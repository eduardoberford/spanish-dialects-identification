{"id": "747126", "revid": "50012", "url": "https://eu.wikipedia.org/wiki?curid=747126", "title": "Laura Bassi", "text": "Laura Maria Caterina Bassi Veratti (Bolonia, 1711ko urriaren 31 - \"ib.\", 1778ko otsailaren 20a) italiar fisikari eta akademikoa izan zen. \"Minerva\" (jakituriaren jainkosa) bezala ezagutua eta errepresentatua izan da, zientzietan doktoratu zen lehen emakumea izan zen eta Filosofiako doktore titulua lortu zuen munduko bigarren emakumea . Boloniako Unibertsitatean lan egin zuenean, unibertsitate bateko soldatapeko lehen irakasle emakumea ere izan zen. Bere bizitzaren amaiera alderako, unibertsitate horreko hoberen ordaindutako irakaslea izatera pasa zen, eta beste bi katedra gehiago bete zituen. Halaber, erakunde zientifiko batean parte hartu zuen lehen emakumea izan zen, Boloniako Institutuko Zientzia Akademiako kide izateko aukeratua izan baitzen 1732an, 21 urte zituela.\nBassik ez zuen heziketa formalik jaso, baina klase partikularrak jaso zituen bost urtetik hogei urte bete zituen arte. Ordurako, ondo menperatzen zituen diziplina nagusiak, zientziak eta matematikak barne. Prospero Lambertini Boloniako artzapezpikua, aurrerago Pope Benedict XIV.a Aita Santua bihurtuko zena, bere gaitasunaz ohartu zen eta bere mezenas bihurtu zen. Lambertiniren prestutasunarekin, 1732ko apirilaren 17an, berrogeita bederatzi tesi defendatu zituen publikoki Boloniako Unibertsitateko irakasleen aurrean eta, beraz, doktore-titulua jaso zuen maiatzaren 12an. Hilabete geroago, unibertsitateko lehen emakume irakaslea izendatua izan zen, baina maskulinoak soilik ez ziren klaseetan irakasteko eskubiderik ez zuelarik. Lambertinik, garai hartako Aita Santua zenak, klase partikularrak emateko eta esperimentuak burutzeko beharrezko baimenak lortzen lagundu zion, 1740an unibertsitateak eman zizkionak.\nBassi mekanika newtoniarraren dibulgatzailerik garrantzitsuena bihurtu zen Italian eta 1745ean Aita Santuaren eskutik Benedettinin (gaur egungo Zientzia Akademia Pontifikalaren antzekoa denean) kide gehigarri gisa onartua izan zen. 1776an Fisika Esperimentaleko katedraren kargua gain hartu zuen, zeinak hil arte bete zuen. Laura Bassi Boloniako Corpus Domini elizan lurperatuta dago.\nBizitza.\nBassi 1711n jaio zen Bolonian, Giuseppe Bassi abokatuaren eta bere emaztearen, Maria Rosa Cesari-ren alaba izan zena . Jaiotzaren data zehatza hainbat modutan adierazten da: urriaren 29an, urriaren 31ean eta azaroaren 29an , baina Boloniako Unibertsitatea eta lan akademikoak bat datoz urriaren 29an. \nGuiseppe Bassi abokatuak, bere alabaren talentu izugarria ikusi zuen eta klase partikularretara eramanez hura bultzatzea erabaki zuen. Laura Bassi-k, bost urte zituenetik bere lehengusua zen Aita Lorenzo Steganiren eskutik jaso zituen latinezko, frantsesezko eta matematikako klaseak. Aurrerago, hamahiru urtetatik hogei urtera arte filosofiazko, metafisikako, logikako eta filosofia naturaleko klaseak jaso zituen\u00a0 Gaetano Tacconi-ren eskutik; familiako medikua eta Boloniako Unibertsitatean filosofia eta anatomia irakaslea zenaren eskutik. Bassi-k zientzia newtonianoaren inguruan zuen interesa aurkitu zuenean Tacconitaz urruntzen hasi zen, hurak nahiago baitzuen bera ikaslearen zaletasuna ikasketa kartesiarretara murriztea. \nBassiren adimenak Prospero Lorenzini Lambertiniren arreta erakarri zuten, 1731n Boloniako artzapezpiku bihurtu zena (eta geroago Benedikto XIV.a Aita Santua). Lambertini Bassiren mezenas ofiziala bihurtu zen.\u00a0 1732ko apirilaren 17an, Bassiren eta Boloniako Unibertsitateko lau irakasleren arteko eztabaida publikoa antolatu zuen hark. 1732an, Bassik, hogei urterekin Philosophica Studia-ri buruzko bere berrogeita bederatzi tesiak publikoki defendatu zituen Palazzo Pubblico-ko degli Anziani aretoan. Ondoren, maiatzaren 12an, Boloniako Unibertsitateak doktore titulua aitortu zion, zientzietan doktoretza lortu zuen lehen emakumea bilakatuz, baita filosofian doktoretza lortu zuen munduko bigarren emakumea bihurtuz ere, berrogeita hamalau urte lehenago, Elena Cornaro Piscopiak lortu ondoren. Garai hartan, \"Minerva Bolognesa\" bezala ezaguna zen. Boloniako Institutuko Zientzia Akademiarako lehen emakume hautatua izan zen 1732ko martxoaren 20an.\n1738ko otsailaren 7an, Bassi Giuseppe Verattirekin ezkondu zen, medikuntzan doktorea eta Boloniako Unibertsitatean anatomia irakaslea zena. Haien seme-alaben kopuru zehatza ez dago argi, txosten batzuek zortzi izan zirela esaten baitute beste batzuek hamabi izan zirela dioten bitartean. Hala ere, bataio erregistroetan zortzi baino ez ziren agertzen. Caterina (1739an jaioa), Caterina (1742an jaioa) eta Flaminio (1751n jaioa) haurtzaroan hil ziren. Baina beste bost bizirik atera ziren haurtzarotik: Giovanni (1738-1800), San Petronioren kalonje eta Montalto Ikastetxean teologia irakasle izan zena; Ciro (1744-1827); Caterina (1745-1768), moja egin zena; Giacomo (1749-1818), kanonigo bihurtu zena; eta Paolo (1753-1831), mediku eta fisika esperimentaleko irakasle egin zen Zientzien Institutuan, eta oinordekoak izan zituen seme-alabetako bakarra izan zen.\nIbilbide profesionala.\nBoloniako Unibertsitatea.\n1732ko ekainaren 27an, Bassik beste hamabi tesi defendatu zituen \"Archiginnasio-\"an, Boloniako Unibertsitatearen eraikin nagusian. Unibertsitateko Senatuari irakasle-plaza bat eskatzean oinarritzen zen defentsa. Bere tesiek gai ugari jorratzen zituzten, hala nola kimika, fisika, hidraulika, matematika, mekanika eta teknika. 1732ko urriaren 29an, Senatuak eta Boloniako Unibertsitateak Bassiren hautagaitza onartu zuten. Abenduan Bassi filosofia naturaleko irakasle izendatu zuten (gaur egungo ohorezko karguaren baliokidea), eta munduko soldatapeko lehen emakume irakaslea izan zen, horrela, bere ibilbide profesionalari hasiera emanez.\nEman zuen lehen hitzaldiaren izenburua \"de aqua corpore naturali elemento aliorum corporsi parte universi\" zen, latinetik gutxi gorabehera \"ura beste gorputz guztien elementu natural gisa\" itzul daitekeena. Hala ere, Unibertsitateak uste zuenez emakumeek haien bizitza era pribatuan eraman behar zutela, bera gizon irakasleekin alderatuz askoz mugatuagoa zegoen hitzaldi publikoak emateko garaian. Orduan, gizonen irakaskuntza-eskubide berdinak lortzeko borrokatu zuen, baina ez zuen arrakastarik izan. 1746tik 1777ra bitarte, urtean behin hitzaldi formal bat baino ez zuen eman, grabitatearen arazotik elektrizitaterainoko gaiak jorratuz. 1739an, Lambertinik eta Flamino Scarsellik, Boloniaoko enbaxadorearen Aita Santuaren gorteko idazkariak, Bassi-ren irakaskuntzan normaltasunez aritzeko eskaerarekin zuten adostasuna erakutsi zuten. Horri esker, unibertsitatearen mugak saihestu zituen eta ideia berriak aztertu zein ikertu zituen.\nSenatuak Bassi ekitaldi askotara joatea espero zuen, bera ikur eta figura politiko bat baitzen. Noizean behin mundu osorako sarrera irekiak zituen disekzio publikoa bat egiten zen, eta bera unibertsitateko bizitza publikoaren elementu nagusi bat zenez, bertara joatea espero zen, atzerritar eta komunitateko kide garrantzitsu askoren arreta erakartzen zuelako. 1734an ekitaldi honetara joaten hasi zen urtero. \n1772an Paolo Balbi, fisika esperimentaleko irakaslea, hil egin zen bat-batean. Bassiren senarra, Verratti, denbora luzez Balbiren laguntzailea izan zen arren, Bassik Balbik utzirako lanpostu hutsa bete zezakeela pentsatu zuen; eta 1776an, 65 urte zituela, Boloniako Zientzia Institutuak Fisika Esperimentaleko Katedrarako izendatu zuen, bere senarra katedra-laguntzaile zuela. Bi urte geroago hil zen, zientzia bizitza osorako karrera bihurtu eta emakumearen egoera zirkulu akademikoetan suspertzea lortu ondoren. \nLan esperimentala.\nGiuseppe Verattirekin ezkondu ondoren, bere etxetik hitzaldiak eman ahal izan zituen erregulartasunez. 1760ko hamarkadan zehar, Bassik eta bere senarrak elkarrekin lan egin zuten elektrizitatearen ikerketa esperimentalean. Horrek Nollet abadearen eta beste batzuen elektrizitatea aztertzeko talentua erakarri zuen Boloniara.\nBatez ere fisika newtoniarrarekiko interesa piztu zitzaion eta gaiari buruzko ikastaroak eman zituen 28 urtez. Bassi-k, Newtonen fisikako eta filosofia naturaleko ideiak sartu zituen Italian. Bere esperimentu propioak ere burutu zituen fisikaren arlo guztietan. Fisika newtoniarra eta elektrizitate frankiniarra irakasteko, unibertsitateko ikasketa planaren parte ez ziren baina baliagarri ziren gaien inguruko klase partikularrak eman zituen. Bere bizitzan zehar 28 lan egin zituen, gehienak fisikari eta hidraulikari buruzkoak zirenak, baina ez zuen libururik argitaratu; zan ere, lau lan soilik izan ziren inprimituak. \n1755eko uztailaren 16an Flaminio Scarselliri bidalitako gutun batean, Bassik bere esperimentuetarako finantza-mugak aipatu zituen: \"Nire esperimentu fisikoei dagokienez, eta sortzen diren etengabeko gastuek nolabaiteko laguntza behar dutela ikusita, aurrera egin eta hobetu nahi baditut, ia etsita nago\". Hala ere, berak eta Domenico Galeazzik unibertsitateko soldatarik altuenak (1.200 lira) jasotzen zituzten. \nKorrespondentzia.\nTituluaren defentsa, sari-emate ekitaldia eta 1732ko lehen konferentzia esanguratsuak izan ziren, Palazzo Pubblico jauregian egin baitziren, Boloniako gobernu eraikin garrantzitsuenetako batean. Ekitaldi horietan unibertsitateko irakasleak eta ikasleak joateaz gain, hiriko figura politiko eta erlijioso nagusiak ere bertaratu ziren: esate baterako, aita Santuaren legatua eta gobernadoreordea zena, Boloniako artzapezpikua, Gonfaloniere-a, zaharrak, senatariak eta magistratuak. Gainera, 'Bolognako dama guztiak eta noblezia osoa' ere. \nBassi-ren mezenas garrantzitsuenetako bat Prospero Lambertini kardinala izan zen, beti bere lan zientifikoa bultzatu zuena. Boloniako Unibertsitatearen alde egin zuen etengabe, eta parte hartu zuen institutuko beste kide batzuk Bassi gainerako irakasleengandik bereizten saiatu zirenean. \n1745ean, Lambertinik (orain Benedikto XIV.a Aita Santua) Benedettinitarrak izenez ezagutzen den 25 akademikoko eliteko talde bat sortu zuen. Bassik presio handia egin zuen bere burua talde honetan izendatua izateko, baina beste akademikoek modu askotariko erreakzioak izan zituzten. Azkenik, Benediktok kide gehigarri bezala izendatu zuen, taldeko emakume bakarra izanik, baina gizonek ez bezala, ez zuen bozkatzeko eskubiderik.\nBere lan zientifikoen kopuru mugatu bat baino ez da gordetzen, baina bere eragin zientifikoa nabaria da bere korrespontsal ugarien bidez, hala nola Voltaire, Cesare Beccaria, Francesco Algarotti, Roger Boscovich, Charles Bonnet, Jean-Antoine Nollet, Paolo Frisi, Lazzaro Spallanzani eta Alessandro Volta. Voltairek behin idatzi zion esanez: \"Ez dago inolako Bassirik Londresen, eta askoz ere gehiago poztuko nintzateke zure Bolognako Akademiari gehitua izatea ingelesenean baino, nahiz eta honek Newton bat ekoitzi izan\". \nBestalde, Francesco Algarottik bere titulazio zeremoniei buruzko poema batzuk idatzi zituen.\nHeriotza.\nBassi 1778ko otsailaren 20an hil zen 66 urte zituela. Bere osasuna okertuz joan zen izandako haurdunaldi ugarien eta hauetan edukitako hainbat zailtasunen ondorioz. Bere heriotzaren arrazoia bularreko erasoa bezala erregistratu zen, ziurrenik bihotzekoa izango zena. Haren hileta-elizkizunak Boloniako Corpus Domini elizan egin ziren; bertan, zilarrezko erramuak jarri zizkioten buruan, eta Benedettinako kideek omenaldia egin zioten. Via Tagliapietre elizan lurperatu zuten, Luigi Galvani lankidearen hilobiaren aurrean. \nOhore eta sariak.\nDomenico Maria Fratta margolariak eta Antonio Lazzari grabatzaileak brontzezko domina eman zioten Bassiri \"Pubblica Docente e Collegiata\" izeneko lehen klase-saila ospatzearren. Dominak aurpegi batean Bassiren irudia erakusten zuen, eta bestean, \"Soli cui fas vidisse Minervam\". Esaldia, gutxi gorabehera, honela itzul daitekeena: \"Zuk bakarrik ikus dezakezu Minerva\".\nHil ondoren, marmolezko estatua bat egin zen haren oroimenez, eta institutuko Areto Nautikoaren gainean jarri zen.\nLiteratur gizarte askotako kide aukeratua izan zen, eta Europako letretako gizon ospetsuenekin korrespondentzia zabala izan zuen. \"Accademia delle Scienze dell 'Instituto di Bologna\"-ko (1732), \"Accademia dei Dissonanti di Modena\"-ko (1732), Universit\u00e1 degli Apastiti-ko, \"Firenze\"-ko (1732), \"Accademia degli Arcadi di Roma\"-ko (1737), \"Accademia dei Fluttuanti di Finale di Modena\"-ko (1745) kide izan zen. \nLiteratura klasikoa ondo ezagutzen zuen, baita Frantziakoa eta Italiakoa ere. \nOndarea.\nArtizarraren 31 km-ko krater batek bere izena du, baita institutu batek ere. Gainera, Boloniako hiriko kale bat \"Via Laura Bassi Veratti\" izendatu zuten.\n2018tik, Editing Press argitaletxeak Laura Bassi beka bat eskaintzen die urtean hiru aldiz ikasle nobelei, master bat eta doktoretza bat egiteko hautagaiak direnei. \n2019ko maiatzaren 9an, \"British Antarctic Survey-\"ren \"RRS Ernest Shackleton\" ikerketa-ontzi bat erosi zuen \"Instituto Nazionale di Oceanografia e di Geofisica Sperimentale\" izeneko erakundeak, Ozeanografia eta Geofisika Esperimentaleko Institutu Nazionala-k hain zuzen ere, eta Laura Bassi izena hartu zuen. \n2021eko apirilaren 17an, \"Google-\"k Laura Bassi eta bere lorpen ugariak ospatzen zituen \"Doodle\" bat erakutsi zuen.\nArgitaratutako lanak.\nBere betebehar administratiboak, familiako arazoak eta erditzean zehar izan zituen gaixotasunak zirela-eta, Bassik lan gutxi batzuk baino ez zituen argitaratu, Boloniako Unibertsitateari egindako ekarpenen zati txiki bat soilik islatzen dutenak. Haren lan zientifikoak hobeto laburbildu ziren Domenico Piani-ren tratatuan, \"Domenico Piani Catalogo dei Lavori dell 'Antica Accademia, raccolti sotto i singoli autori\" izenekoan eta 1852an argitaratutakoan. Hona hemen argitaratutako Bassi-ren lanak: "}
{"id": "747128", "revid": "15795", "url": "https://eu.wikipedia.org/wiki?curid=747128", "title": "Manuel de Mendivil y El\u00edo", "text": ""}
{"id": "747129", "revid": "77047", "url": "https://eu.wikipedia.org/wiki?curid=747129", "title": "Anakaona", "text": "Anakaona (1474-1503) Bohio uharteko kazike indigena izan zen. Jaraguako Kazikegoa gobernatu zuen bere anaiaren heriotzaren ondoren. Nicolas de Ovando gobernadoreak urkan hiltzera kondenatu zuen.\nBizitza.\nHispaniola uhartean jaio zen. Taninges hizkuntzan bere izenak \"urrezko lorea\" esan nahi du. Bere anaia Hispaniolako jauntxo garrantzitzu bat izan zen. Bere senarra Caonabo izan zen eta berarekin Higuemota izeneko printzesa izan zuten alaba.\nBere anaia hil zenean Anakaona bere lur guztien jabe bihurtu zen, horregatik, jauntxo bihurtzen lehenetariko emakumea izan zen."}
{"id": "747130", "revid": "512", "url": "https://eu.wikipedia.org/wiki?curid=747130", "title": "Laura Cereta", "text": "Laura Cereta (Brescia, 1469ko iraila \u2014 1499), XV. mendeko Italiako emakumearen aldeko idazlea, Pizkundeko humanismoaren emakume aparta izan zen.\nBiografia.\nCereta emakumearen inguruko gaiak tratatzean lehen idazlea izan zen. 1449tik 1492 arte espezialista bezala Brescian, Veronan eta Venezian lan egin zuen. Bere estilo oinarria gutuna zen, beste intelektualei idatzitako gutunak, alegia, baina benetako hartzailea publiko orokorra zen. Gutunetan gai pertsonalak eta haurtzaroaren oroipenak ziren gai nagusiak. Beste gai askoren artean emakumearen heziketaz, gerraz eta ezkontzaz idatzi zuen. Bere testuen bidez Laura Cereta ospea bilatzen zuen. Hogeita hamar urte zituela, bat-batean hil zen."}
{"id": "747132", "revid": "512", "url": "https://eu.wikipedia.org/wiki?curid=747132", "title": "Teresa Villarreal", "text": "Teresa Villarreal Gonz\u00e1lez (1883 Le\u00f3n Berria, Mexiko - ? San Antonio, Texas) iraultzaile mexikar aktiboa, idazlea, eta antolatzaile feminista, izan zen. Iraultza mexikarrean Alderdi Liberal Mexikarraren (PLM-etara) alde egin zuen."}
{"id": "747133", "revid": "512", "url": "https://eu.wikipedia.org/wiki?curid=747133", "title": "Anna Morandi Manzolini", "text": "Anna Morandi Manzolini (Bologna, 1714ko urtarrilaren 21a - Bologna, 1774ko uztailaren 9a) italiar anatomia-irakaslea eta argizarizko irudi eskultorea izan zen."}
{"id": "747134", "revid": "512", "url": "https://eu.wikipedia.org/wiki?curid=747134", "title": "Veronica Gambara", "text": "Veronica Gambara (Pralboino, Italia, 1485eko azaroaren 30a \u2013 1550eko ekainaren 13a) italiar poeta eta buruzagi politikoa izan zen."}
{"id": "747135", "revid": "96586", "url": "https://eu.wikipedia.org/wiki?curid=747135", "title": "Angela Merici", "text": "Angela Merici (Desenzano del Garda, 1474ko martxoaren 21a - Brescia, 1540ko urtarrilaren 27a) italiar erlijioso bat izan zen, Urtsulatarren ordenaren sortzaileetako bat, nesken heziketari erabat emandako lehen kongregazioa. Eliza katolikoak Santu izendatu zuen."}
{"id": "747137", "revid": "336", "url": "https://eu.wikipedia.org/wiki?curid=747137", "title": "Blandina", "text": "Blandina kristautasunaren martiri bat izan zen. II mendean bizi izan zen eta Marko Aurelio enperadorearen jazarpenaren biktima izan zen. Bere jaia ekainaren 2an ospatzen da.\nIkonografia.\nzezenaren edo parrillaren ondoan margoztu dio, bere martiritza sinbolizatuz."}
{"id": "747138", "revid": "1545", "url": "https://eu.wikipedia.org/wiki?curid=747138", "title": "Maryam Touzani", "text": "Maryam Touzani (Tanger, Maroko, 1980a) marokoar aktorea eta zinema-zuzendaria eta gidoilaria da."}
{"id": "747139", "revid": "56334", "url": "https://eu.wikipedia.org/wiki?curid=747139", "title": "Ellen Richards", "text": ""}
{"id": "747141", "revid": "512", "url": "https://eu.wikipedia.org/wiki?curid=747141", "title": "Filmin", "text": "Filmin zine independentea eskaintzen duen plataforma digital bat da. Espainian sortu zen eta Bartzelonan du sede zentrala.\nHistoria.\nJuan Carlos Tous, Filmen eta Cameoren sortzaile eta lehendakari ohiak adierazi zuen plataformaren ideia 2006-2007. urteen bitartean sortu zela. Garai honetan AEBn aldaketak egon zirela musika merkatuan eta gainera Internet sortu zela. Gaur egungo Filmin sortu zuten kideak, euren artean, Jaume Ripoll, besteak beste, Cameo izeneko konpainia batean lan egiten zutela. Azaldu zuen Cameo, zine independentea Blu-ray eta DVD formatuetan saltzen duen konpainia bat dela. Kideek egoera hau ikusita, Internetengatik egin zutela apustu azpimarratu zuen, Internet ikusten zutela etorkizun eta diru kopuru bat inbertitu zutela Filminen enpresa sortzeko 2007an. Langile berriak kontratatu zituztela Filminen mantentze-lanetarako. Hala ere, sistema horrek kostu handiak sortzen zituela ikusi zuten, eta erabaki zutela betiko kideak arduratzea mantentze-lanekin. Plataforma sortzean, teknologia euren arazoetako bat zela azaldu zuen, eta horregatik erabaki zutela teknologiarekin zerikusia zuten lanak atzerriko enpresei uztea, eta diseinua, aplikazioak eta marketinga eurek gestionatzea. Gaur egun 12 kideek egiten dute lan aipatutako gestioari dagokionez. Azaldu zuen, hasiera batean komunitate bat izan nahi zutela, edukiak konpartitzen, baina arazoak izan zituztela edukien eskuragarritasunarekin, eta bideoklubaren ideia deuseztatu zutela erabat. Euren helburua Filimen bezeroei film independenteen eduki ugari eskaintzea dela azpimarratu zuen, autore berriak ezagutzeko, zine eta zinemaldiei buruz informatuta egoteko edo film berriak ezagutarazteko. (Belinch\u00f3n, 2017)\nJaume Ripoll, Filminen sortzaile eta Cameoren editorial zuzendariak, azaldu zuen Filminen lehenengo urteak zailak izan zirela. Alde batetik, proiektu berri bat zenez eta aurretik erreferenteak ez izatea merkatuan sartzeko zailtasunak sortu zieten. Gaineratu zuen, teknologia eta konfiantza falta izan zutela. Filmak definizio altuan emititzeko oztopoak izan zituztela esan zuen, proiektu berria zenez, film-banatzaileak ez zirela fio proiektuan. Filminen bazkide eta bezeroek hasieran izan zituzten akatsak barkatu zutela eta proiektuarengan bete-betean apustu egin zutela adierazi zuen Ripollek.\nNetflix, HBO edo Amazon bezelako plataformek lagundu zuten nolabait \u201cbezeroa ordaintzera ohitzen\u201d, azaldu zuen Ripollek. Gaineratu zuen berak nahiko lukeela Filmin ikastola eta institutuetan egotea, ikasteko tresna gisa, baita etxeetan egotea ere, film alternatiboak ikusteko, eta ez Hollywoodek agintzen dituen filmak ikusteko soilik. Tousen ustez, Netflix, HBO , Amazon eta bestelako plataformen sorrerek lehia eragin ordez, onurak ekarri dizkie, merkatua garatzen eta kontsumo mota bat garatzen lagundu duelako. Euren linea editoriala zine independentea eskaintzea dela adierazi zuen, eta horrek egiten diela aipatutako beste plataformengandik berezi azpimarratu zuen. (Esteva, 2017)\nAurten Filminen sorkuntzaren 10 urte egin dira. Tousek 10 urte hauen balantza positiboa egin du. VODarengatik, edo \u201ctelevisi\u00f3n a la carta\u201d delakoarengatik egin du apustu bai produktoreak, bai banatzaileak bai audientziak. (Tous, 2016)\nEredua.\nPlataforma honek 10.000 titulu baino gehiago eskaintzen ditu, haien artean pelikulak (gehienak independenteak), kortoak eta telesailak. Edukia genero zinematografiko (animazioa, drama, komedia\u2026), etiketen bidez eta bakoitzaren momentuko gogoarekin klasifikatzen da.\n2015.urtera arte plataformak bazkideek egindako kortoak igotzea baimentzen zuen. Izan ere, hilero sari bat ematen zitzaion hileko pelikula hoberenari, zeinak sariduna plataformako bazkideek aukeratzen zuten botazioaren bitartez.\nKatalogoa nahi den eran ordenatu daiteke, hala nola, balorazio hobeak daukaten pelikulen arabera, gaurkotasun gehien daukaten pelikulen arabera, gehien ikusiak, arrakasta handienak izan duten arabera, azkeneko igoerak eta gomendioen arabera.\nHainbat genero ere eskaintzen ditu : akzioa, animazioa, abentura, belikoak, biopicak, zientzia fikzioa, komedia, zine klasikoa, kontzertuak eta operak, kortoak, dokumentalak, dokumental musikalak, drama, erotikoak, esperimentalak, fantastikoa, haurrentzako, musikalak, erromantikoak, telesailak, suspensea, beldurrezkoak, thrillerrak eta westerna. Gainera genero bakoitzak subgeneroak ditu.\nMarkaren garapen estetikoa.\nFiliminek 10 urte daramazki merkatuan, beraz, labetik irten berri den produktu bat da. Hala ere, sortu zutenetik, estetikan garapen bat izan du. Beheko irudian Filminek 10 urte hauetan izan dituen bi logoen eraldaketa ikusi dezakegu. (Garc\u00eda, 2015)\nModesto Garc\u00eda, diseinu, marka eta brandingen gestioan espezializatua den adituak azaldu zuen lehenengo logoa Filmineko kideek sortu zutela eta tipografia eurek egin zutela. Bigarrena 2015ean sortua eta gaur egungoa, Bartzelonako Mucho estudio diseinuak egindako logoa da. Hizkuntza eta kodigo lenguai propioak sortzea helburu du estudioak, kreatibitate puntu bat emanez.\nBi logoek txakurraren irudia dute aman komunean. Filmineko kideek euren webean azaldu zutenez, txakurrak hainbat pelikuletako protagonisten egoera sinbolizatzen du: \u201cUn rostro afable simp\u00e1tico desenfadado pero geom\u00e9trico, simple. A medio camino entre un s\u00edmbolo y un emoticono. Servir\u00e1 para describir estados de \u00e1nimo, ser el rostro de personajes como Hannibal Lecter, Walter White o los protagonistas de \"La naranja mec\u00e1nica\" o convertirse en un icono de los que se usan a diario en Filmin\u201d.\nFilminen logo berriak, aurrekoarekin konparatuz, kolore gama berriak ditu, ez hain ohikoak, eta horrek egiten dio ezberdin eta originalagoa izateak. Era berean, tipografiak ere pertsonalitate handia du. Orokorrean, identitate marka berriak indar handiago du zaharrak baino. (Redacci\u00f3n AV451, 2015)\nBibliografia.\nTous, J. C. (29 de Agosto de 2016). Juan Carlos Tous (Filmin): \u201cuna gran oferta y un precio asequible es la mejor forma de combatir la pirater\u00eda\u201d. (R. Espinel, Entrevistador)"}
{"id": "747142", "revid": "22926", "url": "https://eu.wikipedia.org/wiki?curid=747142", "title": "Maya Deren", "text": "Eleanora Derenkowsky, Maya Deren bezala ezagutua (Kiev, 1917ko maiatzaren 12agreg./apirilaren 29jul. - Nueva York, 1961eko urriaren 13a) Estatu Batuetan nazionalizatutako Ukraniar zinema zuzendaria, dantzaria, koreografoa, poeta eta idazlea izan zen. Zine esperimentalaren ekoizle garrantsitzuenetarikoa izan zen 40. hamarkadan. Bere filmak psikoanalisian eta surrealismoan oinarritzen ziren. Bere \"Meshes of the Afternoon\" obra XX. mendeko filme esperimental garrantsitzuenetarikotzat hartzen da.\nFilmografia.\nBere filmerik ospetzuena Meshes of the afternoon izan zen 1943an egina, zuzenduta garai hartan bere senarra zenarekin, Alexander Hammid. Filmean emakume egiten du protagonista, bera eta bere senarra antzeztu zuten."}
{"id": "747143", "revid": "46380", "url": "https://eu.wikipedia.org/wiki?curid=747143", "title": "Augusta Savage", "text": "Augusta Savage beranduago Augusta Christine Fells (1892ko otsailaren 29a, Green Cove Springs-en (Florida)- 1962ko martxoaren 26a, New York) eskultore estatubatuarra izan zen. Harlemeko berpizkuntza izenez ezagutzen den mugimenduaren ordezkari nagusia izan zen.\nBizitza.\nLehenengo urteak eta formakuntza.\n1900. urtean, oraindik ume bat izan zenean, Augusta Savage-k ahatezko irudiak sortzen hasi zen Green Cove Springs-en, jaioterrian aurkitutako buztin naturalarekin.\n1923an Frantzian ikasteko beka bat jaso zuen, baina hautapen-batzordeak erabaki zuen bertan behera uztea beltza zelako.1929. urte inguruan, Savagek Gamin-en (mutikoa, frantsesez) zizelkatu zuen, Ellis Ford ilobaren aurpegian oinarritua. Eskultura handia izan zen, eta bere ospea Julius Rosenwald Fellowship izeneko beka bat irabasteko balio zion, beka hau eskutura ikasketak egiteko erabili zuen Parisen. Han ikasi zuen Grand Chaumi\u00e8re Akademian Felix Benneteau-Desgrois-en ikasle gisa.\nHarlemeko berpizkundea.\n1932. urtean, Augusta Savage New Yorkera itzuli zen eta bere arte-estudioa sortu zuen Harlem auzoan, Savage Studio of Arts and Crafts izenekoa, non irakaskuntza hasi zen. 1.500 ikasle baino gehiago eskultura horretako arte ikasitako estudioan ikasi zuten, besteak beste Harlem Renaissance artisten barnean Charles Alston, Ernest Crichlow, Norman Lewis, Jacob Lawrence y Gwendolyn Knight Lawrence, Morgan Smith y Marvin Smith. Aldi berean, Vanguard Club sortu zuen, Louise Thompsonekin batera, antzerki taldeak, udako klaseak eta ikasketa marxisten taldeak finantzatutako ezkerreko erakundea. 1934an, artista afrikar amerikarraren lehen emakumea izan zen.\n1937an, Harlem Community Art Center zuzendu zuen; Urte berean, eskultura bat sortu zuen Afrikar-amerikarrek musikara egindako ekarpenak irudikatzeko, horrela erakusgai izango zena Bigarren mailako New Yorkeko Erakusketa Orokorra, 1939. Emaitza \"The Harp\" izan zen 4.90 metroko altueran 4.50 metroko altuera duen eskuz egindako margotu beltza, hamabi gospel abeslari eta altuera desberdinekoak bata bestearen atzean, arpako kateak bezala. Eskultura aurrean zeudela, gizon baten irudiak ohar musikalez idatzitako plaka bat erakutsi zuen, arpako pedalaren sinboloa. Eskultura James Weldon-en Johnson Lift-en olerki inspiratu zen ahots eta abesti guztietan (Goratu ahots guztiak eta abestu) eta horregatik poemaren izenaz ere ezaguna da. Oraingoan aurkeztutako beste artelanek, The Harp erakusketaren ostean suntsitu zuten.\nArte munduaren irteera.\nBi urte geroago, Harpa eskultura egin ondoren, diru laguntzak jaso gabe, Augusta Savage-k Harlem Community Art Centerrekin itzuli zen, ordura arte beste pertsona batek hartu zuen bere kokapena ezagutzeko. Hemendik aurrera, bere ibilbidea nabarmen jaitsi egin zen. 1939. urtean Harlem Arte Garaikidearen Arte Garaikidearen Arte Garaikideari buruzko erakusketa ireki zuen, baina ordura arte itxi behar izan zituen baliabide faltak mantentzeko. 1945ean, Augusta Savage-k Saugerties herrixkan erretiratu zen, New York-en, non istorioak idazten hasi zen, eta horietatik bat ere ez zen argitaratu. 1962. urtean New Yorkera itzuli zen bere alaba bizi zenean, hil zenean, martxoaren 26an minbizia zela eta"}
{"id": "747152", "revid": "336", "url": "https://eu.wikipedia.org/wiki?curid=747152", "title": "Hipsometro", "text": "Hipsometroa (grekotik \"\u1f55\u03c8\u03bf\u03c2\", altitudea eta \"\u03bc\u03ad\u03c4\u03c1\u03bf\u03bd\", neurria) neurtzeko tresna da, uraren edo beste likido batzuen irakite-puntuko tenperaturaren arabera leku baten itsas mailaren gaineko altitudea zehazteko erabiltzen dena. hedaduraz hipsometroa ere esaten zaio erreferentzia-mailaren gaineko puntu baten goratzea kalkulatzeko zuzeneko neurketa metodoan (trigonometria) oinarritutako tresna motari.\nPresio hipsometroa.\nPresio hipsometroak, eskuineko marrazkian agertzen den moduan, likido baten irakin-puntua presio atmosferikoaren jaitsierarekin gutxitzen den printzipioa erabiltzen du, hau da, presio barometrikoa aldi berean, behaketa-puntuaren altitudearekin batera, txikitzen den printzipioa.\nTresna honek edukiontzi zilindrikoa dauka, bertan likido bat, normalean ura, egosten dagoena. Lurruna kanpoaldeko atorran zehar mugitzen da, erdiko konpartimentuan termometro bat jartzen den bitartean. Behatutako puntuaren itsas mailaren gaineko altuera deduzitzeko, beharrezkoa da irakite-puntuaren eta presioaren arteko lotura ezagutzea, baita presioaren eta altuera barometrikoaren artekoa ere.\nUraren irakite-puntuan oinarritutako gailua Francisco Jos\u00e9 de Caldas zientzialari kolonbiarrak asmatu zuen. Bere hipsometrok likidoen irakite-puntuaren eta presio atmosferikoaren arteko mendekotasuna erabiltzen du. Altitudea handitzen denean, irakite-puntura iristeko urak behar duen tenperatura jaisten da. 1817. urtean, Caldas jakintsuaren heriotzaren ondoren, William Hyde Wollaston-ek Hipsometro hobetua aurkeztu zuen, termometroa uretan murgilduta egon behar ez zuena eta lurruna baino ez zuena jasaten.\n1845. urtean, Henri Victor Regnaultek hipsometro eramangarria aurkeztu zuen, dimentsio murriztutakoa.\nEskalako hipsometroa.\nGrezia klasikotik ezaguna da triangeluen antzekotasunean oinarrituta objektuaren altuera neurtu daitekela, bere puntu gorenera heldu beharrik gabe, bakarrik bere itzala neurtuz. Eskalako hipsometro sinple batek eraikinaren edo zuhaitzaren altuera kalkulatzeko aukera ematen du, objektuaren goialdera bideratzen den erregela baten gaineko plomu baten neurketa irakurriz, objekturainoko distantzia ezaguna denean. Hipsometro modernoek laser-telemetroaren eta klinometroaren konbinazioa erabiltzen dute, objektuaren goiko eta beheko distantziak neurtzeko eta behatzailearen lerroen eta bi puntu horietako bakoitzaren arteko angelua altuera kalkulatzeko."}
{"id": "747153", "revid": "105290", "url": "https://eu.wikipedia.org/wiki?curid=747153", "title": "Ipar Kosovo", "text": "Ipar Kosovo (\"/Severno Kosovo\"; ), gehiengo etnikoki serbiarra duen Kosovoko eskualde bat da, lau udalerrik osatua: Iparraldeko Mitrovica, Leposavi\u0107, Zve\u010dan eta Zubin Potok. Ibarski Kola\u0161in izenarekin ere ezaguna (Serbieraz zirilikoz: ; ).\nPraktikan, Kosovoko gobernu independenteak kontrolatzen ez duen eskualdea da. Aginte burujabe autonomo bat dago Ipar Kosovon bertako serbiarrek osatua, Kosovoren independentzia aldarrikapenetik (2008). Aginte-erakunde horrek izen hau du serbiarrek emana: Kosovo eta Metohiako Probintzia Autonomoko Udalerrien Erkidego Biltzarra (, \"Skup\u0161tina Zajednice op\u0161tina Autonomne Pokrajine Kosovo i Metohija).\"\nGeografia.\nKosovoren iparraldean egonik, mugakide da eskualdea Serbiarekin, eta horrek erraztu egiten du bertako serbiarrek burujabetza izatea, praktikan Serbiarekin lurreko garraiobide eta konexio zuzenak baitituzte.\nHerri hauek osatzen dute Ipar Kosovo:\nHiriburua Iparraldeko Mitrovica da, Kosovoko Gerrak eta ondorengo independentzia prozesuak sorrarazi duen hiri edo entitate bereizia. Izatez, Mitrovica hiri zaharra guztiz zatitu zuten gerrak eta indeoendentziak. Ibar ibaiaren hegoaldera geratu den hiriaren zatia albianarren kontrolpeko Kosovon dago, eta Ipar Mitrovica, serbiarren esku, Ipar Kosovo praktikan burujabearen kontrolpean dago. Ibar ibaia zeharkatzeko hirian dauden zubiak, kontrol polizialekin zaindutako mugak dira praktikan.\nKosovoko serbiarren %60 bizi dira Ipar Kosovon, gutxi gora-behera. Ipar Kosovon, bestalde, gehienak serbiarrak dira (70.300, %88), eta %9 albaniarrak (6.970), bosniar musulmanak eta beste batzuk %2 dira. 2015eko datuak dira hauek.\nHistoria.\nKosovoko Gerra amaitu zenean, 1999an, eskualde hau gerra irabazi zuten indar albaniar independentisten kontroletik kanpo geratu zen.\n2008ko maiatzean Serbian udal hauteskundeak izan ziren, eta Ipar Kosovon ere egin egin ziten hauteskunde horiek. Hautatutako agintariek osatu zuten Kosovo eta Metohiako Probintzia Autonomoko Udalerrien Erkidego Biltzarra. Izenaren bigarren parteak adierazten du, bertako serbiarren aburuz Kosovo osoa \"probintzia autonomoa\" dela, Serbia zaharraren parte, beraz.\nUdalerrien Erkidego Biltzar horrek Serbiaren ezagupena bakarrik izan zuen 2008-2013 urteen artean.\nBruselako akordioen ondoren.\n2013an, Bruselako Akordioa izenpetu zen Kosovoko eta Serbiako gobernuen artean (Europako Batasunak sustatu zuen akordioa, baina ez du erakunde honen izenperik), eta horren arabera, Udalerrien Erkidego Biltzarra ofizialki ezagutzeari utzi zion Serbiak.\nAkordioaren ondorioz, Ipar Kosovo beste egitura batean integratzekoa zen, Serbiar Udalerrien Erkidegoa osatu behar zen. Izenak oso antzekoak dira, Udalerrien Erkidego-Biltzarra bata, eta Serbiar Udalerrien Erkidegoa bestea; baina oso desberdinak dira adierazten dutena izatez. Lehena \"de facto\" eratutako eskualde sezesionista bat da, eta bigarrena Kosovoko gobernuaren azpikoa izan behar zuen egitura bat.\nBigarren egitura horretan (Serbiar Udalerrien Erkidegoan, alegia), Ipar Kosovok bat egin beharko zuen Kosovoko beste eskualde batzuetan gehiengo serbiarra duten udalerri batzuekin. Hala ere, Erkidego berri hori ez da praktikan gauzatu, eta Ipar Kosovon serbiarrek burujabe jarraitzen dute, Pristina Kosovoko hiriburuan dagoen agintetik at. Beste serbiar udalerrietan ere ez da egitura berria eratu.\nEkonomia.\nEskualdearen ekonomia oso desegituratua geratu zen Kosovoko Gerraren ondorioz, eta ez da praktikan asko zuzendu. Eskualdeko aberastasun nagusia Trep\u010da-ko mehategiak ziren (4.000 lagunentzako lanpostuak zeuden bertan), baina gerra garaian itxi egin ziren, eta gerora ez zen onartu berriz irekitzea, ingurugiro kalteengatik.\nEskualdean serbiar dinarra erabiltzen da, eta ez Kosovon moneta ofiziala den euroa.\nIpar Kosovoko elektrizitate kontsumoa eta Europako erlojuen atzerapena.\n2018an, eskualdearen energia kontsumoak eragindako arazo bitxi baten berri jakin izan zen: Europako sare elektrikora lotutako elektragailuen erlojuak sei minutuz atzeratu ziren 2018ko lehen hiruhilekoan. Arazoaren jatorrian zera dago: Kosovo independenteko sare elektrikoaren ardura duen erakundeak, KOSTT delakoak, utzi egin zion Ipar Kosovoko argindarraren kostuak asumitzeari, eskualde horretatik ordainketarik egin ez zitzaiola argudiatuta. Ondorioz, 113 gigawatt-orduko energia multzo baten ordainketa dantzan geratu da Serbairen eta Kosovoren artean, eta horrek Europako sare elektrikoetan desorekak eragin ditu. Sarearen frekuentzia normala, 50 Hertz-ekoa (Hz) to 49.996 Hz-tara jaitsi da, eta horrek erlojuen atzerapena eragin du, elektragailu askok sarearen frekuentziaren erregulartasuna erabiltzen dutelako bere barne erlojuen zikloak zenbatu eta doitzeko."}
{"id": "747154", "revid": "119347", "url": "https://eu.wikipedia.org/wiki?curid=747154", "title": "Euskara zaharra", "text": "Euskara zaharra 1600-1745 arteko euskara da. Garai hartako euskara gaurko hizkuntzatik gertu dago; izan ere, 1600. urterako euskarak galdu ditu aurreko garaian (euskara arkaikoan) bizirik zeuden arkaismo gehienak. Garai hartakoa da \"lapurtera klasikoa\" izenarekin ezagutzen duguna. Garaiaren bukaera 1745. urtean jartzen dugu, urte horretan Manuel Larramendik \"Hiztegi Hirukoitza\" argitaratu baitzuen, literatur hizkuntzaren aldaketa handi bat ekarri zuena.\nMugak eta egoera.\nMugak.\nMende hauetan gutxi aldatu ziren euskararen mugak. Nafarroa Garaiaren hegoaldean Lizarran eta Tafallan koka genezake muga. Arabako lautadan bizirik zirauen euskarak, Gasteizen gaztelania erabiltzen zen nagusiki, euskara ulertzen zen arren. Arabako Errioxan XIV eta XV. mendeen artean galdu bide zen. Gipuzkoan eta Bizkaian euskara zen hizkuntza nagusia, baita hiriburuetan ere. Iparraldea euskarak estaltzen zuen, Baiona barne.\nEgoera.\nEuskarak ez zeukan prestigiorik, Lapurdiko kostaldean izan ezik. Hegoaldean, Iparraldean bezala, inoiz ez zuen estatus ofizialik erdietsi. Halere, Nafarroako erresuman herritarren egoera linguistikoa ikusita, euskararen aldeko neurriak hartu behar izan zituzten. Lapurdin bilkurak euskaraz egiten ziren, erabakiak Erregeren komisarioari frantsesez helarazten ziren arren.\nEliza izan zen garai honetan gehien bultzatu zuena euskara, Trentoko kontzilioak ateak zabaldu baitzizkien herri hizkuntzei. Idazkien kopurua zabaldu zen (ez nahi beste, dena den) Lapurdin idatzitako liburuek asko lagundu zutelarik zabaltze honetan. Oyhar\u00e7abalek esan zuen bezala, \"leihotxo\" bat zabaldu zitzaion euskarari, maila ertaineko Iparraldeko euskaldunek oraindik ez baitzuten frantsesa menderatzen eta, beraz, euskaraz irakurtzeko aukera har zezaketen. Hala ere, Iparraldean euskara erabiltzen zen bitartean, Hegoaldean dotrina xume batzuez beste ezer ez zen argitaratu, gaztelania baitzen kultura hizkuntza.\nIrakaskuntzari dagokionez, XVI. mendeaz geroztik irakaskuntza-eskaintza zabala dago Hegoaldean, baina dena gaztelaniaz. Bizkaian eta Gipuzkoan irakaskuntzaren kudeaketa Biltzarren esku geratu zen, eta hauek euskararen irakaskuntzaren aldeko neurriak ez hartzeaz aparte, honen aurkako legeak abiatu ziren. Iparralden, irakaskuntza laikoak ez zuen ez aldeko ez kontrako eraginik izan euskaran.\nLekukotasun garrantzitsuenak.\nGarai honetan euskal testuen kopuruak gora egin zuen, batez ere Lapurdin. Euskal Herri osoan obra asko inprimatu ziren, Iparraldean erlijiozko prosa eta poesia liburu elebakarrak eta Hegoaldean, berriz, dotrinak eta bestelako eliza liburu elebidunak. Hona hemen inportanteenetariko batzuk:\nBizkaieraz.\n- \"Viva Jesus\" (c. 1640)\n- Kapanagaren \"Exposici\u00f3n breve de la doctrina christiana compuesta por el P. M. Geronimo de Ripalda de la compa\u00f1ia de Iesus\" (Bilbo, 1656)\nGoi-nafarreraz.\n- Beriainen \"Tratado de como se debe oyr missa, escrito en romance y bascuence\" (1621)\nGipuzkeraz.\n- Jose Otxoa Arinen \"Doctrina Christianaren explicacioa\" (Donostia, 1713)\n- Juan Irazustaren \"Doctrina Cristiana Aita Gaspar Astete Jesuitac erderaz compondua ipi\u00f1i zuan Eusqueraz D. Juan de Irazusta Erretore Hernialdecoac...\" (Iru\u00f1ea, 1742)\nLapurteraz.\n- Esteve Materraren \"Doctrina Christiana\" (Bordele, 1617)\n- Joanes Etxeberri Ziburukoaren \"Manual devotionezcoa, edo ezperen, oren oro escuetan erabillt\u00e7eco liburutchoa\" (Bordele, 1627)\n- Pedro Agerre, \"Axular\", \"Guero bi partetan partitua eta berecia\" (Bordele, 1643; 2. argit. \"Gueroco Guero\", s.a.)\nZubereraz.\n- Belapeireren \"Catechima laburra eta Jesus-Christ goure ginco jaunaren e\u00e7agutcia, salvatu i\u00e7ateco\" (Paue, 1696)\n- Arnaut Oihenarten \"Les Proverbes Basques, recueillis par le Sr. d'Oihenart; plus les po\u00e9sies basques du mesme auteur\" (1657)\nHizkuntza.\nZeharo aldatu zen hizkuntza 1600. urtetik aurrera, gaur egun ezagutzen ditugun hizkeretara hurbilduz. Hizkuntzak pairatu zituen aldeketen artean, honako hauek dira aipagarrienak:\nGrafian.\nGarai honetan oraindik inguruko hizkuntzen menpe dago euskara ortografiari dagokionez. Erabilitako grafema gehienak gaztelania, frantsesa eta gaskoiarenak dira; hortaz, euskarak dituen fonema batzuk ez dira egoki aurkezten, eta, beste batzuek, tradizio erromantzeari jarraituz, grafema bat baino gehiago dute."}
{"id": "747156", "revid": "105290", "url": "https://eu.wikipedia.org/wiki?curid=747156", "title": "\u0160trpce", "text": "\u0160trpce () edo Sht\u00ebrpca () Kosovoko Ferizajko barrutiko hiria eta udalerria da. 2015eko estimazioen arabera 13.630 bat biztanle lituzke.\n2013ko Bruselako hitzarmenaren ondoren, Serbiar Udalerrien Erkidegoaren kide da.\nDemografia.\n2011ko Kosovoko Gobernuaren erroldaren arabera, \u0160trpce udalerriak 6.949 biztanle zituen; horietatik, 3.757 albano-kosovoar (%54), 3.148 serbo-kosovoar (%45,3) eta beste batzuk. Hala ere, datu hauei arretaz begiratu behar zaie, serbo-kosovoar batzuek gobernuari egindako boikota dela eta. \"Municipal Office for Communities and Returns\"-en (MOCR) 2015eko estimazioaren arabera, ordea, 13.630 biztanle lituzke. Gutxiengoen Gaietarako Europako Zentroak (ECMI) 9.100 bat serbiar (%70,58) zeudela kalkulatu zuen 2013an."}
{"id": "747157", "revid": "21098", "url": "https://eu.wikipedia.org/wiki?curid=747157", "title": "Ferizajko barrutia", "text": ""}
{"id": "747178", "revid": "56334", "url": "https://eu.wikipedia.org/wiki?curid=747178", "title": "Real 100 museoa", "text": ""}
{"id": "747180", "revid": "512", "url": "https://eu.wikipedia.org/wiki?curid=747180", "title": "The Terror (telesaila)", "text": "The Terror (euskaraz \"Izua\"), AEBetako telesail bat da, 2018ko martxoaren 25ean AMC telebista-katean. Dan Simmons estatubatuar idazlearen \"izen bereko eleberrian\" (2007) oinarritua dago, eta 1845-1847ko Sir John Franklinen Artikoko britainiar espedizio galduaren istorio fikzionatua kontatzen du, fantasiazko zenbait elementu gehituz. Lehenbiziko denboraldia Jared Harris, Tobias Menzies eta Ciar\u00e1n Hinds aktoreek antzeztu zuten.\nRidley Scott, Alexandra Milchan, Scott Lambert, David Zucker eta Guymon Casady ekoizleek ekoitzi zuten.\nAMC kateak adierazi duenez, dagoeneko 2019rako 2. denboraldi baterako beste 10 atal berri egingo direla iragarri du, logikoki, beste istorio eta kokaleku batean girotuz, hain zuzen ere, Bigarren Mundu Gerrako Pazifikoko Gerran eta japoniar-estatubatuar komunitatean girotua.\nArgumentua.\n1847, Britainiar Errege Itsas Armadako espedizio bat, HMS Terror eta HMS Erebus ontziez osatua, Artikora bidalia izan da, han Ipar-mendebaldeko Pasaia topatzeko helburuz. Baina bertaratzean, itsasontziek nahiz espediziokideek \"Tuunbaq\" delako harrapakari misteriotsu, odoltsu eta gupidagabearen erasoak jasango dituzte, bidaia bera izua eta biziraupen joko batean bilakatuz.\nEfektu bereziak.\nElurretan eta izotzetan girotutako eszenak afektu berezi bidez sortu ziren, platoan grabatu ondoren. Horretarako erabili zen Ridley Scottek \"The Martian\" (2015) filmean planeta gorria irudikatzeko erabili zuen teknologia bera. "}
{"id": "747181", "revid": "512", "url": "https://eu.wikipedia.org/wiki?curid=747181", "title": "Ziri", "text": "Ziria gai solidoan sartuz irekidura bat egiteko gai den material gogorrezko (zura, harria, metala...) gailu muturzorrotza da. Falka ere deitzen zaio, baina soilik metalezkoa bada. Indarra mailuz eragin ohi zaio; edota, ziria aizkora denean, kirtenaren bidez. Hiru helburu hauetarako erabiltzen da ziria: objektu bat bitan zatitzeko, objektu bat altxatzeko, edo objektu bati bere tokian eusteko. Burdinazko edo altzairuzko ziria da aizkora, eta ziriak dira harria edo zura pitzatzeko erabiltzen diren lanabesak. Ziriak dira, baita ere, ate azpian jartzen direnak, atea zabalik edukitzeko."}
{"id": "747182", "revid": "512", "url": "https://eu.wikipedia.org/wiki?curid=747182", "title": "T\u00e9l\u00e9m\u00e9canique", "text": "T\u00e9l\u00e9m\u00e9canique industriarako automata fabrikatzaile historiko handienetako bat izan zen. Frantzian sortua, 1924 eta 1988 bitartean egon zen jardunean, Schneider Electric taldeak xurgatu zuen arte.\nHistoria.\nT\u00e9l\u00e9m\u00e9caniqueren historia 1924. urtean hasten da Michel le Goullecek \"Manufacture d\u2019Appareillage Electrique\" erosi zuenean, 1928an \"T\u00e9l\u00e9m\u00e9canique Electrique\" izena eman zitzaiona. T\u00e9l\u00e9m\u00e9caniquek barra gaineko lehen kontaktorea merkaturatu zuen.\n1928 eta 1988 bitartean industria automatizazioan berezitu zen. 1988an Schneider Electric enpresa alemaniarrak T\u00e9l\u00e9m\u00e9canique erosi zuen. Dena dela, markari eutsi zion 2009ra arte. 2009an T\u00e9l\u00e9m\u00e9caniqueren produktu guztiak Schneider Electricera pasatu ziren."}
{"id": "747183", "revid": "512", "url": "https://eu.wikipedia.org/wiki?curid=747183", "title": "Francesco Tonucci", "text": "Francesco Tonucci (Fano, 1940ko uztailaren 5a) \"Frato\" ezizenez ere ezaguna, pentsalari, psikopedagogo eta marrazkilari italiarra da. Haurren papera ekosistema hiritarrean aztertzen duen hainbat libururen egilea da eta artikulu idazlea aldizkari italiar zein atzerritarretan.\nPedagogiako ikasketak egin zituen Milaneko El Sagrado Coraz\u00f3n Unibertsitate Katolikoan. 28 urterekin aipamen bat lortu zuen arlo horretan eta eskolako errealitatea satirizatzen hasi zen \u201cFrato\u201d izenpean, bere izenaren lehen silabak fusionatzean zituen izena.Maisu bezala lan egin zuen eta, 1966an, Ikerketa Kontseilu Nazionaleko Institutu Psikologikoan ikertzaile bihurtu zen. Beranduago, Psikopedagogiako Departamentuaren buru izan zen, zeinak ingurumen-hezkuntza programa aurrera zeraman. Programa honen helburua datu-base bat \"umeentzat eta umeengandik\" sortzea da. Bere ikerketak umeen garapen kognitiboan zentratzen dira, bere pentsamenduan, bere portaeran eta umeen ezagutzaren eta hezkuntza-metodologiaren arteko harremanean. 1991n bere jaiotze-herrian burutu zuen Umeen Hiria proiektua, umeak erreferentzia-puntua izango ziren hiria egitea zen helburua. Proiektuak arrakasta handia izan zuen eta munduko hainbat puntutara hedatu zen.\n1991n jada, Telebistako eta Adingabekoen Italiako Batzordearen lehendakari izendatu zuten, umeen babesa nahi duen batzordea. Napoliko Zientziaren Hiriko kolaboratzailea ere bada Umeen Lantegian eta baita Erromako Haurren Museoko kolaboratzaile zientifikoa ere. \"Honoris causa\" izendatua izan zen Hezkuntzaren Zientzien fakultatean Limako Pontificia Unibertsitate Katolikoan (Peru) eta Lleidako Unibertsitatean 2016an.\nBizitza.\n1940.\nFrancesco Tonucci uztailaren 5ean jaio zen Fanon (Italia). Lau neba-arreba dira orotara eta bera bigarrena da. Bere aita erizaina zen eta bere ama etxeko andrea. Bere lehen hezkuntza eta bigarren hezkuntzako oroitzapenak ez dira atseginak. Ikasketetan ez zituen kalifikazio onak lortzen, eta ondorioz, gurasoek erdi mailako eskolara bidali zuten, Istitutu Magistralera, hain zuzen.\nHala ere, txikitatik diseinua eta pintura interesatu zitzaizkion. Fanoko margolarien estudioetara joan ohi zen haien lana ikustera eta bide batez, margolariek sobera zituzten margoez baliatzera. Margolaritza nolabaiteko zaletasun sekretua izan zen bere bizitzako zati handi batean.\n1958.\nIstituto Magistralen lortutako kalifikazio onei esker, bi beka lortu zituen unibertsitateko ikasketak burutzeko. Universit\u00e0 Cattolica del Sacro Cuore aukeratu zuen (Mil\u00e1n, Italia) non Pedagogia ikasi zuen 1963an. Ondoren, bigarren hezkuntzako ikastetxeetan letretako irakaslea izan zen bi urtez.\n1966.\nMaria Zuccarellirekin ezkondu eta hiru seme-alaba izan zituzten, Stefano, Francesca eta Simone. Urte horretan bertan, ikertzaile lanetan hasi zen Psikologiako Institutuan (orain Zientzia eta Kognizioaren Teknologiena). Bere lehen marrazkiak egin zituen Rosenzweig Picture-Frustration Studyren (P-FS) Italiako adaptazioa ilustratzeko, TEMA 9 (TEst di Misura dell\u2019Aggressivit\u00e0 NOn VErbale) deituko dena. Marzucca izenpean (emaztearen izen eta abizenaren lehen hizkiekin eginiko batura) sinatu zituen bere lehen binetak, baina oraindik argitaratuko ez zituenak. Lehen marrazki hauetan jada, bere ondorengo marrazkietan ere agertuko ziren pertsonaiak ikus zitezkeen, bi urte geroago, Frato izenpean, eskolaz modu grafiko, satiriko eta konprometitu batean hitz egingo zutenak.\nOrdutik ez dio binetak eta tira komikoak egiteari utzi hezkuntzaren akats eta kontraesanak azalerazteko, beti ere haurren ikuspuntua erabiliz. Marrazkiak beti bat etorri izan dira bere ikerketa zientifiko edota jarduera pedagogikoekin.\n1970.\nBere lehen liburua argitaratu zuen. La creativit\u00e0, spunti per un discorso educativo.\nOndoren, askoz gehiago etorriko ziren.\n1991.\nUmeen Hiria nazioarteko proiektua sortu zuen, sorreraz geroztik zuzentzen duen proiektua. Hiriak umeen beharretara egokitzea eta umeen bizitzaren ikuspegitik hiria bera eraldatzea du helburu nagusi. Gaur egun, Italiako 200 bat hiritan, Espainian, Argentinan, Kolonbian, Mexikon, Uruguain, Perun, Txilen eta Libanon hainbat hirik proiektu hau abian dute.\n1993.\nErromako ll museo dei bambiniko arduradun zientifiko izendatu zuten.\n1996.\n\u201cLa citt\u00e0 dei bambini\u201d proiektu internazionalaren arduradun izendatu zuten. CNRko ISTCk bultzatua.\n1997.\nItaliako Ministroen Kontseiluko Presidenteak, Romano Prodik, \u201cTV - bambini\u201dren Komiteko presidente izendatu zuen Tonucci.\n1999.\nWorld Wide Fund for Nature (WWF Italia) fundazioko Komite zientifikoko partaide izendatu zuten.\n2001-07.\nComune di Romako arduradun zientifikoa \u201cRoma, la citt\u00e0 dei bambini\" proiekturako.\n2003.\nPeruko Pontificia Unibertsitate Katolikoko Hezkuntza Fakultateko ohorezko Irakasle izendatu zuten.\n2011.\nHonoris Causa Doktore izendatu zuten La Platako Unibertsitate Nazionalean (La Plata, Argentina) Arkitektura eta Hirigintzako Fakultatearen proposamenari jarraiki.\nHezkuntzako Lorpenaren Urrezko Domina eman zion Junta de Andaluciak.\n2012.\nHonoris Causa Doktore izendatu zuten Litoraleko Unibertsitate Nazionalean (Santa Fe, Argentina), Giza Zientzien Fakultatearen proposamenari jarraiki.\n2014.\nMarta Mata saria jaso zuen Associaci\u00f3 de Mestres Rosa Sensaten eskutik.\n2015.\nEleg\u00eda Camag\u00fceyanaren Edizio Berezia jaso zuen \u201cIgnacio Agramonte y Loynaz\u201d Camag\u00fceyko Unibertsitatearen eskutik (Kuba).\nEkarpenak.\nEskola.\nEskolaren Funtzioa.\nTeknologia berrien erabileraren ikaskuntzarako espazioa, ikerketa zientifikoaren bultzatzailea, pentsamendu kritikoarena eta talde lana eta elkarlana bultzatzen duen espazioa izan behar da. Irakasleek haurrek diotena entzun behar dute, haurrek eskolara joan aurretik dakitenetik abiatu behar dira irakasleak. Nagusien jakintza ez da jakintza absolututzat hartu behar.\nEspazioa.\nTonuccik eskolak leku ederrak izan behar direla aldarrikatzen du, lorategiak izan behar dituztela, ortuak... Umeek bertan jolas dezaten; ez jolastoki eta joku ohikoak.\nIkasgelei dagokienean, ikasmahairik gabekoak izan behar direla defendatzen du, denak batera, elkarrekin, ikasle zein irakasle eseriko diren mahaiak egon behar dira. Bertan elkarkidetzan aritu behar dira, bakoitzak bere ezagutzak partekatuz, kontrajarriak izan daitezkeenak bata bestearekiko, non galderak egingo diren eta egiaren bila arituko diren. Inoiz bat eta bakarra izango ez dena.\nIrakasle Funtzioa.\nGainera, irakasleek ez dituzte ikasleen burmuinak edukiz bete behar, ikasleek dakitena entzun eta hortik abiatuz, metodologia interesgarriak proposatu behar dituzte, haurrek dakiten hori eztabaidatu ahal izateko. Etxerako lanen aurka agertzen da pedagogoa, eskolak ez duela eskubiderik haurren bizitza osoa betetzeko aldarrikatzen du, umeek jolasteko denbora izan behar dutela .\nUmeen Hiria.\n\"Umeen Hiria\" proiektua 1991ko maiatzean Fanon jaio zen, asmo politiko zehatz batekin: hiriko gobernuaren parametroaren aldaketaren sustapena bultzatzea, haurraren ikuspegia zabalduz heldu, langile, autoz bidaiatzen duenarena baino; proiektuak administrazio publikoei hiria aldatzeko exijitzen die, aldaketaren prozesu honetan aktiboki parte hartzen duten umeen bidez, gobernuaren eta hiriaren plangintzan parte hartuz, horrela, hiriko espazioa berreskuratzeko.\n\"Hiritar arrunt heldu, gizonezko eta langilea haurrarekin ordezkatzea. (...) Haurrak berezko duen aniztasuna onartzean dago gakoa, honek aniztasun guztien bermea baitakar. (\u2026) Hiria haurrentzat egokiagoa bilakatzen denean, guztiontzat egokiagoa bilakatuko da\".\nHiriak azken 50-60 urteetan eraldatu egin dira espazio eta funtzioen bereizketa eta espezializazioa lortzeko. Hirigunearen izaera berriak lagundu du autoa modu eraginkorrean mugitzen, ahalik eta denbora laburrenean. Horregatik, proiektu honen bidez, autoak duen nagusitasuna hiriko espazioetatik kentzea da, hiriak bilera eta trukaketa soziala galtzen duelako. Autoak nagusi diren hiria arriskutsua da, errepideak eta espaloiak autoek okupatzen dituzte; jendeak ez du tokirik, besteekin eta hiri ingurunearekin harremantzeko.\nGakoak:.\nBestalde haurren mugimenduaren autonomia dugu, Tonuccik behin eta berriz azpimarratzen duena. Hau bultzatzeko 10 arrazoiak hurrengoak dira:\nGaur egungo eragina.\nTonucci pedagogoak aurrera eraman duen proiektuak garrantzi eta eragin handia izan du mundu osoan zehar eta gaur egun hainbat tokitan ezarri da praktikan.\nGaur egun, Tonuccik hiri motak haurrari nola eragiten dion aztertu eta hiriak haurrentzat moldatzeko aurrerapausoak ematen ditu, hauek berreraikiz, hau da, hauek, jolasleku, topaleku bihurtuz. Gainera, bere proposamenak munduko hainbat lekuetara zabaldu dira, adibidez Europako hainbat hiritara, Hego Amerika eta Euskal Herrira.\nAipaturiko moduan hiriak helduen mundura bideratuta daude, konkretuki: gizonezkoa, zuria, langilea eta kotxe erabiltzailea. Gaur egun bizi dugun egoerari aurre egiteko atera duen proiekturik aipagarriena Haurren Hiria da, proiektu honen bidez gaur egun nazioarteko sarea garatzea lortu dute. Haurren Hiria proiektuaz gain, \"\u201chaurren lagunak sarea\u201d\" sortu da hainbat tokitan, sare honek duen funtzioa haurra laguntza egoera batean aurkituz gero gertuko taberna zein denda batera laguntza eske jo ahal izatea da. Haurren hiriaren ideia hau aurrera eramateko bi ekintza jarri zituen martxan \u00a0Tonuccik. Alde batetik, umeen kontseilua sortzea, umeen eta hiriko alkatearen arteko komunikazioa errazteko, eta bestetik, eskolara lagunekin joateko proiektua abiaraztea, bertan umeen autonomia bultzatuz, hirian askatasunez mugitzeko eta esperientziak sortzeko helburuarekin.\nUmeen kontseilua alkatetzaren kontsultarako organoa izango da, bertan umeak hiriaren eta eremuaren kudeaketarekin zerikusia duten gaiei buruzko ikuspegia eskainiko zuten. Kontseilu honen helburua umeen ikuspuntua eta iritziak kontuan izanik hiriaren birmoldaketa eta kudeaketan integratzea da, hau da, haurrak hiriaren partaide bihurtzea.\nProiektu hau modu egoki batean garatu ahal izateko beharrezkoa da hainbat urrats jarraitzea. Lehenik eta behien, alkateak eman behar dio hasiera proiektuari, gainera honek konpromiso zuzena izan behar du umeen kontseiluarekin, alkatea \u00a0haurren ahotsa entzutera konprometitzen da eta bera izango da umeei aholkuak emango dion pertsona. Kontseilua umeek bere kezken eta ezagutzeen inguruan eztabaidatuko duten eremua izan behar da, zentzugabea, ezegokia edo bideragabea iruditzen zaiena azaldu eta salatuz, ideia berriak azaldu eta proposatuz, hortaz ideia guzti hauek biltzen duten bat dokumentu bat sortzeko edo \u201caholkua emateko\u201d beharrezkoa da heldu bat egotea eta pertsona hau hezitzaile, gizarte hezitzaile bat izan ahal da. Aipatu beharra dago ez dagoela bozketarik kontseiluan, ideia eta iritzi guztiak kontua hartu ahal izateko aniztasuna sustatuz. Bertan proposatzen diren gaiak alkatearen bitartez heltzen zaizkie umeei.\nBehin umeen kontseilua aurrera eramango dela erabakita, beharrezkoa da komunitateari proiektu honi buruz informazioa transmititzea, hau da, zertan datzan eta zertarako sortzen den. Batez ere bi urrats izango dira garrantzitsuenak: lehenengoa, umeekiko konpromisoa eta laguntza eskatzeko beharra azaltzea, udal aldizkaritik, udalaren webgunetik \u2026 Bigarrena, bilera baten bitartez ikastetxeak eta gurasoen elkarteak informatzea da, beraien partaidetza eskatuz, \u00a0zer egin behar duten azalduz eta zein izango litzateke beraien papera.\nKontseiluak azpiegitura jakin bat izatea komenigarria da, baina udalerri bakoitzak bere errealitate partikularrera moldatzeko aukera izango du. Kontseiluak 20 umeek osatu behar dute gutxi gorabehera, hauek 2 urteko konpromisoa hartzen dute, urtero kontseiluaren erdia berritu egingo da. Umeen hautaketa zozketaren bitartez egingo da.\n\"Eskolara lagunekin\" proiektuan beharrezkoa da bidelagunak topatzea, hau da, gizartea proiektu honen parte izatea animatu. Proiektu honen helburuetako bat haurrak eskolako bidea automatikoki egiteko beharrezko baldintzak sortzea da, noski, nagusien laguntzarik gabe. \u00a0Hau lortzeko udala inplikatu behar da baita hezkuntza komunitatea ere. Azken finean eskola da umeak denbora gehien pasatzen duten tokia eta honen inguruan biltzen diren helduak ekimen honetan parte hartzeko idealak izango dira: guraso, irakasle, senideak\u2026 Umeen kongresuarekin bezala, funtsezkoa izango da komunitateari informazioa transmititzea, hauen parte hartzea bilatuz, informazio bilerak eginez eta talde eragile bat sortuz, talde eragile honek kronogramak, diagnostiko metodoak, jardunbideak eta besteak beste egin beharko ditu. Gainera, hiriaren diagnostiko bat egin behar da, hau da, haurrak eskola edo hiriko beste espazio batera joateko erabiltzen dituzten ohiko edo ibilbide posibleak aztertuko dira, umeek aukera izateko konpainia eta autonomiaz \u00a0ibilbide seguruak erabili ahal izateko. Udalerri bakoitzak erabakiko du nola egin hiriaren diagnostikoa.\nJardunaldiak bi alditan banatuko dira, epe laburreko jardunaldiak eta epe luzerako jardunaldiak. Epe laburrekoetan azkarrago egin daitezkeen gauzetan esku hartzea da, adibidez, seinaleak jartzea, udaltzainen formakuntza\u2026\nEpe luzerako jardunbidetan aldiz, momentuan egin ezin diren esku hartze horiek etorkizunerako egutegia jarri eta aplikatzeko konpromisoa hartzea da.\nGaur egun Euskal Herrian herri hezitzailearen ideia asko pentsatu eta bultzatu da Tonucci-ren proposamenetan oinarrituz, gaur egun hainbat proiektu interesgarri daude martxan jarrita Euskal Herrian. Oinherri federazioak adibidez, \u201cHerri Hezitzailea, Eskola Herritarra\u201d izeneko jardunaldi batzuk bultzatu ditu eta gai horrekin harreman zuzena duten hainbat liburuxka argitaratu dira. Horrez gain, Euskal Herrian dauden hainbat herriko eragileekin elkarlana bultzatzen ari da proiektu hezitzaileak sustatzeko asmoz. Solasgune ere bai Haurren Hiria hedatzen ari da.\nGuztira Euskadiko 12 udal parte hartzen hari dira Haurren hirien proiektuan. Ekimen hauen bitartez bilatzen da udalerri-sare bat sortzea, haurrak hiri inklusiboagoak diseinatzeko eta erabakiak hartzeko ahotsa izango dute. Beraz, esan dezakegu Tonucci-ren ideiak oinarri izanik proiektu asko bultzatzen ari dira Euskal Herrian."}
{"id": "747191", "revid": "1545", "url": "https://eu.wikipedia.org/wiki?curid=747191", "title": "Manuel de Mendivil y Elio", "text": ""}
{"id": "747193", "revid": "105290", "url": "https://eu.wikipedia.org/wiki?curid=747193", "title": "Palauli", "text": "Palauli Samoako Savai'i uhartearen hegoaldeko barruti bat da, bereizitako bi lurraldez osatuta dagoena. Vailoa du hiriburua.\nLaba hodiek Taga herriko itsas-bazterrean dauden Alofaaga ufazuloak eratu zituzten, gaur egun turista eta bisitari asko erakartzen dituztenak."}
{"id": "747194", "revid": "105290", "url": "https://eu.wikipedia.org/wiki?curid=747194", "title": "La Pri\u00e8re", "text": "La Pri\u00e8re 2018ko C\u00e9dric Kahn frantziar zinema zuzendariaren film dramatikoa da.\nSinopsia.\nThomasek 22 urte ditu. Droga mendekotasunetik ateratzeko, mendian bizi den komunitate batekin bat egingo du. Drogazale ohiek osatzen dute komunitatea, eta otoitzaren bidez sendatzen saiatzen ari dira. Laguntasuna, lana, arau zorrotzak, maitasuna eta fedea ezagutuko ditu Thomasek komunitate horren bidez."}
{"id": "747195", "revid": "1545", "url": "https://eu.wikipedia.org/wiki?curid=747195", "title": "La Pri\u00e8re (filma)", "text": ""}
{"id": "747197", "revid": "105290", "url": "https://eu.wikipedia.org/wiki?curid=747197", "title": "La Finale", "text": "La Finale 2018ko Robin Sykes frantziar zinema zuzendariaren umorezko filma da.\nSinopsia.\nRoland aitonak burua galdu duenez, hura zaintzeaz arduratzen da Verdi familia guztia, JB nerabea izan ezik. Haren helburu bakarra Parisera joatea da, saskibaloiko finala jokatu ahal izateko. Baina gurasoek aitonaz arduratzeko eskatuko diote asteburu horretan. Orduan hasiko da abentura."}
{"id": "747198", "revid": "1545", "url": "https://eu.wikipedia.org/wiki?curid=747198", "title": "Newroz", "text": ""}
{"id": "747199", "revid": "1545", "url": "https://eu.wikipedia.org/wiki?curid=747199", "title": "Irandar urtea", "text": ""}
{"id": "747200", "revid": "105290", "url": "https://eu.wikipedia.org/wiki?curid=747200", "title": "Ufazulo", "text": "Ufazuloa ur-bazterreko egitura geologiko bat da urpeko haitzulo bat bazterrarekin lotzen duena. Urpeko haitzuloko harrien higadurak goranzko eta lehorreranzko bidean hartu ondoren, labarraren edo bazterraren gainazalean zuloa irekitzen denean gertatzen da. Baldin eta zuloaren geometria eta eguraldiaren egoera egokiak badira, zulotik itsas-ur lainoztatua jaria lekioke olatuen konpresio-indarrek sortua."}
{"id": "747201", "revid": "512", "url": "https://eu.wikipedia.org/wiki?curid=747201", "title": "Oinarrizko ingeles", "text": "Oinarrizko ingelesa edo Basic English ingelesean oinarritutako hizkuntza kontrolatua eta eraikia da. Funtsean, ingelesa naturalaren hiztegiaren eta gramatikaren sinplifikazioan oinarritzen da. Hiztegia Charles Kay Ogdenek (1889-1957) prestatutako 850 oinarrizko hitzetan oinarritzen da. Zerrenda hori \"Basic English: A General Introduction with Rules and Grammar\" (\"Oinarrizko ingelesa: araukekin eta gramatikarekin sarrera bat\") 1930ean plazaratu zuen Ogdenek. Bigarren Mundu Gerra bukatuez gero kontzeptuak arrakasta handia izan zuen, batez ere bakea bultzatzeko asmoz. Bereziki Asia aldean zabaldu zen.\nEzaugarriak.\n\"Basic\" hitzak \"oinarrizko\" esan nahi du baina baita ere \"\"British-American Scientific International Commercial English\")\" (Nazioarteko Komertzial eta Zientifiko Ingelesa Britaniar-Amerikarra).\nOgdenek ideia hau plazaratu zuen: ingeles arrunta ikasteko zazpi urte inguru behar dira, esperantoa zazpi hilabete eta oinarrizko ingelesa zazpi aste. Beraz, ingeles sinplifikatu hau eskuragarriagoa da. Ideiaren aplikazioak ugariak dira: harreman komertzialetan eta hizkuntza-eskoletan erabiltzeko batez ere.\nOinarrizko hiztegia planteatzeko Ogdenek ingelesa erabiltzen den lurralde guztietan erabilitako hitzak aukeratu zituen. Erredundanteak ziren hitzak eta esamoldeak kendu zituen, bestetik. Hitz asko moldatu zituen ere bai. Gramatika ere moldatu zuen; ingeles batentzat arrunta izan behar zen gramatika hori eta erraza hizkuntza hori ezagutzen ez zutenentzat.\nWikipedian erabiltzen den Oinarrizko ingelesa, Simple English Wikipedia alegia, Ogdenek plazaratutako ideietan oinarrituta dago baina hiztegi zabalagoa erabiliz."}
{"id": "747202", "revid": "1545", "url": "https://eu.wikipedia.org/wiki?curid=747202", "title": "Eliza greziar katoliko-melkita", "text": "Eliza greziar katoliko-melkita () Ekialdeko Eliza katoliko bat da, Egoitza Santuarekin komunio osoan dagoena.\nMelkitek bizantziar erritua jarraitzen dute, eta arabiera dute beren liturgiaren hizkuntza. Sirian, Palestinan eta Egipton bizi dira melkitak."}
{"id": "747203", "revid": "1545", "url": "https://eu.wikipedia.org/wiki?curid=747203", "title": "Eliza Melkita greziar-katoliko", "text": ""}
{"id": "747205", "revid": "105290", "url": "https://eu.wikipedia.org/wiki?curid=747205", "title": "Satupa'itea", "text": "Palauli Samoako Savai'i uhartearen hego-ekialdean dagoen barruti bat da, bereizitako bi lurraldez osatuta dagoena. Vailoa du hiriburua. Barrutiak 127 km\u00b2ko azalera du eta 2001eko erroldaren arabera 5.556 biztanle."}
{"id": "747207", "revid": "105290", "url": "https://eu.wikipedia.org/wiki?curid=747207", "title": "Tuamasaga", "text": "Tuamasaga Samoako Upolu uhartearen erdialdean dagoen barruti bat da. Barrutiak 479 km\u00b2ko azalera du eta 2001eko erroldaren arabera 83.191 biztanle."}
{"id": "747208", "revid": "512", "url": "https://eu.wikipedia.org/wiki?curid=747208", "title": "Mendaski", "text": "Mendaski (\"Sisymbrium officinale\") Brassicaceae familiako landare belarkara da, handi samarra, zurtoin zuzenekoa, ileduna eta albo-adar zabalak dituena. Hosto zabal luzaranak ditu, ebaki sakoneko hortzak eta puntako gingila luzea dituztenak. Hosto txikitako lore horixka izaten du eta fruitua leka egiturako punta-zorrotza. Landu gabeko sailetan eta bide bazterretan hazten da, batez ere, eta landutako zenbait lur sailetan ere bai, oso iparraldeko edo hegoaldeko herrialdetan izan ezik ia mundu guztian."}
{"id": "747209", "revid": "1545", "url": "https://eu.wikipedia.org/wiki?curid=747209", "title": "Sisymbrium officinale", "text": ""}
{"id": "747212", "revid": "1545", "url": "https://eu.wikipedia.org/wiki?curid=747212", "title": "Erysimum officinale", "text": ""}
{"id": "747213", "revid": "1712", "url": "https://eu.wikipedia.org/wiki?curid=747213", "title": "Oinarrizko ingelesa", "text": ""}
{"id": "747214", "revid": "201", "url": "https://eu.wikipedia.org/wiki?curid=747214", "title": "Hozitu", "text": ""}
{"id": "747215", "revid": "1545", "url": "https://eu.wikipedia.org/wiki?curid=747215", "title": "Laika Estudioa", "text": "Laika, LLC. \"stop-motion\" animazioko estudio estatubatuar bat da, filmak, film laburrak, bideoklip musikalak eta eduki komertzialak sortzen dituena. Azken urteotan atera dituen filmengatik da batez ere ezaguna: \u00a0\"Coraline\" (2009), \"ParaNorman\" (2012)\",\" \"The Boxtrolls\" (2014) eta \"Kubo and the Two Strings\" (2016) . Gaur egun, Nike konpainiaren menpe dago, estudioa Portland-en (Oregon) kokatuta dago eta Phil Knight da haren presidentea. Bere semeak, Travis Nightek, enpresa-buru eta aholkulari bezala egiten du lan bertan. Hasieran, estudioak bi dibisio zeuzkan: \"Laika Entertainment\", film luzetarako eta \"Laika/house,\" eduki komertzialerako. Hala ere, 2014ko uztailean, Laika dibisio komertzialetik banandu egin zen zine-ekoizpenean zentratzeko. Egun, dibisio komertzial berria \"HouseSpecial\" deitzen da.\nHistoria.\n1998an, Travis Knight \"Will Vinton Studios\" enpresan hasi zen lanean animatzaile gisa, \"stop-motion\" filmengatik eta iragarkiengatik ezaguna zen estudioa. Enpresak arazo finantzarioak zituenez, Phil Knight, Travisen aita eta Nike konpainiaren zuzendaria dena, estudioaren akziodun nagusia bihurtu zen 2002an. Hurrengo urtean, Henry Selick, \"The Nightmare Before Christmas\" (1993) film animatuaren zuzendaria, estudiora zuzendari gainbegirale bezala elkartu egin zen. 2005eko uztailean, \"Will Vintion Studios\" desagertu eta Laika izenarekin berragertu zen eta Travis enpresaren zuzendari eta presidente bihurtu zen.\nEstudio berri hau bi departamentutan zatitu egin zen: \"Laika Entertainment\", film luzeen ekoizpenerako; eta \"Laika/house,\" produkzio komertzialerako (iragarkiak, musika-bideoak, etab.). Horrez gain, haien lehenengo proiektuen berri eman zuten: \"Coraline\" izeneko \"stop-motion\" estiloko pelikula bat \u00a0eta \"Jack &amp; Ben's Animated Adventure\" deituriko CGI animaziozko filma.\nEstudioak bere langileen zati handi bat kanporatu zuen 2008an, \"Jack &amp; Ben's Animated Adventure\" film luzea bertan behera utzi zenean. Hurrengo urtean, Laikak bere lehen luzemetraia, \"Coraline,\" ezagutzera eman zuen, Oskarretarako izendapen bat jaso zuena \u201cAnimaziozko film onenaren\u201d sailean. Horrez gain, BAFTArako eta Urrezko Globo sarietarako izendapen bat jaso zuen \u201cFilm luze animatu onenaren\u201d kategorian. Baita \"Annie Awards\"etan ere 8 izendapen jaso zituen, eta haietako hiru irabazi zituen \u201cSoinu-banda onena film animatu batean\u201d, \u201cPertsonai-diseinu onena\u201d eta \u201cProdukzio-diseinu onena\u201d saileetan. \"Moongirl\" eta \"Coraline\" zuzendu ostean, eta bere kontratua birnegoziatzea ezinezkoa zela ikusirik, Henry Selick-ek Laika estudioa utzi zuen 2009an.\n2012an \"ParaNorman\" estreinatu zuten, Oskarretan, BAFTA sarietan eta Annie Awardsetan hainbat nominazio eta saria lortu zituenak. Iragarkiak egin zituen Coca Cola, Apple Inc. eta Fox Sports bezalako enpresendako 2014ra arte, luzemetraietara guztiz diharduteko, eta \"HouseSpecial\" izeneko dibisio komertziala sortu zuten. Urte hartan, The Boxtrolls estreinatu zuten, Oskarretan, Annie Awards sarietan eta Urrezko Globo sarietan nominazioak izan zituena.\n\"Kubo and the Two Strings\" (2016) da estudioaren azkeneko filma, nominazio asko jasotzeaz gain, BAFTA sari bat eta 3 Annie Awards.\nFilmografia.\nLuzemetraiak.\nEtorkizunerako, estudioak \"Wildwood\" eta \"Goblins\" liburuen adaptazioak iragarri ditu.\nLaburmetraiak.\n2005eko irailaren 24an, estudioak \"Moongirl\" 8 minutuko laburmetraia estreinatu zuen.\nBeste lanak.\nAipatutako filmez gain, estudioa \"Corpse Bride\" (2005) filmaren ekoizpenaz arduratu zen. Gainera, 2007an \"King of California\" filmaren ametsaren sekuentzia sortu zuen, eta lau urte beranduago, \"A Very Harold &amp; Kumar 3D Christmas\" (2011) filmaren beste sekuentzia bat egin zuen."}
{"id": "747216", "revid": "105290", "url": "https://eu.wikipedia.org/wiki?curid=747216", "title": "Irazi", "text": "Irazi Irunen sorturiko noise rock eta post rock taldea da."}
{"id": "747217", "revid": "336", "url": "https://eu.wikipedia.org/wiki?curid=747217", "title": "Wattpad", "text": "Wattpad istorioak idatzi eta beste pertsonekin partekatzeko aukera ematen duen aplikazio bat da. Wattpaden perfila egin duen edonork istorioak idatzi ahal ditu, kapituluz kapitulu joan igotzen eta beste erabiltzaileek irakurri eta komentatu dezakete, eta gustukoa izanez gero botoak eman.\nAplikazioaren helburu nagusia idazle eta irakurleak elkarren artean harremantzeko gune bat sortzea da sarean. Ordenagailu, mugikor edo tablet batetik erabili daiteke, edota internetera konexioa duen ia edozein gailutatik.\nSorrera.\nWattpad enpresa 2006an sortu zen Allen Lau eta Ivan Yuen ingeniarien eskutik, nahiz eta ideiak bere lehen urratsak 2003an eman zituen interneteko webgune bezala. Enpresaren egoitza nagusia Toronto Canadan dago. Hasiera batean mobilerako doitutako plataforma bezala sortu zen, eta geroago App bezala 2009an. Urte horretan bertan 5 milioi deskarga baino gehiago izan zituen. Hartutako bultzakada dela eta 2011 bere egoitza fisikoa zabaldu zuten Toronton eta gaur egun 92 langileko enpresa bat da.\nWattpad-ek bere sorkuntzatik 400 milioi liburu baino gehiago \"argitaratu\" ditu, hau da, beren plataformara igoak izan dira (argitalpen batzuk egiletza eskubideei lotutako arazoak sortu dituzte).\nHilabetero 60 milioi pertsonako audientzia du, horren %90 mobilen bitartez. Bataz beste hilean 15 bilioi minutu ematen dituzte audientziak plataforman. 50 hizkuntza baino gehiago aurkitzen dira plataformako liburuetan eta plataforma 30 hizkuntza ezberdinetarako konfiguratu daiteke.\nWattpadek kanpo inbertsioak jasotzen ditu, adibidez W Media Ventures, Golden Venture Partners eta Union Square Venturesen partetik, hauek Tumblr eta Twitterren eren inbertitzen dute. Aplikazioa doakoa den arren, enpresaren blogean jakitera eman dutenez, ordainpeko \"premium\" aukera ere kaleratuko dute.\nFuntzionamendua.\nWattpadek sare sozial gehienen estruktura oso antzekoa jarraitzen du, bereziki Instagram aplikazioren estetika eta funtzionamendua tankerakoak ditu. Lehenik eta behin erregistratu egin behar zara kontu bat sortuz email bitartez eta horrela profil propioa izango duzu plataforman parte hartu ahal izateko. Profilak hiru atal publiko ditu: informazio orokorra, zuri buruzko zeozer jartzeko; Works, zuk idatzitako liburuak agertuko diren atala eta Reading list, zure irakurketa zerrenda bat sortu dezakezu besteek zure liburu gogokoenak zeinek diren jakiteko.\nBehin profil osoa osatuta dagoela, orrialde nagusira sar zaitezke, non liburuak gaika sailkatuta bilatu ditzakezun eta zure txoko pribatuetara sartu. Zure txoko nagusiak hauek dira: \u201cLiburutegia\u201d, zure liburutegi pribatua, zuk aukeratutako liburuak biltzen dira bertan; \u201cJakinarazpenak\u201d, liburutegiko liburu baten kapitulu berri bat igo badute bertara mezu bat heltzen da eta \u201cLanak\u201d, zu idazten ari zaren liburuak biltzen dira bertatik idazten jarraitzeko.\nWattpad-en bereizgarritasun nagusia berehalako feedback-a izateko aukera da. Liburu guztietan eta kapitulu osoan zehar irakurleek komentarioak egiteko aukera dute. Komentario horiek 3 era ezberdinetan egin daitezke: liburuaren hasieran komentario orokor bat, kapitulu konkretu batean komentatzea edo esaldi bat azpimarratuz horri egingo dioen komentarioa edo debatea hasi. Gainera irakurketa dinamikoagoa egiteko idazleek bideo, musika eta irudiak txertatzeko aukera dute kapitulu bakoitzaren hasieran.\nIdazleen motibazioa sustatzeko Wattpadek urte osoan zehar lehiaketa txiki batzuk egiten ditu, gaika antolatuak, baina urte amaieran ematen da ekitaldi handiena, Wattys sariak. Watty-ak urte osoko liburu onenen bilketa dira, irakurleen botoen arabera banatzen dira eta idazle irabazleei publizitatea egiteko balio dute. \u00a0\nErabiltzaile ezagunak.\nWattpaden hasitako idazle asko geroago zinema eta telesail mundura eman dute jauzia, oraingoz promoziotako kolaboratzaile bezala. Adibidez Apryl Baker Universal Pictures-ekin egin du lan Ouija eta Unfriended filmetako promozioetan, Edward Mullen USA Network eta A &amp; E-kin egin du lan DIG eta Returned telesailen promozioetan eta Whitney Grandison Relativity Mediaren Beyond the Lights filmaren promozioan parte hartu du. New York Times egunkari ospetsuan agertzera ere heldu dira wattpadeko idazle batzuk, Rebecca Sky esate baterako.\nWattpad-etik paperera.\nWattpadeko istorio batek irakurketa eta komentario ugari izaten dituenean askotan editorialak kontaktuan jartzen dira idazleekin. Wattpadek hainbat editorialekin lan egin du jada: Penguin Random House, HarperCollins, Simon &amp; Schuster, Hachette Book Group, Scholastic, Macmillan, Bonnier, Planeta, Bloomsbury Publishing, Harlequin, Sourcebooks eta Hot Key Books.\nLiburuak publikatzeko akordioa egin duten erabiltzaile askok, hala nola, Anna Todd (@Imaginator1D) eta Ariana Godoy (@cold_lady19), bere liburuak publikatzeaz gain Wattpaden jarraitzeko akordioak izan dira.\nBere liburua Wattpadetik paperera eraman zuen lehen idazlea Abigail Gibbs (@Canse12) izan zen, 2012an \u201cDark Heroine\u201d banpiro nobela romantiko-fantasiazkoa publikatu zuen. Bere liburuak publikatu dituzten beste idazle bat Brittany Geragotelis (@BrittTheBookSlayer) da, \u201cLife\u2019s A Witch\" liburuarekin.\nAfter.\nAfter Wattpaden sortutako liburu sagarik famatuena eta salduena da. Liburua Anna Todd izeneko 24 urteko makillatzaile batek idatzi zuen 2013an bere Iphonetik. Toddek ez zuen inoiz idazle bezala lan egin, baina liburuekiko zaletasun handia zuenez, Wattpaden \u201cfanfic\u201d bat idaztea erabaki zuen, Tessa Young eta Harry Styles One Directioneko abeslariaren arteko amodio istorioa (paperean publikatzean Hardin Scott izena jarri zitzaion protagonistari kontu legalak zirela eta), eta egunero zortzi orduz egoten zen eleberria idazten.\nTodden esanetan bere lehen liburua arrakasta izaten hasi zen 80.kapitulua publikatu zuenean, jendeak liburuari buruz txiokatzen hasi zen eta laster milioi bat irakurle baino gehiago izatera iritsi zen. Urtebete igaro baino lehenago Simon &amp; Schuster Ameriketako Estatu Batuetako editorialarekin kontratu bat sinatu zuen lau liburu publikatzeko eta eskubideak 23 estaturi saldu zizkion.\nGaur egun After 30 hizkuntzatan publikatu da eta lehen best-seller izan da Italian, Alemanian, Frantzian eta Espainian. Gainera, Paramount Pictures eskubideak erosi zituen eta nobela pelikula bihurtu dute. Hala eta guztiz ere, After oraindik ere irakurgai dago musu-truk Wattpaden, Todden ustez plataformako irakurleak oso garrantzitsuak izan ziren istorioko akatsak zuzentzerako orduan eta liburua eskuragarri izaten jarraitzeko eskubidea dute. Hala eta guztiz ere After-en irakurle asko fenomenoaren parte sentitu dira eta liburuak ere erosi izan dituzte.\nPolemika.\nAfter sagak hainbat polemika izan ditu liburuak matxismoa eta gazteen arteko biolentzia sustatzen dutela esan delako, baina bere idazleak esaten duenez protagonista ez da matxista, lizuna baita pertsonaia guztiekin eta bere liburuek biolentzia sustatzen dutela esatea \u201cGame of Thrones\u201d jendea hiltzera bultzatzen duela esatea bezala da.\nAntzeko aplikazioak.\nSweek.\nSweek istorioak irakurri eta idazteko plataforma da. Funtzionamendu aldetik Wattpaden berdina da. Interneteko web orrialde eta aplikazio moduan eskuragarri dago (Android eta iOS). Gaur egun 75 herrialde baino gehiagotan eskuratu daiteke eta 66 hizkuntzetan erabili daiteke (Wattpad 30 hizkuntzatan dago eskuragarri).\nIrakurketa motari dagokionez, irakurleak haren lehentasunak zeintzuk diren zehaztu ahal du. Horrez gain, aplikazioak istorioak deskargatzeko aukera ematen du, Interneterako konexiorik izan gabe irakurri ahal izateko. Gainera, Sweek-ek erabiltzaileei haien liburuak inprimaturik edo e-book formatuan argitaratzeko aukera ematen die Sweek Autopublikazioaren bidez.\nKonparaketa.\nWattpad eta Sweek-ek funtzionamendu berdina duten arren, ezberdintasun esanguratsu bat dago bien artean: Wattpad jende gaztean zentratzen da eta Sweek helduentzako proiektua da, haien web orrialdean zehazten denaren arabera.\nWattpad eta Sweek dituzten deskargak konparatuz gero, Sweek askoz ere atzerago dago.\nHooked.\nHooked 2015ean sortu zen mugikorrerako aplikazioa da. Android eta iOS-en eskuragarri dago eta bertan agertzen diren istorioak txat bidezko elkarrizketen bidez kontatzen dira. Hooked izan zen agertu zen mota honetako lehenengo aplikazioa formatuari dagokionez, geroago agertu zirenak Hooked hartu zuten eredutzat.\nAplikazioak istorioak irakurtzeko eta igotzeko aukera ematen du, baina bigarren hori egiteko norberaren telefono zenbakia ematea beharrezkoa da. Soilik irakurri behar duenak ez du daturik eman behar.\nIstorioak aurrera jarraitzen du \u201cNext\u201d klikatuz, baina momentu baten irakurleak ezin du aurrera egin eta irakurtzen jarraitzeko 40-45 minutu artean itxaron behar ditu. Denbora hori ez itxaroteko Premium erabiltzailearen tarifa ordaindu behar da.\nAplikazio honetan arrakasta gehien izan duen istorioa \"El Vigilante\" izenekoa da.\nTap.\nWattpad-ek Hooked aplikazioaren antzeko bertsio propioa du, Tap izenekoa. Hori ere, Android eta iOS-en eskuragarri dago eta haren diseinua eta funtzionamendua berditsuak dira. Premium erabiltzailearen tarifak ere oso antzekoak dira, baina Tap-en apur bat garestiagoak. Hala ere, Wattpad-en bertsio honetan istorioa irakurtzen jarraitzeko 20 minutu itxaron behar dira soilik, Hooked-en itxaron behar denaren erdia.\nMovile ux award-etan \u201cBest entertainment app award\u201d irabazi du 2017an.\nYarn.\nMammoth Media-k Yarn izeneko aplikazioa du. Kasu honetan, Hooked-en tarifa ia berdinak ditu. Yarn-en 25 minutu itxarotea beharrezkoa da istorio baten jarraipena irakurtzeko. Android eta iOS-en eskuragarri dago.\nHooked, Tap eta Yarn.\nAurreko hiru aplikazioak dituzten deskarga kopurua konparatzen badugu, Hooked da deskarga gehien dituena."}
{"id": "747218", "revid": "512", "url": "https://eu.wikipedia.org/wiki?curid=747218", "title": "Minna Cauer", "text": "Wilhelmine Theodore Marie Cauer, abizenez Schelle jaioa, Minna Cauer izenez ezaguna (Freyenstein, Brandenburgo, Alemania, 1841eko azaroaren 1a - Berlin, 1922ko abuztuaren 3a) alemaniar hezitzailea izan zen, kazetaria eta erdi klaseko emakumeen mugimenduko aktibista.\nBizitza.\nPastore luterano baten alaba zen, eta Freyensteinen hazi zen, Brandenburgoko Probintzian. August Latzel ezkertiar hezitzaile eta medikuarekin ezkondu zen 1862an, baina 1866an alargundu zen. Ondoren, irakasle izateko hezi zen, eta Parisen lan egin zuen urtebetez, Eduard Cauerrekin ezkondu aurretik. Harekin, Berlinera lekualdatu zen.\nBigarren aldiz alargundu zen 1881ean, irakasle lanean hasi zen berriz, eta emakumeen historia aztertzen hasi zen. Emakumeen Ongizaterako Elkartea sortu zuen (\"Frauenwohl\") Berlinen 1888an, eta haren buru aritu zen 1919 arte, emakumeen eskubideen eta abortua eskubideen aldeko borrokan."}
{"id": "747219", "revid": "1659", "url": "https://eu.wikipedia.org/wiki?curid=747219", "title": "Freestyle Script", "text": "Freestyle Script script motako letra-tipo bat da. 1981an garatu zuten Martin Wait eta Colin Brignallek garatu zuten, Adobe Systems, ITC eta Letraset enpresentzako. Bertsio lodiko letra-tipoa 1986an diseinatu zen. Freestyle Scriptek 4 bertsio ditu: Regular, Bold, SH Reg Alt, and SB Reg Alt."}
{"id": "747221", "revid": "12788", "url": "https://eu.wikipedia.org/wiki?curid=747221", "title": "Keith Wood", "text": "Keith Gerard Mallinson Wood (Limerick, 1972ko urtarrilaren 27a) irlandar errugbi jokalari ohia da, orpokatzaile postuan aritzen zena. Garryowen, Harlequins eta Munster taldeetako kidea izan zen; 58 partida jokatu zituen Irlandako selekzioarekin, horietako 33 kapitain, eta 5 British and Irish Lionsekin. World Rugbyren urteko jokalari onena izendatu zuten 2001ean."}
{"id": "747222", "revid": "105290", "url": "https://eu.wikipedia.org/wiki?curid=747222", "title": "Sremska Mitrovica", "text": "Sremska Mitrovica () Srem eskualdeko hiria da, Serbiako Voivodina probintzia autonomoan. Sava ibaiaren ibarrean dago kokatua. Hiriak berak 37.751 biztanle ditu (2011ko datua), baina udalerriaren biztanleria osoa 79.940 lagunekoa da.\nAntzinako hiria da, Erromatar Inperioaren garaian \"Sirmium\" zeritzon, eta Tetrarkiaren aroan bereziki hiri inportantea izan zen: 294an Inperioko lau hiriburuetako bat bilakatu zen.\nIzena.\nKristo ondorengo 12. mendean, \"Sirmium\" izen zaharra aldatu zitzaion, eta \"Civitas Sancti Demetrii\" izenarekin agertzen hasi zen agirietan, \"Demetrio Deunaren Hiria,\" alegia. Eslaviar hizkuntzaren garapenean, izen hartatik eratorri ziren \"Dmitrovica\" lehenbizi, eta \"Mitrovica\" ondoren. Gaur egunean \"Sremska Mitrovica\" esaten bazaio, beste Mitrovica ezagun batetik, Kosovokotik, bereizteko da. \"Srem-eko Mitrovica\" da beraz \"Sremska Mitrovica,\" Srem inguruko eskualdearen izena izanik, Erromako Inperioko Sirmia zena.\nVojvodina eskualdean ofizialtasun neurri bat duen hungarieraz bezala \"Sz\u00e1vaszentdemeter\" edo \"Mitrovica\" deritzo hiriari, nahiz eta hiri zehatz honetan, gutxiengo hungariarra oso txikia den (%1),"}
{"id": "747224", "revid": "6327", "url": "https://eu.wikipedia.org/wiki?curid=747224", "title": "Espediente akademiko", "text": ""}
{"id": "747225", "revid": "6327", "url": "https://eu.wikipedia.org/wiki?curid=747225", "title": "Ikasketa-espediente", "text": ""}
{"id": "747226", "revid": "1519", "url": "https://eu.wikipedia.org/wiki?curid=747226", "title": "Mitrovica", "text": ""}
{"id": "747227", "revid": "512", "url": "https://eu.wikipedia.org/wiki?curid=747227", "title": "Mitrovica (argipena)", "text": "Mitrovica izenak bi leku-izen adierazten ditu batik bat:\nBigarren horrekin zenbait entitate ezagutzen ditugu:"}
{"id": "747232", "revid": "119347", "url": "https://eu.wikipedia.org/wiki?curid=747232", "title": "Francisco Jos\u00e9 de Caldas", "text": "Francisco Jos\u00e9 de Caldas (1768ko urriaren 4a - 1816ko urriaren 29a) kolonbiar abokatua, ingeniari militarra, autodidakta naturalista, matematikaria, geografoa eta asmatzailea (lehenengo hiposometroa sortu zuen) izan zen, Pablo Morilloren aginduz exekutatu zutena Amerikako Errekonkista Espainiarraren bitartean, Granadako Erresuma Berriaren (gaur egungo Kolonbia) independentzia lortzeko borrokako aitzindaria izateagatik.\nBiografia.\nCaldasek bere ikasketak hasi zituen Popay\u00e1n hirian, Popay\u00e1ngo seminarioan. Zuzenbidean lizentziatu zen Colegio del Rosario eskolan, baina matematikan, astronomian eta natura zientzietan ere sutsua izan zen.\nEspedizionarioa.\nCaldas espedizio zientifiko askoren partaide izan zen, besteak beste, Jos\u00e9 Celestino Mutisekin eta Alexander von Humboldtekin batera. Popay\u00e1n-go urruntze erlatiboan zegoela kontuan hartuta, Humboldt bere lorpen zientifikoekin harritu zen. Caldasek altitudea neurtzeko metodoa garatu zuen uraren irakite-tenperatura idatziz. Caldasek Humboldti eman zizkion eskualdeko altitudeen datuak, Humboldt eta Aim\u00e9 Bonpland botanikariak, bidaiari zientifiko bazkideak, Caldasi botaniako prestakuntza formala irakatsi zioten. Mutisek Caldas izendatu zuen Granada Berriko botanika-expediziorako. Granadako Erresuma Berrian zehar bidaiatu zuen lurralde berria esploratzen, flora, fauna, geografia, meteorologia eta kartografia ikertzen. 1805. urtean Mutisek Caldas izendatu zuen Bogotako Astronomiaren Behatokia zuzentzeko.\nIraultzailea.\n1810eko uztailaren 20ko iraultza gertatu ondoren, Caldas laster bihurtu zen Diario Pol\u00edtico egunkari ofizialeko argitaratzailea. Nari\u00f1ok Cundinamarcan 1811ko irailean boterea hartu eta gero, Caldas ingeniari gisa erreklutatu zuten.\nMilitarra.\n1811. urtean, Caldas ingeniarien armada-gorputz berriaen kapitain izendatu zuten, eta, 1812. urtean, teniente koronel mailara igo zuten. 1813an Nari\u00f1oren aurka matxinatu zen. Matxibadan garaitua izan ondoren, Caldas, errepresalien beldurrez, Antiokiara joan zen, non koronel maila eman eta Arma fabrikako zuzendari eta ingeniari izendatu zuten. 1813 eta 1814 bitartean, Cauca ibaiaren gotorlekuak eta fusil eta bolbora fabrika instalatu zituen. 1815. urtean, Granada Berriko akademia militarra sortzeko eta bateriak, lubakiak eta zubiak hiriburutik hurbil eraikitzeko ardura hartu zuen. 1815. urtearen amaieran, Jos\u00e9 Fern\u00e1ndez Madridek bidali zuen Iparraldeko Armadan errepideetan gotorlekuak sendotzeko.\nHeriotza.\nCaldas erregezale espainiarrek harrapatu zuten 1816an eta urriaren 29an exekutatu zuten, San Frantziskoko plazan, Pablo Morillo Cartagenako kondearen aginduz. Caldas exekutatzeko prest zegoenean eta leku horretan zegoen jendea zientzialariaren bizitzaren alde eskatu zutenean, Morillok hauxe erantzun zien: \"Espainiak ez du behar jankintsurik\" (Gaztelaniaz: \"Espa\u00f1a no necesita sabios\"). Caldasek hil aurretik horman idatzi zuen \u03b8 greziar letra handi bat, hau da, \"Oh, irteera luze eta iluna\" esaten ari zela. (Gaztelaniaz: \u00a1Oh larga y negra partida!\nBere gorputza Veracruz elizan lurperatua izan zen, geroago Pante\u00f3n Nacional bihurtu zena, baina gero Popay\u00e1n jaioterriko Pante\u00f3n de los Pr\u00f3ceresera mugitu zuten.\nOndarea.\nCaldasek Granadako Erresuma Berriko apaizgaitegia finantzatzen lagundu zuen, 1800eko lehenengo hamarkadan erakunde zientifikoa izateko asmoarekin. 1810. urtean, \"Diario Pol\u00edtico de Santa\" (Fe Santa Feko Egunkari Politikoa) sortu zuen, azkenik, mugimendu independentista defendatu zuena. Garai hartan, Caldas ingeniarien koronel bihurtu zen artilleria aparatu bat diseinatuz iraultzaileentzat.\nKolonbiako Caldaseko departamendua Francisco Jos\u00e9 de Caldasengatik izendatu zuten.\nKolonbiako Zientzien, Teknologiaren eta Berrikuntzaren Administrazio Departamentuak (Colcienciasis) \"Francisco Jos\u00e9 de Caldas\" doktore-programarako beka ematen du doktoretza izateko."}
{"id": "747233", "revid": "119347", "url": "https://eu.wikipedia.org/wiki?curid=747233", "title": "Zinemaldi", "text": "Zinemaldia film aurkezpen antolatu bat da, zinema edo proiekzio areto batean edo gehiagotan egina, eskuarki hiri edo eskualde bakar batean. Gero eta gehiago, zinemaldietan filmak aire zabalean erakusten dira. Filmak berriak izaten dira maiz, eta, zinemaldiaren gai nagusiaren arabera, nazioarteko eta nazioko lanak barne har ditzake. Zinemaldi batzuen ardatza film-egile edo genero zehatz bat da (adibidez, zinema beltzaren zinemaldiak), edo gai zehatz bat (adibidez, Donostiako Giza Eskubideen Zinemaldia). Zinemaldi batzuk espezializatuta daude gehienezko luzera zehaztuta duten film laburretan. Zinemaldiak urtean behin egin ohi dira.\nMunduan, zinemaldi ospetsuenak Canneskoa, Berlingoa eta Veneziakoa dira. Euskal Herrian, berriz, Donostiako Nazioarteko Zinemaldia da ospetsuena."}
{"id": "747234", "revid": "448", "url": "https://eu.wikipedia.org/wiki?curid=747234", "title": "Cannesko Zinemaldi", "text": ""}
{"id": "747270", "revid": "56334", "url": "https://eu.wikipedia.org/wiki?curid=747270", "title": "Robert Curthose", "text": ""}
{"id": "747281", "revid": "56334", "url": "https://eu.wikipedia.org/wiki?curid=747281", "title": "Yusuf ibn Taxfin", "text": ""}
{"id": "747282", "revid": "42829", "url": "https://eu.wikipedia.org/wiki?curid=747282", "title": "Bolognako Unibertsitate", "text": ""}
{"id": "747283", "revid": "42829", "url": "https://eu.wikipedia.org/wiki?curid=747283", "title": "Papa Benedicto XIV", "text": ""}
{"id": "747284", "revid": "42829", "url": "https://eu.wikipedia.org/wiki?curid=747284", "title": "Lambertini Arrakastatsua", "text": ""}
{"id": "747285", "revid": "42829", "url": "https://eu.wikipedia.org/wiki?curid=747285", "title": "Pantxo Villa", "text": ""}
{"id": "747286", "revid": "42829", "url": "https://eu.wikipedia.org/wiki?curid=747286", "title": "Le\u00f3n Berria", "text": ""}
{"id": "747287", "revid": "42829", "url": "https://eu.wikipedia.org/wiki?curid=747287", "title": "Iraultza mexikar", "text": ""}
{"id": "747288", "revid": "86405", "url": "https://eu.wikipedia.org/wiki?curid=747288", "title": "Grabitazioa", "text": ""}
{"id": "747289", "revid": "42829", "url": "https://eu.wikipedia.org/wiki?curid=747289", "title": "Casares Quiroga", "text": ""}
{"id": "747290", "revid": "86408", "url": "https://eu.wikipedia.org/wiki?curid=747290", "title": "Doppler efektu", "text": ""}
{"id": "747291", "revid": "137486", "url": "https://eu.wikipedia.org/wiki?curid=747291", "title": "Maddi Zubeldia", "text": "Maddi Zubeldia Arozena (Donostia, 1961eko apirilaren 12a) euskal kantari, idazle eta antzerkilaria da.\nBiografia.\nDonostian sortua 1961an, Irunen bizi izan da 6 urtez, familiarekin batera Frantziako Landetako M\u00e9zos herrira bizitzera joan aitzin. 11 urte zituelarik familia Ziburun jarri zen.\nOfizioz irakasle da, lehenik Azkainen, ondotik Hendaia, Urru\u00f1a eta berriro Azkaingo ikastoletan.\nBaltsan elkarteko kidea da eta Euskaraldia eta gero Ziburuko euskal liburu eta disko azoka Argia aldizkariarekin batera antolatzen dihardu.\nKantaria.\nBetidanik familia eta lagun giroan kantatu izan zuen, halako batean Azkaingo Serres auzoko kaperan lehen kantaldia eman zuen arte. H-eden taldeko kantaria da. Talde horrekin bi disko plazaratu ditu : \"hamaika aztarna\" (2013) eta \"Intimitartean\" (2015). \"Zimurrak baleki (\"2019) diskoa ere bakarlari gisa plazaratu du \"belarri\" disketxe berriarekin elkarlanean.\nIdazlea.\nLehen eleberria Deserria haurtzaro (Elkar, 2017) bere bizi pertsonalean ezagutu duen deserriaren gaia lantzen du eta eleberria 111 Akademia Sariko finalistetan sailkatu zen.\nPoema bilduma batean kolaboratu du euskarazko partean, Immersion/ Murgiltze (\"Zortziko\", 2018)\n\"Erran gabe doa\" (Elkar, 2019) bigarren eleberrian, harremanak arakatzen ditu, isilpean gordetzen direnak eta erraten direnen arteko sarean harrapatuta dauden familia bateko kideen gorabeherak kontatuz.\nAntzerkia.\n2018an, berak idatzitako antzerki batean ari da: \"Oroitzen naizeno\", Alzeheimer eritasunaren gaia jorratzen duen lan bat."}
{"id": "747292", "revid": "77396", "url": "https://eu.wikipedia.org/wiki?curid=747292", "title": "Maddi zubeldia", "text": ""}
{"id": "747293", "revid": "42829", "url": "https://eu.wikipedia.org/wiki?curid=747293", "title": "El Correo Espa\u00f1ol\u2013El Pueblo Vasco", "text": ""}
{"id": "747294", "revid": "700", "url": "https://eu.wikipedia.org/wiki?curid=747294", "title": "Markos Untzeta", "text": "Markos Untzetabarrenetxea Arriolabengoa, ezagunagoa Markos Untzeta ezizenaz (Eibar, Gipuzkoa, 1970) euskal abeslaria eta gitarra-jotzailea da, bakarka zenbait disko atera dituena. Irakaslea da lanbidez.\nBizitza.\nLondresen igo zen lehen aldiz agertoki batera, eta hurrengo urteetan lurralde anglofonoetan aritu zen. Eibarra itzuli zenean, euskaraz abesten hasi eta \"Gaua basamortuan\" diskoa atera zuen 2002an. Disko horretan hainbat lagun izan zituen alboan: Borja Barrueta, Jokin Salaberria, Dani Merino, Jeronimo Martin, Jon Urrutia, Izusko Izagirre eta Nerea Urrutia. Folk-rocka, countrya, bluesa... hainbat estilo jorratu ditu formatu elektriko zein akustikoan.\n\"Eguzki gorri bat,\" diskoa 2018an atera zuen Esku Hutsik taldea zuela lagun grabaketan eta zuzenean. Taldeko kide dira Giovanni Zanon (gitarra), I\u00f1aki Belaustegi (bateria) eta Angel Ituarte (baxua).\nAzken diska \"Ekilibrista\" diskoa 2022an atera zen Giovanni Zanon-en laguntzarekin, izan ere kantuetako bat Zanon-ek idatzitakoa da. Estudioko grabaketan Karlos Aranzegi (bateria) eta Fernando Neira (baxua) musikariek parte hartu zuten, Haritz Harreguy produktorearen gidaritzapean.\nGaztelaniako irakaslea da Ondarroako Bigarren Hezkuntzako Institutuan."}
{"id": "747296", "revid": "79029", "url": "https://eu.wikipedia.org/wiki?curid=747296", "title": "Pok\u00e9mon (anime)", "text": "edo Pok\u00e9mon: The Series anime estiloko telesail bat da, Satoshi Tajiri, Junichi Masuda eta Ken Sugimori-k sortua. Japoniar animazio honek Ash Ketchum izeneko Pok\u00e9mon entrenatzaile gaztearen abenturak kontatzen ditu; Pok\u00e9mon Maisua izatearen ametsa betetzeko lagunekin batera egiten dituen bidaiak, hain zuzen ere. Telesaila izenburu bereko bideo-joko ezagunean dago oinarrituta, Nintendo enpresak garatutakoa eta japoniar merkatuan lehen aldiz 1996ko otsailaren 27an atera zena. Telesaila hainbat hizkuntzetara izan da itzulia eta bikoiztua, hala nola, ingelerara, gaztelaniara eta baita euskarara ere.\nGaur egun mantentzen den Pok\u00e9mon bideo-jokoen arrakastaren eraginez, OLM inc. animazio estudioak animea sortu zuen, TV Tokio telebista katean igorri zena lehenengoz 1997ko apirilaren 1ean. Lehenengo denboraldiak (Pok\u00e9mon: Pocket Monsters) 276 atal ditu guztira, bigarrena (Pok\u00e9mon: Advanced Generation) 192 atalez dago osatua, hirugarrenak (Pok\u00e9mon: Diamond &amp; Pearl) 191 ditu, laugarrena (Pok\u00e9mon: Black and White) 142 atalek osatzen dute, bosgarrenak (Pok\u00e9mon: XY) 139 kapitulu ditu, seigarrenak (Pok\u00e9mon: Sun &amp; Moon) 146 atal ditu, eta zazpigarrenak (Pok\u00e9mon: Journeys) 48 orain arte. Horrez gain, 20 film baino gehiago egin dira Pok\u00e9mon gaitzat hartuz. Gaiarekin lotura estua duten beste zenbait \"spin-off\", komiki japoniar (manga), kromo edota hainbat produktu ere kaleratu dituzte.\nSinopsia.\nAsh Ketchum mutiko gazteari asko gustatzen zaizkio Pok\u00e9monak (ahalmen bereziko alegiazko izakiak) eta elkarren arteko batailak. Bere ametsa Pok\u00e9mon Maisua izatea da, eta, horretarako, 10 urterekin bidaia bat hasiko du entrenatzaile onenaren titulua lortzeko. Abentura honetan Pikachu izeneko Pok\u00e9mon xelebrea izango du bidelagun Ash-ek, irakasle Oak-ek emandakoa. Pok\u00e9monen lapurketan aritzen den \"Team Rocket\" izeneko talde maltzurraren kontra ere borrokatu beharko du Ash-ek abentura zirraragarri honetan. \nFilmak.\nOrain arte, 23 filmak egon dira. "}
{"id": "747297", "revid": "119347", "url": "https://eu.wikipedia.org/wiki?curid=747297", "title": "Siroka", "text": "Siroka 2009. urtean Bilbon sorturiko rock taldea da.\nIbilbidea.\nSortu eta urte berean atera zuten aurreneko diska, \"Haize berriak\". Maria Rivero (ahotsa), Ekaitz Agirregoitia (gitarra), Gaizka (baxua) eta Gorka Chamorro (bateria) ziren taldearen partaideak. Ordutik hona diska ugari atera dituzte baina taldearen partaideengan aldaketa handiak izan dira. Gaur egun hasierako taldetik irauten duten biak Maria Rivero eta Gorka Chamorro dira.\nEuskal Herrian kontzertu ugari eman dituzte, baita atzerrian ere, Londresen, Udinen eta Madrilen esate baterako."}
{"id": "747298", "revid": "105290", "url": "https://eu.wikipedia.org/wiki?curid=747298", "title": "Hutsa (musika taldea)", "text": "Hutsa 2010. urtean Bilbon sorturiko pop taldea da.\nIbilbidea.\nMaria Rivero kantariak eta Eriz Perez gitarra-jotzaileak 2010 urtean elkartu eta talde berria sortu zuten, biek parte hartzen duten Siroka taldearekiko paraleloan."}
{"id": "747299", "revid": "336", "url": "https://eu.wikipedia.org/wiki?curid=747299", "title": "Amerikaren deskolonizazioa", "text": "Amerikaren deskolonizazio edo emantzipazioa itsasoz bestaldeko lurraldeek (Espainiaren kasuan) eta Ameriketako kontinentean kokatutako koloniek (Europako beste herrialdeen kasuan) Europar potentziengandik independentzia lortzeko prozesua da.\nAmerikaren deskolonizazioa XX. mendean estatu-nazio modernoen sorrera ekarri zuen mundu mailako deskolonizazio-prozesuaren aitzindaria izan zen.\nAmeriketako Estatu Batuak.\nAmeriketako Estatu Batuak independentzia lortu zuen Amerikako lehen herrialdea izan ziren; \u201ckongresu kontinentaletan\u201d bildutako 13 koloniek beren independentzia-aldarrikapena egin eta Britainia Handitik independizatzea lortu zuten 1776an. Independentzia hori Parisko Itunaren bitartez 1783an onartua izan zen, independentzia-gerra bukatu zenean.\nHaiti.\nFrantziako Iraultzaren ondoren, askatasunaren aldeko idealetako asko Haitin birsortu ziren, altxamendu batek Haiti errepublika askea zela aldarrikatu zuenean; Estatu Batuen ondoren, mendebaldeko hemisferioan independentzia lortu zuen bigarren nazioa izan zen. Gainera, Haiti da esklaboen altxamendu batek zuzenean independentzia lortu zuen mendebaldeko herrialde bakarra.\nAmeriketako espainiar lurraldeak.\nAmeriketako espainiar lurraldeen independentzia-gerrak gertatu zirenean, Hispanoamerikan Espainiak zituen lurralde gehienek independentzia lortu zuten XIX. mendearen lehenengo laurdenean. Paraguai izan zen independentzia lortu zuen lehenetarikoa. 1810. urtean, Miguel Hildagok Mexikon, Simon Bolivarrek eta Jose de San Martinek Hego Amerikan, besteak beste, independentziaren aldeko borroka zuzendu zuten. Portugalen menpean zeuden lurraldeetan, berriz, Petri I.a Brasilgoak (IV.a Portugalgoa), Joanes VI.a Portugalgoaren semeak, herrialdearen independentzia aldarrikatu zuen 1822an, eta Brasilgo lehen enperadorea bihurtu zen, Portugalgo koroak modu baketsuan onartu zuelarik.\nArgentinan, Jos\u00e9 de San Mart\u00ednek \"Ejercito Libertador\" delakoa sortu zuen Mendozan, lurraldea erregearen tropengandik askatzeko. Andeak zeharkatu zituen, Txileren independentzian lagundu zuen, eta herrialde hartan antolatutako flota edo ontzidi bat erabiliz, Espainiak Hego Amerikan zeukan boterearen erdiguneari, Lima hiriari alegia, eraso eta, 1821ean, Peruren independentzia aldarrikatu zuen. Geroago, Sim\u00f3n Bol\u00edvarrekin Guayaquilen elkartu eta, elkarrizketa motz baten ondorioz, Jos\u00e9 de San Mart\u00ednek bere armada utzi zion Bol\u00edvarri, Peru guztiz askatu zezan. Argentinak 1816ko uztailaren 9an aldarrikatu zuen independentzia.\nEspainiako Independentzia Gerra bitartean, kreoleek hainbat batzar sortu zituzten, Fernando VII.a Borboikoaren izenean lurrak gobernatzeko. Autonomia-esperientzia horrek, liberalismoaren eraginak, framazoneriak eta Frantziako eta Estatu Batuetako iraultzen ideiek, europar Espainiarengandik askatu-nahia sortu zuten. Horrek independentzia lortzeko borroka eragin zuen, Libertadoreek (edo \"autonomista\" izenez ere ezagutzen zirenek) gidatua. Lurralde hispanoamerikarrak \"aberri-amarengandik\" banatu ziren, askotan Britainiar Inperioaren laguntzarekin, Espainiaren monopolioaren gainetik aritu nahi baitzuen merkataritzan Amerikarekin.\nAntzeko prozesua gertatu zen Espainiaren mende zeuden Ipar eta Erdialdeko Amerikaren lurraldeetan ere 1820az geroztik, Mexikoren independentziaren ondoren."}
{"id": "747300", "revid": "119347", "url": "https://eu.wikipedia.org/wiki?curid=747300", "title": "Anarcho-Syndicalist Review", "text": "Anarcho-syndicalist Review, (euskaraz: \"Analisi Anarkosindikalista), \"lehenago ezagutua Libertarian Labor Review (\"Langile Libertarioaren Analisia). \"Estatu Batuar aldizkari anarkista bat da. Bi edo lau aldiz urtean publikatzen da\"\u00a0\"teoria eta praktika anarkosindikalista azpimarratuz.\u00a0\nHistoria eta helburuak.\nAldizkaria 1986an sortu zuen Sam Dolgoffek, eta lehen zenbakia 1986ko maiatzaren 1ean argitaratu zen. Lehenengo 24 zenbakiak \"Libertarian Labor Review\" gisa argitaratu ziren Estatu Batuetan. Editoreek aldizkariaren izena aldatu eta \"Anarcho-Syndicalist Review\" jarri zuten 25. zenbakirako, eskuin liberalaren iritziekin nahastea saihesteko.\n\"ASR\"ren argitalpenak, nagusiki, albisteei, saiakerei, argitaletxeei eta artikuluei buruzko txostenak dira; baita ere gutunak eta aipamenak. Aldizkariaren webgunean zenbaki guztien edukien zerrenda osoak daude, lehen argitalpenetik hasita, eta eduki batzuk webguneko artxiboaren bidez daude eskuragarri.\n\"Anarcho-Syndicalist Review\"n maiz jorratzen diren gaien artean historia anarkista, ekonomia anarkista, langile sindikatuak, ekologismoa, nazioarteko albisteak, antifaxismoa eta arraza-justizia aurki ditzakegu. Denborarekin, aldizkariak formatu estandar bat garatu du aldizkari bakoitzarentzat. Zenbaki bakoitza saiakera editorialekin, albiste sindikalekin eta nazioarteko albiste anarkistekin hasten da. Atal horiek 1999an bihurtu ziren aldizkarirako estandar, argitalpenaren izena aldatu ondoren. Beharrezkoa denean, ASRk aurreko zenbakitik hil diren anarkosindikalisten obituarioak biltzen ditu. Lehenengoa 1990eko neguko 8. zenbakian agertu zen, Esther Dolgoff, Minnie Corder eta Jos\u00e9 Peiratsen obituarioak barne. Aldizkariek anarkosindikalismoaren esparruan garrantzitsuak diren gaiei buruzko liburuen aipamenak ere jasotzen dituzte."}
{"id": "747303", "revid": "56334", "url": "https://eu.wikipedia.org/wiki?curid=747303", "title": "Software ingeniari", "text": ""}
{"id": "747304", "revid": "119347", "url": "https://eu.wikipedia.org/wiki?curid=747304", "title": "Dame Carcas", "text": "Lady Carcas-en kondaira () Carcasona-ren jatorriaren inguruko istorio etiologikoa da.\nKondaira.\nKondaira VIII. mendean gertatzen da, kristauen eta musulmanen arteko gerren bitartean Europako hego-mendebaldean. Garai hartan, Carcasona sarrazenoen menpean zegoela eta Karlomagnoren armada frankoentzat\u00a0hiria berreskuratzeko ateetan zegoela. Carcas izeneko sarrazenoen printzesak senarraren heriotzaren ondoren hiriko zaldunak gobernatu zituen.\nSetioak bost urte iraun zuen. Seigarren urtearen hasieran, janaria eta ura agortzen ari ziren. Lady Carcasek gainerako erreserben inbentarioa egin zuen. Herritarrek txerri bat eta gari-zaku bat ekarri zioten. Gero txerriari gariaz elikatzeko ideia izan zuen eta, ondoren, hiriko dorre handienetik bota zuen.\nKarlomagnok setioa altxatu zuen, hiriak janari nahikoa zuelako txerriak gariz elikatzeko ere. Bere planaren arrakastarekin oso pozik, Lady Carcas-ek hiriko kanpaiak jotzea erabaki zuen. Karlomagnoren gizononetako batek esan zuen: \"Carcas sonne!\" (horrek esan nahi du \"Carcas soinuak\"). Horregatik, hiriaren izena.\nHistorikotasuna.\nLady Carcas fikziozko pertsonaia da. XII. mendeko ahozko tradizioan du jatorria, Jean Dupre-k idatzi zuen kondaira XVI. mendean, eta Guillaume Besse-k eta Guillaume Catel-ek berridatzi zuten XVII. mendean. Karlomagnok ezin izan zuen Carcasona setiatu, bere aita Pepin-ek hartu baitzien hiria sarrazenoei 759an. Karlomagnok 17 urte zituenean.\nAntzeko kondairak beste pertsonaia historiko batzuk lotzen dituzte antzeko azpijokoekin beste leku batzuetan. Lehenetarikoa izan zen K.a. VI. mendeko greziar Bias Prienekoa, Aliates Lidiako erregeari aurka egin ziona, mando pare bat gizenduz eta setiatutako hiritik kanporatuz. Aliatesen mandataria Prienera bidali zutenean, Biasek hare tontorrak zituen alez estalirik, baliabide ugarien inpresioa emateko."}
{"id": "747305", "revid": "119347", "url": "https://eu.wikipedia.org/wiki?curid=747305", "title": "Badari kultura", "text": "Badari kultura Egipto Garaian neolitoan, K.a. V. milaurtetik K.a.VI. milaurtera sortu zen zibilizazioa da. Izena Asiut inguruko El-Badari inguruan aurkitutako erorkin eta nekropolitik dator, Nilo ibaiaren eskuinean. Egipto Garaiko aurrehistoriaren kultura garrantzitsuena izan zen eta Egipton zabaldu zenaren jatorria izan zen.\nEgiptoko zonaldeak.\nEgiptoko geografian bi zonalde bereizi izan dira tradizionalki:\nEkonomia.\nAurkitutako aztarnen arabera, Badari kulturako jendeak nekazaritzan eta abeltzaintzan oinarritutako ekonomia zuen. Besteak beste, zereal eta landare hauek aurkitu dira: garia, dilistak, tuberkuluak, garagarra... Ehiza noizbehinkako aktibitatea zen eta arrantza, ordea, aldi batzuetan, ikuspuntu ekonomikotik, lehen mailakoa.\nZeramika.\nBaraditar zeramika oso landua zen, kalitate handikoa. Ontziak oso finak ziren eta kolore desberdinetakoak: gorriak, marroiak edo beltzak. Kolore horiek, askotan, erabilitako tekniken ondorioak ziren. Erabiltzen zuten buztina gorria izaten zen. Beltza kolorea, bestetik, piezak egozteko erabiltzen zuten sistemaren ondorioa zen: ahoz behera jartzen zituzten eta ertza horren ondorioz belztu egiten zen. Barruko aldea ere, airea satzen ez zenez, buztina ez zen herdolitzen eta ez zuen gorri kolorea hartzen. Goiko ertza eta barrukoa beltza izaten zen. Harrizko-tresnak, aldiz, ez dirudite oso landuak.\nNekropoliak.\nHilobiak obal itxurakoak edo laukizuzeneko itxurakoak ziren. Ez ziren oso sakonak eta ohikoa zen gorpu bat baino gehiago hilobi berean jartzea. Gorpuak fetu jarreran jartzen ziren, ezkerreko aldearen gainean eta burua hegoalderuntz, mendebalderuntz begira. Gorpuak larruekin edo esterekin bilduta hilobiratzen ziren. Gorpuekin batera bitxiak, kutunak, ontziak,bolizko goilarak eta harri bitxiak lurperatzen ziren. Hilobietan ere ogia, garagar et garia aurkitu da. Jantziak lihozkoak eta larruzkoak izaten ziren.\nAztarnategiak.\n\"El-Badari\"tik gertu Deir Tasa eta El-Mostagedda aztarnategiak daude. Hauetan Badari kulturaren aztarna zaharrenak aurkitu dituzte, \"Tasiense\" izenarekin ezagututa. Beste aztarnategiak hauek izan dira:El-Hammamiya, El-Matmar eta El-Qau. Hurrutiagoa beste hauek daude: Hierakonpolis eta Hermontis. K.a. 4000 urte inguruan Badari kultura beste bitan banatu zen: \"Naqada I\" Egipto Garaian eta \"Maadi-Buto\" Egipto Beherean."}
{"id": "747306", "revid": "1545", "url": "https://eu.wikipedia.org/wiki?curid=747306", "title": "Zinema jaialdi", "text": ""}
{"id": "747308", "revid": "56334", "url": "https://eu.wikipedia.org/wiki?curid=747308", "title": "Badariarra", "text": ""}
{"id": "747309", "revid": "56334", "url": "https://eu.wikipedia.org/wiki?curid=747309", "title": "Badariar", "text": ""}
{"id": "747310", "revid": "1545", "url": "https://eu.wikipedia.org/wiki?curid=747310", "title": "Gyude Bryant", "text": "Charles Gyude Bryant (Monrovia, 1949ko urtarrilaren 17a - \"ibidem\", 2014ko apirilaren 16a) liberiar politikari bat izan zen. 2003tik 2006ko urtarrilera arte Liberiako lehendakaria izan zen eta Liberiako trantsizio-gobernu batean egon zen, helburu nagusi gisa Liberian hauteskunde demokratikoak ospatu ahal izatea zuena (herrialdeak duela gutxi gerra zibil bat eduki zuen).\nEllen Johnson Sirleafek Bryanten kargua hartu zuen 2006an, 2005eko hauteskundeak irabazi zituelako. Sirleafek aurreko lehendakariak zituen eginkizunak bereganatu zituen."}
{"id": "747313", "revid": "105290", "url": "https://eu.wikipedia.org/wiki?curid=747313", "title": "Eiga Koe no Katachi", "text": " 2016ko Naoko Yamada japoniar zinema zuzendariaren anime filma da.\nSinopsia.\nShoko Nishimiya lehen hezkuntzako ikaslea da. Eskolaz aldatuko da, eta, orduan, ikasle berrien jazarpena jasaten hasiko da. Horietako oldarkorrena Ishida Shoya da, eta, azkenean, lortu egingo du neskak eskola uztea. Urte askoren buruan, Shoyak gaizki egindakoak zuzentzen saiatuko da."}
{"id": "747314", "revid": "1545", "url": "https://eu.wikipedia.org/wiki?curid=747314", "title": "Koe no Katachi", "text": ""}
{"id": "747315", "revid": "1545", "url": "https://eu.wikipedia.org/wiki?curid=747315", "title": "Bielorrusiar", "text": "Bielorrusiarrak () ekialdeko eslaviarren etnia bat dira, batez ere Bielorrusian eta inguruko herrialdeetan bizi direnak.\nBielorrusiako herritarrek bielorrusieraz egiten dute eta kristau ortodoxoak dira."}
{"id": "747316", "revid": "58701", "url": "https://eu.wikipedia.org/wiki?curid=747316", "title": "Timarete", "text": "Timarete (\"Thamyris\", \"Tamaris\") K.a. V. mendeko greziar margolaria izan zen. Historiako lehen emakumezko margolari ezaguna da, eta aintzin aroko sei emakumezko artisten arteko bat.\nBiografia.\nGreziar Inperioaren erdigunea zen Atenas hirian jaio zela uste da. Mikon gaztea margolari eta eskultorearen alaba zen. Plinio Zaharra idazleak dioenez \"emakumezkoen eginbeharrei uko egin zien eta bere aitaren artea landu zuen\". Arkelao I.a Mazedoniakoaren garaian, Efeson, Diana jainkosaren margolana egiteagatik bihurtu zen ezagun.\nArgizari eta tenperakin egin zuen lan, egurrezko paneletan erretratuak eta bodegoiak eginez. Pliniok bere \"Naturalis historia\" (k.o. 77) liburuan aipatu zuen aintzinako beste bost emakume artistarekin batera; Irene, Calypso, Aristarete, Iaia eta Olympias."}
{"id": "747317", "revid": "137486", "url": "https://eu.wikipedia.org/wiki?curid=747317", "title": "Jos\u00e9 Luis Ortega Monasterio", "text": "Jos\u00e9 Luis Ortega Monasterio\u200b (Santo\u00f1a, Kantabria, 1918ko abuztuaren 8a \u2013 Bartzelona, Katalunia, 2004ko urtarrilaren 18a) espainiar konpositore eta militarra izan zen. Habanera konpositore handienetako bat izan zen, berrogeita hamar inguru, eta horien artean aurkitzen da ezagunenetako bat, \"El meu avi\". Bereak diren ehun obra baino gehiago horietatik, gehienak katalanez dira, gutxi batzuk gazteleraz eta baten bat euskaraz ere bai. Abeslari izateaz gain, soinujole eta gitarrista ere bazen.\nBiografia.\nTradizio luzeko militar familia bateko semea, Ortega Monasterio 1918ko abuztuaren 8an jaio zen Santo\u00f1an (garai hartan Gaztela Zaharra zena, egungo Kantabria). Haurtzaroko zati handi bat Mutrikun (Gipuzkoa) igaro zuen, umezurtz geratu zen arte. Orduan, bere izeben etxera joan zen bizitzera Quartera (Girona); ordurako hasia zen lehen obrak konposatzen, \"Estrellita marinera\", esaterako; horrez gain, Gironako katedraleko abesbatzan ere abesten zuen.\n9 urte besterik ez zituen \"Xao\" komedia musikaleko paper nagusia antzeztu zuenean hiriburuko Antzoki Nagusian. Garai honetan izan zen hizkuntza eta kultura katalanarekin lehen harremanak izaten hasi zenean. Espainiako Gerra Zibilaren garaian Gironatik ihes egin beharrean izan zen eta Olot eta Begeteko mugak oinez zeharkatu zituen Laman\u00e8reraino (Vallespir). Bertatik Hendaia zeharkatuz Espainiara mugitu eta frankisten armadan sartu zen.\nEspainiako Gerra Zibila amaitu zenean, ofizial gradua jaso zuen. Afrika Iparraldea, Ceuta eta Laracheko Erregularren armada-gorputzera bidali zuten eta Zaragoza, Guadalajara eta Toledoko akademia militarretan ikasi zuen.\n1942an \"Los Gringos\" habanera taldea sortu zuen. Kapitain zelarik, 1950eko hamarkadan Jakako Mendiko Eskola Militarrera bidali zuten. Ondoren Puigcerd\u00e0ra, Mugako Guardia Zibilen buru, eta lan hau La Molinako gorputz hezkuntzako irakaslearenarekin tartekatu zuen.\n1960ko hamarkadaren hasieran, infanteriako komandante zela, Menorcara bidali zuten eta bertan \"Los Parranderos\" taldearentzako abestiak konposatu, eta Alaiorko \"Festival de Canci\u00f3n Menorquina\"n kolaboratu zuen. 1964an Palam\u00f3sera lekualdatu zuten, Costa Bravara. Calella de Palafrugelleko lehenengo \"Cantada d'Havaneres\"eko antolatzaileetako bat izan zen (1967). Hurrengo urtean, fama handiena emango zion obra konposatu zuen: \"El meu avi\" habanera. Zenbaitek, ordea, habanera hori sortu izana ukatzen diote, ordurako abestia Menorcako marinel zaharrenek gerra aurretik abesten zutela esanez. Evarist Puig eta Joaquim Sim\u00f3rekin elkarlanean, 1972an Palam\u00f3seko \"Festival de Can\u00e7\u00f3 Marinera\" sortu zuen.\n1970eko hamarkadan, Uni\u00f3n Militar Democr\u00e1tica fundazioan hartu zuen parte. 1976an, erakundeko propaganda orri batzuekin harrapatua izan ondoren, epaiketa militar batek 5 hilabeterako kartzela-zigorra ezarri zion C\u00e1dizko espetxe militarrean. 3 urte geroago, armadatik bota zuten \"ohoreari irain\" egin izana leporatuta. 1984an, ordea, gobernuak epaiketa berrikusi eta ohorea eta koronel gradua itzuli zizkion; dena den, Ortegak ez zuen militar karrerarekin jarraitu, ordurako beste zeregin batzuk baitzituen: 1975ean, \"Cavall Bernat\" habanera taldea sortu eta bere denbora guztia musikari eskaintzen hasi zen, habanerak sortu eta abesten zituelarik. 1995ean erretiratu zen taldetik.\nBere musika oso ezaguna egin zen Katalunia osoan eta bere abestien letrak eta musika xumea horrenbeste jenderengana iritsi izana nabarmentzen dira berarengan. \"La Balada d'en Lucas\" edo \"Na Nena\" bezalako konposizioen xamurtasunak, \"Can\u00f3 de Palam\u00f3s\"en indar eta bultzadak eta mundu guztian ospetsu egin den \"El meu avik\" (bere sona Ipar Korea edo Ameriketako Estatu Batuak bezalako ezin imajina zitezkeen lekuetara iritsi da eta hainbat bertsiotan interpretatua izan da, baita Londreseko Orkestra Sinfonikoagatik ere) musikari handi honen sormena eta musika zoragarri honen aberastasuna noraino iristen zen ideia bat egiten laguntzen dute.\nOrtega Monasterio Bartzelonan hil zen, Katalunian, 2004ko urtarrilaren 18an.\nOspea eta omenaldiak.\nOrtega Monasterioren nortasuna mota guztietako pertsona eta klase sozialetara iristen zen eta Joan Karlos I.a Espainiakoaren eski irakaslea eta Albako Dukesaren eta herriko zein hiriko mota guztietako jendearen laguna izan zela ere baieztatzen da. Jakako himnoaren musikaren sortzailea ere bera izan zela esaten da: \"Viernes de Mayo\". Radio Barcelonako esataria den Joan Vi\u00f1as eta Josep Maria Gironella idazle handia lagun minak izan zituen haurtzarotik heriotzara bitarte.\nBizitzako azken urteetan hainbat omenaldi jaso zituen, horien artean beroena Calella de Palafrugellen, habanera kontzertu ezagunetan. Francesc Salsek eta Josep Maria Caok \"Al mestre Ortega Monasterio\" habanera eskaini zioten. Musikagileek berari eginiko hainbat estatua ere baditu Puigcerd\u00e0n, bere alderdi musikari eta mendizalea gogoraraziz, eta Castell-Platja d'Aron. 1999an, Creu de Sant Jordi saria jaso zuen habaneren zabalpenari eskainitako karrera oso batengatik.\n2004ko urtarrilaren 18an hil zen Bartzelonan. Bere musika ekarpenak baina, habanerek eta beste hainbat abestik osatzen duten ehundik gorako konposizio sortak, oraindik bizirik dirau Ernest Morat\u00f3 Fundazioan. Bere semeak, auzitegiko mediku den Leopoldo Ortega-Monasteriok, aitaren bi abizenak elkartu zituen omenaldi bat egitearren."}
{"id": "747321", "revid": "3136", "url": "https://eu.wikipedia.org/wiki?curid=747321", "title": "Euryleonis", "text": "Euryleonis (Esparta, K.a. IV mendea) Aintzinako Olinpiar Jokoetako emakumezko zaldi gurdi gidari ospetsua izan zen.\nBiografia.\nEspartako emakumezko honek bi zalgurdi lasterketa irabazi zituen K.a. 368 urteko Olinpiar Jokoetan. Printzesa gisa deskribatu izan da, emakume aberatsa eta zaldi hazlea ere bazela aipatzen da. Olinpiar Jokoetako bigarren emakumezko \"stephanite\" (koroa eramalea) izan zen Ziniska printzesa espartarraren ondoren (honek k.a. 396an lau zaldi lasterketa irabazi zituen).\nBrontzezko estatua.\nPausanias (k.o. II mendea) greziar bidaiari eta idazleak idatzi zuenez Espartan brontzeko estatua bat eraiki zioten, eta idatzi zuenez estatuaren aurrean ez zegoen espartarren garaipen militarrak adierazten zituzten beste estatuarik. Lakoniarren esanetan Sken\u00f4ma inguruan zegoen."}
{"id": "747327", "revid": "512", "url": "https://eu.wikipedia.org/wiki?curid=747327", "title": "Oskars B\u0101rs", "text": "Oskars Aleksandrs Johans B\u0101rs (Dobele, 1848ko urriaren 17a - Riga, 1914ko urtarrilaren 9a) letoniar arkitektoa izan zen.\nJelgavan egindako lanengatik da batez ere ezaguna. 1875 eta 1879 bitartean Jelgavako sinagoga diseinatu eta eraiki baitzuen."}
{"id": "747328", "revid": "512", "url": "https://eu.wikipedia.org/wiki?curid=747328", "title": "Marta Sta\u0146a", "text": "Marta Sta\u0146a (1913ko urtarrilaren 4a - Riga, 1972ko urtarrilaren 17a) letoniar arkitekto modernista izan zen.\n1945ean Arkitektura ikasketak amaitu zituen Letoniako Unibertsitatean, non Ernests \u0160t\u0101lbergs arkitektoa irakasle izan zuen."}
{"id": "747330", "revid": "512", "url": "https://eu.wikipedia.org/wiki?curid=747330", "title": "J\u0101nis Alksnis", "text": "J\u0101nis Alksnis (1869ko abenduaren 7a - 1939ko urtarrilaren 9a) letoniar arkitektoa izan zen.\nAlksnisek bere kasa ikasi zuen eta 1901ean eraikitzaile-lizentzia eman zioten. Rigako ekonomia hazkundeak iraun bitarte jarduera handiko arkitektoa izan zen. 1901etik Lehen Mundu Gerra lehertu zenera arte 130 eraikin pribatu eta publiko baino gehiago diseinatu zituen, horietatik gehienak Art Nouveau estiloan."}
{"id": "747341", "revid": "15795", "url": "https://eu.wikipedia.org/wiki?curid=747341", "title": "Egiptoar astronomia", "text": ""}
{"id": "747342", "revid": "116965", "url": "https://eu.wikipedia.org/wiki?curid=747342", "title": "David Pocock", "text": "David Pocock (Gweru, Zimbabwe, 1988ko apirilaren 23a) australiar errugbilari ohia da, hirugarren lerroko hegal postuan aritzen zena. Australiako Western Force eta Brumbies, eta Japoniako Panasonic Wild Knights taldeetako jokalaria izan zen. 2015eko Munduko Txapelketaren finala jokatu zuen Australiako selekzioarekin. Hiru aldiz izendatu zuten World Rugbyren urteko jokalari onenaren sarirako."}
{"id": "747344", "revid": "119347", "url": "https://eu.wikipedia.org/wiki?curid=747344", "title": "Esmerine", "text": "Esmerine Kanadako ganbera-musika talde bat da, Bruce Cawdron, Rebecca Foon eta Saltlandek sortu zutena 2001ean.\nHaien musikaren funtsa perkutsioa, biolontxeloa eta marinba da. Esmerineren estiloak musika klasiko minimalistaren eta ganbera musikaren ezaugarriekin bat egiten du."}
{"id": "747345", "revid": "12788", "url": "https://eu.wikipedia.org/wiki?curid=747345", "title": "Greig Laidlaw", "text": "Greig Laidlaw (Edinburgh, 1985eko urriaren 12a) eskoziar errugbilari ohia da, uztartze-erdilari eta zabaltzaile postuetan aritzen zena. Edinburgh Rugby eta Gloucester RFC taldeetan jokatu ondoren, Frantziako AMS Clermont Auvergnek kontratatu zuen 2017an. 2020\u20132023 bitartean, Japoniako Urayasu D-Rocksen ibili zen. Eskoziako selekzioko kidea izan zen 2010etik 2019ra, eta kapitaina 2013tik aurrera. World Rugbyren urteko jokalari onenaren sarirako izendatu zuten 2015ean."}
{"id": "747346", "revid": "12788", "url": "https://eu.wikipedia.org/wiki?curid=747346", "title": "Peter O'Mahony", "text": "Peter O'Mahony (Cork, 1989ko irailaren 17a) irlandar errugbi jokalaria da, hirugarren lerroko hegal postuan aritzen dena. 2010etik United Rugby Championshipen jokatzen du Munster Rugby taldearekin. 2012ko otsailaren 25ean egin zuen debuta Irlandako selekzioarekin, Lansdowne Roaden, Italiaren kontra. British and Irish Lionsek 2017an Zeelanda Berrian egin zuten birarako hautatua izan zen."}
{"id": "747347", "revid": "1545", "url": "https://eu.wikipedia.org/wiki?curid=747347", "title": "Cornetto", "text": "Cornettoa, edo Berpizkundeko korneta, edo korneta makurra, Erdi Aroan sortu, Berpizkundean ospe handiena izan zuen eta Barrokoraino iritsi zen haize musika tresna da. Ez da oraingo kornetarekin nahastu behar, izen berdintsua badu ere.\nEgitura.\nHaren benetako izena euskaraz korneta da (Izendegiaren atalean ikusiko dugun bezala). Tutu baten forma du, 60 zm. inguruko luzera, zurez egina, bolizkoa, edo berriki egindako instrumentu batzuen kasuan, ebonitaz. Askotan ebakidura oktogonala du. Digitazioari dagokionez, haize-zurezko musika tresnen digitazio berdintsua du.\nEskuarki, tresnaren zeharkako sekzioa oktogonala da, eta larruz estalita dago. Larruzko estaldura hau zuloetatik sartzen delarik. Cornettoa da arinki makurra, eskuinerantz normalean, interpretearen erosotasuna hobetzeko. Horrela eskuineko eskuarekin estaltzen diren zuloak hurbilago izatzeko.\nJarrera hau ia-ia estandarra da zurezko musika tresnetan.\nTresnako mutur nagusiari ahoko txiki bat egokitzen zaio, metalezko tresnetan erabiltzen den motakoaren antzekoa. Ahoko horretan ezpainekin eragindako dardarak sortzen du soinua.\nArrazoi hau dela eta cornettoa ezohizko egitura du haize musika tresnen artean. Zurezko gorputz bat zurezko-tresnen estilora (klarinetea, txirula eztia, fagota), ahoko batekin - eta hortaz soinuaren sorrera - metalezko tresnen moduan (tronboia, tronpeta, korneta).\nZenbait adituk azken irizpidea garrantzitsuagoa dela baieztatzen dute, cornettoa sailkatzerakoan eta metalen artean sartzen dute. Esate baterako Hornbostel-sachsen musikatresnen sailkapen-sistema bereziki, tronpeten artean kokatzen dute cornettoa.\nCornettojole puristenek oraingo metalezko tresnek baino ahoko txikiago bat erabiltzeko joera dute. Beste joera bat oraingo ahoko modernoak torneatzea da instrumentuan sartu ahal izateko.\u00a0\nGutxienez hiru cornetto baxu aurki daitezke Pariseko \"Mus\u00e9e de la Musique\"n (behean \"Kanpo estekak\" begiratu).\nErrepertorioa.\nHistorian zehar, bi cornetto erabili hiru sakabutxerekin osatutako taldea erabili ohi zen, askotan elizako abesbatza bikoizteko. Hau bereziki Beneziako San Marco Basilikan arrakastatsua izan zen. Bertan, antifona abesbatzetan musikatresna ugariz laguntzeko ohitura zegoen. Giovanni Bassano (1561 \u2013 1617) kornetaren birtuoso bat izan zen eta Giovanni Gabrielli (1554 \u2013 1612) kornetarako bereziki egindako musika polifoniko bikaina konposatu zuen.\nHeinrich Sch\u00fctzek ere tresna erruz erabili zuen\u00a0batez ere bere lehen lanetan.\u00a0 Venezian ikasi zuen Gabriellirekin, eta Bassanoren birtuosismoaren berri ezagutzen zuen.\nCornettoa ere, berpizkundeko tresna guztiak bezala, familia osoa osatzen zuen. Tamaina desberdinak, cornetino zorrotzarekin hasi, cornettoa, cornetto tenorra edo lizarda eta cornetto baxua. Musikatresna ahaideen artean, XVIIgarren mendean korneta baxua ordezkatu zuen serpentoia eta ahokoa integraturik daukan \"korneta mutua\", bere goxotasunagatik hari-tresna edo mokodun txirula taldeetan erabilia.\nBakarlari tresna bezala erabili izan zen korneta, eta pieza kopuru nahiko zabala iritsi zaigu bakarlari moduan jotzeko. 1700 inguruan kornetaren erabilera pixkanaka behera joan zen nahiz eta XVIIIgaren mende bukaerararte bere erabilera arrunta izan zen Europan zehar. Johann Sebastian Bachek, Georg Phillipp Telemannek eta bere garaiko alemaniar konposagile handienek batera erabili zueten cornetto eta cornetinoa haien kantatetan soprano ahotsarekin unisonoan uztartzeko.\nBatzuetan konposagile hauek bakarlari zatia kornetari ematen zioten (adibidez Bachen kantata \"O Jesu Christ, meins Lebens Licht\", BWV 118). Alessandro Scarlattik cornetto bikoteak erabili zituen haren zenbait operetan. Johann Joseph Fuxek cornetto mutu pare bat erabili zuen bere Requiem batean. Ezagutzen den kornetarako azkenetariko konposizioa Christoph Willibald Glucken \"Orfeo\" eta Euridice opera da. Bertan, tronboi sopranoa proposatzen du alternatiba bezala. Aipagarria ere bada Gluck izan zela moko txirularako konposatu zuen bere garaiko azken konposagilea.\nIzendapena.\nAspaldi Euskal Herrian korneta izenez ezagutzen zen baina azken aldian oraingo kornetarekin ez nahasteko cornettoa deitu ohi da bere italierazko izenez. Noizean behin ere Alemanierazko Zink izenez aipatzen da. Frantsezez cornet \u00e0 bouquin eta Espainian corneta du izena.\nNola jo.\nCornettoa jotzerakoan tresna zailtzat hartzen da. Bere luzera zurezko musikatresna baten tipikoa da, baina tresna honek daukan berezitasuna metal musikatresnen ahokoa da. Musikariak bere ezpainekin soinu bibrazioa sortzen du. Oraingo metalezko musika-tresnek tutu luzeagoa dute erresonantzia erabiliz soinu tonua errezago kontrolatu ahal izateko."}
{"id": "747348", "revid": "56334", "url": "https://eu.wikipedia.org/wiki?curid=747348", "title": "Unai Perez de Arenaza", "text": "Unai Perez de Arenaza (Bergara - Arango harana, 2018ko martxoaren 22a) gipuzkoar mendizalea eta mendi gidaria izan zen.\n2005eko urtarrilaren 21ean Euskadiko Mendi Federazioko Andres Espinosa saria jaso zuen 2004an zehar egindako ibilbidea sarituz, besteak beste Oriol Bar\u00f3 katalan mendigoizaleak eta biek Shisha Pangma zortzimilakoan bide berria ireki zuten eta.\n2018ko martxoaren 22an hil zen elur-jausi batek harrapatuta Arango haranan. 2018ko martxoaren 22an hil zen elur-jausi batek harrapatuta Arango haranan. Katalunian bizi zen La Vall de Bo\u00edn eta bi seme-alabaren aita zen: Eneko eta Taiga."}
{"id": "747349", "revid": "336", "url": "https://eu.wikipedia.org/wiki?curid=747349", "title": "Klinometro", "text": "Klinometroa (Grekotik, \"Klincin\", \"okertu\" eta \"metron\", \"neurria\") elementu jakin batzuen (dorreak, zutoinak, zuhaitzak, estatuak, eta abar) bertikaletik hartutako angelua (gradutan) neurtzeko erabiltzen den metalezko gailu bat da. Antzinean, artilleriako piezen tiro-angelua zehazteko erabiltzen zen. Kanoietan leku desberdinetan instalatzen zen tiro-angeluaren balioa milarenetan neurtzeko Vernierren neurketaren eskala eta gailuak zuen nibela erabiliz.\nBehaketa meteorologikoetan inklinazio-angeluak neurtzeko erabiltzen den tresna da. Hodei-sabaiaren garaiera neurtzen du."}
{"id": "747350", "revid": "90204", "url": "https://eu.wikipedia.org/wiki?curid=747350", "title": "Bertizko Naturaren Interpretazio Zentroa", "text": "Bertizko Naturaren Interpretazio Zentroa Bertizko jaurerrian dauden natura aberastasunak azaltzeko zentro bat da. Bertizko jaurerria Baztandik gertu dago, eta Oieregiko udalerrian, eta Nafarroa Garaiko lehenengo natur parkea da 1984. urteaz geroztik. Parkeko sarreran lorategi botaniko eder eta erromantikoa dago. Bertan, Tenientetxea baserria dago, eta hortxe kokatzen da Naturaren Interpretazio Zentroa."}
{"id": "747352", "revid": "103793", "url": "https://eu.wikipedia.org/wiki?curid=747352", "title": "Orreagako museoa", "text": "Orreagako museoa Orreagako multzo monumentalean kokatua dagoen museoa da. Museoak Andre Mariaren Errege Kolegio-elizaren arte sakratuko bilduma eskaini du: zizel-lanak, oihalak, numismatika, liburu zaharra, eskuidatzia eta inprimatzea eta baita urregintza ere, horixe baita funtsik garrantzitsuena.\nBarruan kolegiataren liburutegia dago.\nArtelanak.\nEskulturan, emakume irudi eseri baten estatua nabarmentzen da, XIV. mendeko gotikoa, eta XVI. mendeko bigarren hereneko San Migelen tailu bat. Halaber, 1618 eta 1624 artean egindako kolegiatako erretaula nagusiko erliebe eta estatua batzuk.\nPinturari dagokionez, azpimarragarriena Gurutziltzaketaren triptikoa da (Ipar Europako eskola, XVI. mendekoa), Xeronima Semenetz Espartza andreak 1720an kolegiatari lagatakoa, itxuraz jatorri flandestarrekoa. Familia Santuaren taula bat, Luis de Moralesek egina, Salamancako Katedral Berriaren antzekoa. San Lorentzoren martirioaren mihisea, barrokoa, XVII. mendearen lehen erdialdekoa, eta Judithen beste bat, Holofernesen burua zeramana.\nUrregintzan, urre koloreko zilarrezko kutxatila eder bat nabarmendu behar da, filigrana lan fineko estalkia eta 1274 eta 1328 arteko data duena. Bada zilarrezko beste kutxatila bat, partzialki urreztatua, XVI. mendekoa, Erdi Aroko medailoiak eta erliebeak baliatzen dituena.\nErlikia-ontziak ere ageri dira, eta bereziki \u00ab Karlomagnoren xakea \u00bb deritzona, dameroan duten antolaketagatik horrela deitua. Pieza hau, XIV. mendearen bigarren erdiko gotikoari atxikia, zurezko arima batez osatuta dago, zati batean urreztatutako zilarrezko xaflez, esmalte zeharrargitsuz eta beiraz forratua.\nMiramamolingo esmeralda ospetsua, kondairaren arabera, Antso VII.a Azkarrak Navas de Tolosako guduan errege musulmana turbantetik kentzeko erabili zuena, eta horren ondorioz Nafarroako armarrian sinbolo gisa sartu zena. leialtasuna zin egiten zuten ebanjelarioa, urregintza erromanikoko lana."}
{"id": "747353", "revid": "12788", "url": "https://eu.wikipedia.org/wiki?curid=747353", "title": "Belle de Jour", "text": ""}
{"id": "747354", "revid": "12788", "url": "https://eu.wikipedia.org/wiki?curid=747354", "title": "Nafarroako Erresumako Museo Etnografikoa", "text": "Nafarroako Erresumako Museo Etnografikoa bilduma museografiko iraunkorra da, Artetako (Ollaran) Fantikorena etxean dagoena, Nafarroa Garaian.\nBilduma.\nBisitariak antzinako Nafarroako hainbat pieza ikusteko aukera dauka, hauek pilatuta daudelarik beren testuinguruan eta ogibidearen arabera. 8.000 objektu inguru ikus daitezke, Erdi Arotik 20. mendeko lehen erdira artekoak. Oharrik gabe daude objektu gehienak.\nHorretaz gain, Joxe Ulibarrena artista eta etnografoaren hainbat lanekin girotua dago erakusketa.\nHistoria.\nMuseoa Berriobeiti herrian ireki zen lehenez 1964ean Ulibarrenaren ekimenez. 1974ean bere ondorengoek berrantolatu zuten, eta 1982an Mariscal Pedro de Navarra Fundazioak babesa eman zion,\u00a0Ulibarrena familiaren bilduma zabaldu eta hobetu egin zelarik.\n1986an museoa Artetara lekualdatu zen, non Joxe Miel Barandiaranek inauguratu zuen egoitza berria. Fundazioak Nafarroako gobernuarekin lankidetza\u00a0 hitzarmen bat sinatu zuen ondoren, Nafarroako museoen sarean sartuz."}
{"id": "747355", "revid": "512", "url": "https://eu.wikipedia.org/wiki?curid=747355", "title": "Manel Zabala", "text": "Manel Zabala S\u00e1nchez (Bartzelona, 1968a) kataluniar kazetaria eta idazlea da. \"Avui\" eta \"La Vanguardia\" kultura-eranskineko kolaboratzailea izateaz gain, \"Bercelona Televisi\u00f3\" telebista-kateak astero ematen duen \"Inf\u00f2c\" aranerazko kultura-albiste saioko erredaktorea eta aurkezlea da.\nHainbat liburu idatzi ditu."}
{"id": "747357", "revid": "44278", "url": "https://eu.wikipedia.org/wiki?curid=747357", "title": "Lanperna ezkatazorrotz", "text": "Lanperna ezkatazorrotza (\"Amanita echinocephala\") \"Amanitaceae\" familiako perretxikoa da. Ez jatea aholkatzen da. Toxikotasuna izan dezakeela uste da.\nSinonimoak: *\"Amanita solitaria\" .\nDeskribapena.\nKapela: 6,5 eta 20 cm bitarteko diametrokoa. Haragitsua, esferikoa, gero ganbila, leuna, zuri-elur kolorekoa, gero pixka bat arrexka kolorez edo urdin oso arinez zikintzen dira, garatxo konikoez punteatuta, piramidalak, hirtsutuak, gutxitu egiten dira ertzetan, eta gero \"Pholiota\" batzuk izaten dituzten bezalako zati ezkatatsuen itxura hartzen dute. Ertza, oso erregularra, osoa dagoenean oraindik, mintz soberakinarekin eta apaingarri batez koroatuta egoten da. Kapelaren azala distiratsua da, hasieran likatsu samarra.\nOrriak: Estu, finak, desberdinak, sabeldunak, libreak edo koska txiki batez hankari itsatsiak, gris-berdexka zurbil kolorekoak edo glaukoa, gero gris-hori-berdexka kolorekoak, ertza zintaduna eta zurbilagoa.\nOrri libreak: Oinera hurbiltzen diren orriak eta ukitzen ez diotenak.\nHanka: 8 eta 20 cm bitarteko garaierakoa eta 1,3 eta 2 cm bitarteko lodierakoa. Normalean liraina, betea, solidoa, gehienetan erraboilduna, baina gero mehetua. Erraboilaren azpian puntarekin (lurrean sakon lurperatuta dagoenean). Erraboila koroatua, oin laburreko formetan. Eraztun zabal nabarmena, mintzezkoa, ertzean errezel orokorraren hondarrekin. Bolba bereizia.\nHaragia: Zuria edo zertxobait urdinez edo grisez koloreztatua, oinean solidoa. Usain eta zapore nabarmenik gabea.\nEtimologia: Amanita grekotik dator eta Zilizia eta Siria arteko mendiari egiten dio erreferentzia, han oso ugariak ziren eta. Grezieraz beste esanahi bat ere badu, perretxikoa, kontzeptu orokor gisa. \"Echinocephala\" epitetoa grekotik dator, ezten, esan nahi duen \"ekinos\" hitzetik eta burua esan nahi duen \"kepal\u00e9\" hitzetik. Eztenez estalitako kapelarengatik.\nJangarritasuna.\nZalantzazkoa. Toxikotasuna izan dezake.\nNahasketa arriskua.\nEz nahastu Amanita zuriekin. \"Amanita vittadinii\" eta \"Amanita codinae\" antzekoak dira, ez dira jangarriak. \"Amanita solitaria\" edo \"Amanita boudieri\" delakoak orri zuriak ditu eta kotoizko eraztuna (ez mintzezkoa).\nSasoia eta lekua.\nUdaberritik udara. Batez ere kare-lurretan edo lurzoru neutroetan, hostozabalen eta koniferoen azpian. Urte bero eta lehorretan. Urria.\nBanaketa eremua.\nKanada, Ameriketako Estatu Batuak, Mexiko, Europa, Kaukasia, Israel, Japonia. "}
{"id": "747358", "revid": "44278", "url": "https://eu.wikipedia.org/wiki?curid=747358", "title": "Amanita echinocephala", "text": ""}
{"id": "747361", "revid": "56334", "url": "https://eu.wikipedia.org/wiki?curid=747361", "title": "Sorgin harria", "text": ""}
{"id": "747362", "revid": "56334", "url": "https://eu.wikipedia.org/wiki?curid=747362", "title": "Arnaldo de Vilanova", "text": ""}
{"id": "747363", "revid": "56334", "url": "https://eu.wikipedia.org/wiki?curid=747363", "title": "Harri filosofal", "text": ""}
{"id": "747368", "revid": "119347", "url": "https://eu.wikipedia.org/wiki?curid=747368", "title": "Zubietako errota ekomuseoa", "text": "Zubietako Errota Ekomuseoa Nafarroako Zubieta herrian dago 1998tik.\nErrota.\nZubietako errota 1785ean altxatu zuten eta gaur egun martxan jarraitzen du, antzinako makineriarekin. Errota hori museoa ere bada, beheko solairuan hiru errotarri ibiltzen dira, bi dira artoa jotzeko (edo ehotzeko) eta hirugarrena gari-errota da. Bertatik bertara ikus daiteke artoa nola ehotzen den.\nMuseoa.\nEkomuseo moduan 1998an zabaldu zen, errota berriztatu ondoren eta eraikinaren ia berrogei jabeek (herritarrak gehienak) udalari eginiko lagapenari esker. Maite Apeztegia Elso arkitektoak zuzendu zuen berriztatze-lana Euskal Herriko Arkitektoen Elkargoak saritu zuen geroago.\nGoiko solairuan antzinako objektu eta lanabesak erakusten dira, herriko antzinako ofizioak erakutsiz, zurgintza, arotz joaregileak eta nekazaritzakoak batez ere. Herritarrek XX. mendeko bukaeran etxetik bota nahi zituzten hainbat tresna bildu ziren, ustez baliogabekoak, eta orain guztiak museoan bilduta balio etnografiko handia hartu dute multzo moduan. Presako urarekin zebilen elektrizitate-sorgailua ere bada errota barruan, garai batean herriko etxe guztietan lanpara gutxi batzuk baino ez zeudenean errotatik sortzen zen denentzako elektrizitatea. Ituren eta Zubietako inauterietako hainbat ezaugarri ere aipatzen dira museoko bisitan erakusten den bideo batean.\nJoaregile eta abeltzainen belarri fina.\nMuseoak erakusten duen bezala ikuspuntu etnografikotik Zubietan bereziki aipagarria da joaregileen ofizioa. Julio Caro Barojak eta Pio Caro Barojak horrela uste zutenez \"Navarra, las cuatro estaciones\" beren filmeko zati bat Martzelino San Miguel zubietar joaregilearekin grabatu zuten 1970ean, ofizioaren xehetasunak azaltzeko. Beste azalpen batzuen artean bideoan Martzelinok zioen joare bat egiterakoan bezero bakoitzarentzat soinu desberdin bat sortu behar zuela, eta bezero bakoitzaren joare guztiek soinu bera eman behar zutela. Antzeko azalpen bitxiak eman dituzte 2018an Goizuetako Apezetxea joaregileek eta Ere\u00f1otzuko Jose Luix Beasain artzainak."}
{"id": "747369", "revid": "512", "url": "https://eu.wikipedia.org/wiki?curid=747369", "title": "Nicolas Bourbon", "text": "Nicolas Bourbon Zaharra (Vendeuvre-sur-Barse, 1503? - 1550?), \"Zaharra\" bezala ezagututa Nicolas Bourbon Gaztea (1574 \u2013 1644) bere hilobaz bereizi egiteko, humanista eta latinez idazten zuen poeta frantsesa ospetsua izan zen. Inkisizioak bere atzetik ibili zen eta ihes egin behar izan zuen. Hans Holbein Gaztearen eta Fran\u00e7ois Rabelaisen laguna izan zen. 1540 ingurutik aurrera Joana III.a Nafarroakoaren irakaslea izan zen.\nBiografia.\nVendeuvren jaio zen, kainoiak forjatzeagatik herri ezaguna. Haren aita forja-maisua zen. Oso gazte latinez bertsoak egiten hasi zen. Familia ezagututa ez da arraroa jakitea bere lehenego poema bat \"De Ferraria\" izenburua izatea; poema horretan forjaren prozesu osoa azaltzen zuen. Irakasle bezala ospe handia izan zuen eta garrantzizko familia askoren etxeetan ibili zen lanbide horrekin, besteak beste, Fran\u00e7ois de Tournon kardenalaren etxean. Baita ere Amiens, Langres eta Troyesen irakasle bezala aritu zen. 1529an \"Vandoperani, campani, epigrammata\" testu bilduma inprimarazi zuen; bilduman epigramak, kantuak, eta gutunak jaso zituen. Polemikoago hurrengo liburua izan zen, \"Nugae\"; bigarren horretan \"In laudem Dei optimi maximi\" poema argitaratu zuen non, Luterorekin bat egin gabe, Erreforma protestantearen aldeko jarrera erakusten zuen. Liburu berean ere No\u00ebl B\u00e9daren aurkako iritziak eman zituen. B\u00e9da, Sorbonako sindikoa, antihumanista zen eta heretikoen aurkako militantea. Iritzi horiek zirela eta, Bourbon espetxeratua izan zen. 1535aren hasieran Frantzisko I.a Frantziakoak askatzeko agindua eman zuen. Nazkatuta, Ingalaterrara joan zen eta han Ana Bolenaren babesa izan zuen, hau ere erreformatzaile moderatua. Hans Holbein Gaztea margolaria ezagutu zuen orduan eta azken honek haren erretratu egin zuen.\n1536an berriro ere Frantziara itzuli zen. Lyon joan zen bizitzera eta han intelektual asko ezagutu zuen: \u00c9tienne Dolet, Jean Visagier, Eustorg de Beaulieu, Gilbert Ducher, Symphorien Champier, Louise Lab\u00e9 eta Fran\u00e7ois Rabelais, hau ere erlijio-intolerantziaren beste biktima.\n1540 inguruan Margarita Angulemakoaren etxean sartu zen, Joana III.a Nafarroakoaren irakaslea izateko. Erreginaren zirkulu horretan berriro ere lagunak aurkitu zituen, tartean Cl\u00e9ment Marot; Marotek bere \"Adolescence cl\u00e9mentine\" testuen artean \"Borbonius, po\u00e8te lyonnais\"ek sinatutako epigrama bat jaso zuen.\nGaur egun Vendeuvre-sur-Barseko ikastetxe batek bere izena darama."}
{"id": "747370", "revid": "88969", "url": "https://eu.wikipedia.org/wiki?curid=747370", "title": "Esther Vera i Garcia", "text": "Esther Vera i Garc\u00eda (Badalona, 1967ko azaroaren 21a) kataluniar kazetaria eta politilogoa da, nazioarteko harremanetan berezitua. 2016ko urtarriletik \"Ara\" egunkariko zuzendaria da.\n\"Catalunya R\u00e0dio\" irratian hasi zen kazetari, Parisen berriemaile-lanak eginez. Ondoren, \"Avui\" egunkariaren Washingongo berriemailea izan zen. Bertatik \"ComR\u00e0dio\" irratia eta idatzizko beste hedabidekin ere kolaborazioak egiten zituen noizbehinka. 2000tik 2004ra \"TV3\" telebistan egin zuen lan \"Mon 33\" izeneko albistegiko editore eta aurkezle. Urte horietan zehar ere, Bartzelonako eta Columbiako Unibertsitateek elkarrekin eman zuten BCNY Kazetaritza Masterraren irakaslea izan zen. 2004an \"24h CNN +\" albiste telebista kateko eta \"Cuatro\" telebista kateko albistegietako ordezkaria izan zen Katalunian. 2008 eta 2011 bitartean \"El Pa\u00eds\" egunkariaren Kataluniako edizioarekin lankidetzan aritu zen. 2011ko urtarriletik Andreu Mas-Colell Kataluniako Generalitateko Ekonomia eta Ezagutza sailburuaren aholkulari berezia eta kabinete burua zen eta Kataluniako ekonomia eta Kataluniako Gobernuaren nazioarteko jardueren berriak zabaltzeaz arduratuz.\n2016ko urtarriletik \"Ara\" egunkaria zuzentzen du."}
{"id": "747371", "revid": "1712", "url": "https://eu.wikipedia.org/wiki?curid=747371", "title": "Zubetako errota ekomuseoa", "text": ""}
{"id": "747373", "revid": "105290", "url": "https://eu.wikipedia.org/wiki?curid=747373", "title": "Serbiar Udalerrien Erkidegoa", "text": "Serbiar Udalerrien Erkidegoa (; laburturik, ZSO; ) Kosovon eratzekoa den autogobernuko administrazio bat da, gehiengo serbiarreko udalerriak batu behar dituena. Kosovoko egungo gobernu burujabearen baitako erakundea izan behar zuen, 2013an Serbiak eta Kosovok sinatutako Bruselako Akordioaren ondorioz, baina ez da eratu, Ipar Kosovo kontrolatzen duten serbiarrek ez dutelako onartzen. Kosovo osoan, albaniarrak dira gehiengoa, eta serbiarrak gutxiengoa; baina Ipar Kosovon, serbiarrak dira gehiengoa.\nEskumenak.\nErkidegoaren baitan, Kosovoko lege eta egitura administratiboan integratuko lirateke serbiar gehiengoko eskualde guztiak. Alor judizialean, Kosovoko legedia legoke indarrean Erkidegoan, baina gorte edo auzi batzuetan, Kosovoko serbiarrek gehiengoa izan behar dute osaketan, eta \"panel judizial\" berezi batek Ipar Mitrovican (serbiar udalerrietako bat) izan behar du egoitza. Era berean, polizia lanak Kosovoko Polizia ofizialari dagozkio, baina Erkidegoko eskualde-komandante poliziala Kosovoko serbiar bat izango da, Erkidegoko udalerriek proposaturiko izen zerrenda batetik aukeratutakoa.\nPraktikan, Erkidegoa ez da eratu, eta Ipar Kosovok jarraitzen du Pristinako agintetik at."}
{"id": "747374", "revid": "56334", "url": "https://eu.wikipedia.org/wiki?curid=747374", "title": "Errealismo zientifikoa", "text": ""}
{"id": "747377", "revid": "512", "url": "https://eu.wikipedia.org/wiki?curid=747377", "title": "Fourie du Preez", "text": "Petrus Fourie du Preez (Pretoria, 1982ko martxoaren 24a) hegoafrikar errugbi jokalari ohia da, uztartze-erdilari postuan aritzen zena. Hegoafrikako Blue Bulls eta Bulls, eta Japoniako Suntory Sungoliath taldeetako kidea izan zen. 76 partida jokatu zituen Hegoafrikako selekzioarekin eta, besteak beste, 2007ko Munduko Errugbi Txapelketa irabazi zuen. Bi aldiz izendatu zuten World Rugbyren urteko jokalari onenaren sarirako."}
{"id": "747379", "revid": "1545", "url": "https://eu.wikipedia.org/wiki?curid=747379", "title": "Magyar", "text": ""}
{"id": "747381", "revid": "1545", "url": "https://eu.wikipedia.org/wiki?curid=747381", "title": "Finn etnia", "text": ""}
{"id": "747382", "revid": "336", "url": "https://eu.wikipedia.org/wiki?curid=747382", "title": "Laser-telemetro", "text": "Laser-telemetroa bertatik puntu jakin batera dagoen distantzia zehazteko laser bat erabiltzen duen telemetro mota da. Laser-telemetroren mota ohikoena \"hegaldi-denbora\" printzipioaren arabera funtzionatzen duena da, laserreko pultsu bat bidaliz izpi estu batean objektura eta pultsua islatzen eta igorgailura itzultzen ematen duen denbora neurtuz. Argiaren abiadura handia dela-eta, teknika hau ez da egokia doitasun handiko neurketa egiteko oso distantzia laburretarako, non triangelukatzea eta bestelako teknikak erabiltzen diren."}
{"id": "747388", "revid": "23317", "url": "https://eu.wikipedia.org/wiki?curid=747388", "title": "Estigia (taldea)", "text": ""}
{"id": "747389", "revid": "105290", "url": "https://eu.wikipedia.org/wiki?curid=747389", "title": "Eslovakiar", "text": "Eslovakiarrak (, singularrez \"Slov\u00e1k\", emakumezko izena: \"Slovenka\", pluralez \"Slovenky\") mendebaldeko eslaviarren etnia bat dira, batez ere Eslovakian eta inguruko herrialdeetan bizi direnak.\nEslovakiako herritarrak, eslovakieraz egiten dute eta kristau katoliko eta protestanteak dira."}
{"id": "747390", "revid": "1545", "url": "https://eu.wikipedia.org/wiki?curid=747390", "title": "Lituaniar", "text": "Lituaniarrak (, singularrez \"lietuvis/lietuv\u0117\") Baltikoko etnia bat dira, batez ere Lituanian eta inguruko herrialdeetan bizi direnak.\nLituaniako herritarrak, lituanieraz egiten dute eta kristau katolikoak dira."}
{"id": "747391", "revid": "1545", "url": "https://eu.wikipedia.org/wiki?curid=747391", "title": "Letoniar", "text": "Letoniarrak (; ) Baltikoko etnia bat dira, batez ere Letonian eta inguruko herrialdeetan bizi direnak.\nLetoniako herritarrak, letonieraz egiten dute eta luterotarrak dira (Latgalian izan ezik, non katolikoak diren)."}
{"id": "747392", "revid": "1545", "url": "https://eu.wikipedia.org/wiki?curid=747392", "title": "Estoniar", "text": "Estoniarrak () finiar etnia bat dira, batez ere Estonian eta inguruko herrialdeetan bizi direnak.\nEstoniako herritarrak, estonieraz egiten dute eta luterotarrak dira."}
{"id": "747393", "revid": "105290", "url": "https://eu.wikipedia.org/wiki?curid=747393", "title": "Montenegroar", "text": "Montenegroarrak (, ahoskatua; hitzez hitz \"Mendi Beltzako herritarrak\") hegoaldeko eslaviar etnia bat dira, batez ere Montenegron eta inguruko herrialdeetan bizi direnak.\nMontenegroko herritarrek serbierazko aldaera bat den montenegroeraz egiten dute eta ortodoxoak dira."}
{"id": "747394", "revid": "336", "url": "https://eu.wikipedia.org/wiki?curid=747394", "title": "Ameriketako Estatu Batuetako historia (1945-1964)", "text": "1945-1964 bitarteko Ameriketako Estatu Batuetako historiak Bigarren Mundu Gerraren amaieratik John F. Kennedyren hilketaren arteko garaia hartzen du.\nGerraondoa (1945-1953).\n1945eko apirilean hil zen Franklin D. Roosevelt, AEBetako lehendakari karismaduna. Hala, harekin lehendakariorde izandako Harry Truman heldu zen Etxe Zurira. Jatorri apalekoa zen, luxurik gabeko ohiturak zituen, eta administratzaile onaren fama ere bai. Europan Bigarren Mundu Gerra amaitzeko zorian zegoela hartu zuen lehendakaritza. Berak eman zuen baimena 1945eko abuztuan Hiroshiman eta Nagasakin bonba atomikoak jaurtitzeko. Berehala eta baldintzarik gabe errenditu zen Japonia.\nBehin garaipena eskuratu ondoren, Trumanek kanpo politika berri baten oinarriak finkatu zituen, George Marshall, Dean Acheson eta George F. Kennan aholkularien laguntzarekin. AEBen kanpo politika berria hiru zutabeotan oinarritzen zen: komunismoaren espansionismoari eustea, \u201cmundu askearen\u201d defentsa, eta itun militarrak Hego eta Erdialdeko Amerikan, Europan eta Ozeano Barean (Amerikako Estatuen Erakundea, 1948an; NATO, 1949an; ANZUS, 1951n). Etengabe SESBaren aurka aritu beharrak Mendebaldeko Europan eta Ekialde Urrunean gudarostea zabalduta eta prest edukitzera behartzen zituen AEBak. Aurkakotasun horren pasarte gogorrena Koreako Gerra izan zen (1950-1953).\nNazio barruan, AEBetako ekonomia bake arora egokitzeak sorrarazi zituen arazoei egin behar izan zien Trumanek aurre. 1945etik 1947ra bitartean, 10 milioi eta erdi soldadu (biztanle guztien %7,5) gudarostea utzi eta eguneroko bizitzara itzuli izanaren ondorioz, inflazioa izugarri igo zen, soldatak jaitsi ziren, eta langabeziaren mamuak berriro indar hartu zuen. Ekonomiaren motelaldiaren erdian, Truman 1948ko hauteskundeetara aurkeztu zen, Roosevelten ideietan oinarritutako gizarte egitasmo batekin. \"Fair Deal\" izenaz ezagutu zen egitasmo politiko hark gizarte babeserako sistemak indartzea, gutxieneko soldata igotzea, etxebizitzak eraikitzeko asmo hedadura handiko bat bideratzea, nekazariei laguntzak ematea, eta arraza bereizkeria bukaraztea agintzen zituen. Langileen, behartsuen eta baztertuen botoei esker, inork gutxik espero zuen garaipena lortu zuen Trumanek.\nBaina ezin izan zuen egitasmo oso hura aurrera atera, gehiengo errepublikarrak oztopoak jarri baitzizkion kongresuan. Trumanen agintaldiak, ordea, izan zituen alde ilunak ere: \"Fair Deal\"-ari buruz demokraten artean sortutako zatiketa, Koreako Gerrak herritarrengan izan zuen arbuioa, eta Joseph McCarthy senatoreak abian jarritako histeria antikomunista, hark bultzatutako \"jarduera antiamerikarren aurkako borroka\" garai hartako benetako sorgin-ehiza bihurtu baitzen.\nUrte oparoak (1953-1960).\nHogei urtez lehendakari demokratak izan ondoren, errepublikarrek irabazi zituzten 1952ko hauteskundeak, Eisenhower jenerala lehendakarigai zutela. Politikan esperientziarik ez zuen arren, Europako gerran gudaroste aliatuaren buru izandako hark nahikoa izan zituen bere izen ona eta Korearako irtenbide azkar eta ohorezko bat bilatzeko agindua hauteskundeak irabazteko.\nEisenhowerren garaipena amerikar herritar arruntaren segurtasun eta lasaitasun gogoaren adierazle zen. Bere ideia antikomunista sendoetan oinarriturik, eta arma nuklearren eguneratzeari uko egin gabe, Eisenhowerrek aldi berri bat hasi zuen Sobietar Batasunaren eta Estatu Batuen arteko harremanetan; elkarri eraso gabe bakean bizitzea deitu zitzaion. Giro baketsu hark Nikita Khrustxevek Washingtona egindako bisitan izan zuen goren maila; 1956an Suezko Krisialdia izan zen tartean, baina konponbidea aurkitu zioten.\nBarne politikaren arloan, Eisenhowerrek demokraten gehiegizko interbentzionismoaren eta errepublikarren ohiko liberalismo ekonomikoaren arteko oreka bilatu nahi izan zuen. 1950etik 1965era bitartean, Estatu Batuetako BPG 2,5ez biderkatu zen, industria produkzioa bikoiztu zen, eta per capita errenta %45 hazi, boom demografikoa izan bazen ere. Goraldi ikusgarri horren arrazoiak hiru izan ziren: teknologiaren garapen ikaragarria, barne eskariaren hazkundea (arma industria barne zela), eta Mendebaleko Europarekin eta Hego eta Erdialdeko Amerikarekin zituzten pribilejiozko merkataritza harremanak.\nHorrekin batera, kontzentrazio prozesu handiak gertatu ziren industriaren eta finantzen munduan: 1960an langile guztien lautatik bat Estatu Batuetako enpresa handienetan zeuden enplegatuta, eta enpresa berorietan sortzen ziren soldaten eta industriako mozkin guztien heren bat. Kudeatzaile modernoen gestiopean eta kapitalismo \"herrikoiak\" finantziatuak (General Motorsek bi milioi akziodun txiki zituen) enpresa asko multinazional bilakatu ziren (Ford, IBM, Firestone, e.a.).\nOparotasunarekin batera kontsumoko gizartea etorri zen: 1955 aldera, Estatu Batuetako hiru herritarretatik batek autoa zuen, etxeen %81ean telebista zuten, eta ia denetan hozkailua eta garbigailua. Hirietako biztanleria asko hazi zen, eta hirugarren sektoreak inoiz ez bezalako eragina izan zuen ekonomian: 1960an esku langileak biztanleria aktiboaren %33 baizik ez ziren, eta nekazariak %10era ez ziren iristen. Klase arruntak bilakatu ziren gizarte amerikarraren bizkarrezur, eta gizarte mota haren bizimodua eta hiritik kanpoko haien etxe lorategidun erosoak Estatu Batuetako bizimoldearen ikur bihurtu ziren.\nAmerikar ametsa kolokan (1960-1964).\nJohn F. Kennedyk gorpuztu zituen belaunaldi berriaren aldaketa gogoak. Aberatsa, kultura handikoa, eta Massachusettseko senatore demokrata zen lehendakari hautatu zutenean. Behin Etxe Zurian zela, amerikar aurrerakoienen oniritzia bilatu zuen, Eisenhowerren aldiko kontserbadorekeria hausteko. Kennedyren gobernu egitasmoak Roosevelt eta Keynes izan zituen, erdi bana, inspirazio iturri. Amerikar aurrendarien espiritu ausarta eta elkartasunezkoa beretzat hartuz, \"muga berri\" baten konkista proposatu zuen.\nNazio barruan, oparoaldia luzatuz eta aprobetxatuz, baztertuak gizarteratu nahi izan zituen, pobreziaren eta arrazakeriaren aurka borrokatuz. Kanpoan, berriz, Estatu Batuen aitzindaritza berrezarri nahi izan zuen, Hirugarren Mundua nazioarteko plazara agertzen ari zen aldi historiko hartan. Kennedyren administrazioak onartu zuen gizona Ilargira eramango zuen espazio hegaldien egitasmo munta handikoa (Apollo programa); Erdialdeko eta Hego Amerikako Aurrerapenarako Aliantza proposatu zuen; berdinen arteko merkataritza hitzarmen handi bat sinatzea eskaini zion EEEri; eta, bake egoera hautsi gabe, irmotasunez eutsi zien bere jarrerei. Sobietar Batasunarekiko harremanetan (1961eko Berlingo Krisialdia; Kubako Krisialdia, 1962). Herritarrengan itxaropena sortzen jakin izan zuen, amerikarren irudi toleranteena eta aurrerakoiena banderatzat harturik. 1963ko azaroaren 22an hil zutenean mito bihurtu zen. Baina izan zituen hutsegiteak ere, Vietnamgo Gerra hastea, esate baterako."}
{"id": "747395", "revid": "336", "url": "https://eu.wikipedia.org/wiki?curid=747395", "title": "Deception uhartea", "text": "Deception uhartea Hego Shetlandak uhartediko uharte bat da, Antartikako portu seguruenetako bat duena. Uharte hau 1967an eta 1969an tokiko zientzia-estazioak larriki kaltetu zituen sumendi aktibo baten galdara da. Uhartea lehen aldiz balegune bat zegoen; gaur egun helmuga turistikoa eta postu zientifikoa da, Argentinako eta Espainiako ikerketa-baseak dituena. Hainbat herrialdek subiranotasuna adierazi duten arren, oraindik ere Itun Antartikoaren\u00a0arabera administratzen da."}
{"id": "747396", "revid": "105290", "url": "https://eu.wikipedia.org/wiki?curid=747396", "title": "Mazedoniar (eslaviar herria)", "text": "Mazedoniarrak (; \"Makedonci\") hegoaldeko eslaviar etnia bat dira, batez ere Ipar Mazedoniako Errepublikan eta inguruko herrialdeetan bizi direnak.\nMazedoniako herritarrek mazedonieraz egiten dute eta ortodoxoak dira."}
{"id": "747397", "revid": "512", "url": "https://eu.wikipedia.org/wiki?curid=747397", "title": "Mazedoniar", "text": "Mazedoniar izan daiteke:"}
{"id": "747398", "revid": "105290", "url": "https://eu.wikipedia.org/wiki?curid=747398", "title": "Maltar", "text": "Maltarrak () Malta uharteko bertoko etniaren kideak dira. Barnean gozotarrak () hartzen dute, Gozo izeneko gertuko uhartean bizi direnak.\nMaltako herritarrek malteraz egiten dute eta katolikoak dira."}
{"id": "747399", "revid": "96586", "url": "https://eu.wikipedia.org/wiki?curid=747399", "title": "Sandra Forgues", "text": "Sandra Forgues (Tarbe, Frantzia, 1969ko abenduaren 22a) frantziar piraguista ohia da. Sandra emakume transgeneroa da. Gizon jaio arren, Wilfrid Forgues jaiotza izenez, 2018az geroztik emakume bizi da.\n1996ko Udako Olinpiar Jokoetan gizonezkoentzako piraguismoko slalom C-2 kategoriako txapeldun olinpikoa bihurtu zen Frank Adisson taldekide zuela."}
{"id": "747400", "revid": "6165111", "url": "https://eu.wikipedia.org/wiki?curid=747400", "title": "Wilfrid Forgues", "text": ""}
{"id": "747401", "revid": "12788", "url": "https://eu.wikipedia.org/wiki?curid=747401", "title": "Etxe Zuri", "text": ""}
{"id": "747402", "revid": "105290", "url": "https://eu.wikipedia.org/wiki?curid=747402", "title": "Islandiar", "text": "Islandiarrak () Islandia uharteko bertoko etniaren kideak dira. Islandiako herritarrek islandieraz egiten dute eta luterotarrak (gehiengoa) dira.\nIkerketa historiko eta genetikoen arabera, islandiarren %60-80a inguruk gizonezko jatorri eskandinaviarra (batez ere Mendebaldeko Norvegiakoa) eta emakumezko jatorri zeltiarra (irlandar eta eskoziarra) du."}
{"id": "747403", "revid": "56334", "url": "https://eu.wikipedia.org/wiki?curid=747403", "title": "Interakzio elektromagnetiko", "text": ""}
{"id": "747404", "revid": "336", "url": "https://eu.wikipedia.org/wiki?curid=747404", "title": "Choi Han-bit", "text": "Choi Han-bit (; Gangneung, Hego Korea, 1987ko ekainaren 16a) hegokorear emakume modeloa, aktorea eta abeslaria da. \"Mercury\" neskez bakarrik osatutako musika talde hegokorearreko kidea da. Gizon jaio zen, baina 2006an emakumerako trantsizioa egin zuen."}
{"id": "747406", "revid": "12788", "url": "https://eu.wikipedia.org/wiki?curid=747406", "title": "Japoniako errugbi liga", "text": ""}
{"id": "747408", "revid": "12788", "url": "https://eu.wikipedia.org/wiki?curid=747408", "title": "Suezko krisialdia", "text": ""}
{"id": "747409", "revid": "44278", "url": "https://eu.wikipedia.org/wiki?curid=747409", "title": "Amanita verna", "text": ""}
{"id": "747411", "revid": "336", "url": "https://eu.wikipedia.org/wiki?curid=747411", "title": "Hiltzaile goiztiar", "text": "Hiltzaile goiztiar, kuleto zuri edo ilkor zuria (\"Amanita verna\") \"Amanitaceae\" familiako perretxiko hilgarria da.\nDeskribapena.\nHiltzaile goiztiarra, kuleto zuri.\nKapela: 4 eta 8 cm. arteko diametrokoa. Hemisferikoa gero ganbila, amaieran laua, azala bereizgarria, oso mehea, zehargarria, tinkoa, elastikoa, hezea, zuria, marfil kolorea erdian, distiratsua eta satinatua eguraldi lehorrarekin. Oso gutxitan bolba hondarrekin. Hertza mehea, biribildua, erregularra eta ildaskatu gabea. Inoiz ez titiduna, gehienetan laua eta deprimitua.\nOrriak: Desberdinak, zuriak edo apur bat kremaz edo arrosaz koloreztatuak. Libreak, nahiko estu, meharrak eta meheak. Orritxo asko, bat-batean moztuak.\nOrri libreak: Oinera hurbiltzen diren orriak, baina ukitzen ez diotenak.\nHanka: Oso lurperatuta egoten da eta kapelatik bereiz daiteke, luzea eta mehea, kolore zurikoa eta gainazal leunekoa edo oso zuntz gutxikoa. Ildaskatua eraztunaren gainean eta irintsua behean. Eraztuna altu, zuria eta iraunkorra eta mintzezko bolba mehe eta zuria. Zaku formakoa eta nahiko goian.\nHaragia: Mehea eta biguna, zuria. Hasieran zapore gozoa du, baina mingotsa gero, usain ahula. Potasa sosarekin kapelak hori-limoi kolorea hartzen du, horrek bereizten du \"Amanita virosa\"-tik, honek erreaktibo honekin hori-sufre bizi berezi bat hartzen baitu.\nEtimologia: Amanita grekotik dator eta Zilizia eta Siria arteko mendiari egiten dio erreferentzia, han oso ugariak ziren eta. Grezieraz beste esanahi bat ere badu, perretxikoa, kontzeptu orokor gisa.Verna berriz latinetik dator, ver, v\u00e9ris = udaberria hitzetik, eta udaberriari egiten dio erreferentzia, bere agerraldia udaberrian delako.\nToxikotasuna.\nHilgarria. Ale bakar batek pertsona bat hil dezake.\n\"Amanita phalloides\"-aren eta Amanita virosa-ren toxikotasun berdina du, hauekin batera amanita hilgarrien hirukotea osatzen dutelarik.\nNahasmen arriskua.\nAgaricus campestris eta beste Psalliota zuri zuri batzuekin, baina hauek ez dute bolbarik eta orriak arrosak dituzte. \"Lepiota naucina\"-rekin erabat zuria, baina bolba gabea. \"Amanita phalloides\" alba-rekin, eta batez ere \"Amanita virosa\"-rekin, antz handia du. Baina \"Amanita verna\"-rena ez da konikoa ezta hartan bezala konkortua ere, oina ez da ezkatatua, eta eraztuna ere ez da kotoi itxurakoa, gainera bere agerpena basoetan goiztiarragoa da.\nSasoia eta lekua.\nUdaberrian, maiatzaren amaieran, eta noizean behin, udazkenean. Hosto-zabaletan batez ere, baina koniferetan ere bai. Errazagoa da aurkitzea haritz eta pago basoetako leku hezeetan. Ez da ohikoa Euskal Herrian.\nBanaketa eremua: Europako basoetan hazten da. Lotura estua daukaten amanita pozoitsu batzuk ez bezala, ez dakigu onddo hau Ipar Amerikan dagoenik."}
{"id": "747412", "revid": "201", "url": "https://eu.wikipedia.org/wiki?curid=747412", "title": "Jos\u00e9 Mar\u00eda Lakoizketa", "text": ""}
{"id": "747413", "revid": "12788", "url": "https://eu.wikipedia.org/wiki?curid=747413", "title": "Suntory Sungoliath", "text": " Japoniako errugbi talde nagusietako bat da, bost aldiz irabazi baitu Japoniako Errugbi Liga. Fuch\u016bn du egoitza, Tokioko prefeturan."}
{"id": "747414", "revid": "23317", "url": "https://eu.wikipedia.org/wiki?curid=747414", "title": "All Japan Rugby Football Championship", "text": " Japoniako errugbi txapelketa nagusia da. Japoniako Errugbi Liga amaitzean jokatzen da."}
{"id": "747415", "revid": "1519", "url": "https://eu.wikipedia.org/wiki?curid=747415", "title": "Prokne", "text": "Prokne (, \"Pr\u00f3kn\u0113\") greziar mitologiako pertsonaia da,Pandion Atenasko errege mitikoaren alaba, Traziako errege Tereoren emaztea. Filomela eta Prokneren elezaharreko protagonista nagusia da.\nTereo senarrarekin eta Filomela ahizparekin istorio tragiko baten protagonista da. Ovidio poeta latindarraren \"Metamorfosiak\" lanean aurki daiteke Filomela, Prokne eta Tereoren istorio hori. Euskaraz, Juan Mari Mendizabalek itzuli zuen \"Ipuin Ankerrak\" bilduman, \"Filomela eta Prokne\" izenburuarekin. Xerezaderen Artxiboa literatur podcast-ean grabatu zuen halaber Ana Morales itzultzaileak.\nProkne Trazian zelarik Tereorekin ezkondua, ahizpa Filomela joan zitzaion bisitan, eta Tereok Filomela bortxatu egin zuen, eta bortxatu ondoren, mihia moztu krimena sala ez zezan. Baina tapiz bat ehunduz Prokne ahizpari jakinarazi zion gertatua Filomelak, eta ahizpek mendekua egin zuten. Proknek Tereorekin zuen semea hil egin zuten, eta sukaldatu erregeari jaten emateko. Oturuntza antropofagikoa amaitzeko, jakin zezan Tereok zer gertatu zen, semearen burua zerbitzatu zioten plater batean.\nTereok, amorruak erotuta, aizkora bat hartu eta ahizpak hil nahi izan zituen. Ihes egin zuten Filomelak eta Proknek basorantz, eta ihesi zihoazela laguntza eta barkamena eskatu zieten jainkoei, txori bihurtzeko, arren, ihes egiteko. \"Filomela basoetako urretxindor bilakatu zen; Prokne, berriz, enara bihurtu eta bere jauregiko dorrean pausatu zen\", dio Ovidiok. Jainkoek, gainera, Tereo bortxatzailea ere txori bihurtu zuten, minik gehiago egin ez zezan\u02d0 argi-oilar bihurtu zuten."}
{"id": "747418", "revid": "105290", "url": "https://eu.wikipedia.org/wiki?curid=747418", "title": "Kobelco Steelers", "text": " Japoniako errugbi talde arrakastatsuena da, bederatzi aldiz irabazi baitu All Japan Rugby txapelketa. Kobe hirikoa da."}
{"id": "747419", "revid": "105290", "url": "https://eu.wikipedia.org/wiki?curid=747419", "title": "Barbara (2017ko filma)", "text": "Barbara 2017ko Mathieu Amalric frantziar zinema zuzendariaren film dramatikoa da.\nBarbara abeslari frantziarraren inguruko filma ez da ohiko biopic-a. Horren ordez, Barbararen inguruan egin nahi duten zuzendari baten eta aktore baten istorio bat da."}
{"id": "747420", "revid": "98220", "url": "https://eu.wikipedia.org/wiki?curid=747420", "title": "Death Wish (2018ko filma)", "text": "Death Wish 2018ko Eli Roth estatubatuar zinema zuzendariaren filma da. Brian Garfielden izen bereko eleberrian oinarrituta, Charles Bronson aktoreak antzeztutako 1974ko izen bereko filmaren berregokitzapen bat da.\nSinopsia.\nPaul Kersey zirujaua New Yorken bizi da bere familiarekin. Haren familiak etxean eraso bat izan ostean, Kersey medikua mendeku bila hasiko da. Hainbat gaizkileri aurre egin beharko die."}
{"id": "747421", "revid": "98220", "url": "https://eu.wikipedia.org/wiki?curid=747421", "title": "Ready Player One (filma)", "text": "Ready Player One 2018ko Steven Spielberg estatubatuar zinema zuzendariaren filma da, Ernest Clineren izen bereko eleberrian oinarrituta.\nSinopsia.\n2045. urtean, Wade Watts nerabe bakarti bat da eta Oasis izeneko bideo-joko moduko bat baliatzen du errealitatetik ihes egiteko. Oasis ez da bideo-joko huts bat, dimentsio erraldoia duen utopia birtuala baizik.\nHalako batean, Oasis-en sortzailea hil egingo da, baina jolas berezi bat proposatuko du hil aurretik: Oasis-en barruan dauden pistak segituta, jokalariek altxor handi bat eskuratzen ahalko dute. Watts bilaketa horretan murgilduko da, eta berehala ohartuko da arerio gupidagabeak izanen dituela han."}
{"id": "747422", "revid": "105290", "url": "https://eu.wikipedia.org/wiki?curid=747422", "title": "Community", "text": "Community estatubatuar umorezko telesaila da, Dan Harmonek sortua.\nSinopsia.\nBi urteko graduak eskaintzen dituen Greendaleko Unibertsitatea da telesailaren ardatza. Jeff Winger abokatuari baliorik gabe utzi diote bere graduaren titulua, eta unibertsitatera itzuli da karrera egiteko. Han, mota askotako jendea ezagutuko du."}
{"id": "747423", "revid": "1545", "url": "https://eu.wikipedia.org/wiki?curid=747423", "title": "Community (telesaila)", "text": ""}
{"id": "747424", "revid": "1545", "url": "https://eu.wikipedia.org/wiki?curid=747424", "title": "The Night Manager (telesaila)", "text": "The Night Manager britainiar minisaila da, John le Carr\u00e9ren izen bereko eleberrian oinarrituta.\nSinopsia.\nErresuma Batuko zerbitzu sekretuak Jonathan Pine soldadu ohia kontratatzen du, Richard Onslow Roper nazioarteko arma trafikatzailearen sarean infiltratzeko."}
{"id": "747425", "revid": "512", "url": "https://eu.wikipedia.org/wiki?curid=747425", "title": "The End of the F***ing World", "text": "The End of the F***ing World britainiar telesaila da, Charles Forsmanen izen bereko komikian oinarrituta.\nSinopsia.\nBi nerabek, Jamesek eta Alyssak, etxetik alde egin, eta harreman bat hasiko dute. James psikopata bat da, eta Alyssak, berriz, arazoak ditu haserrea kontrolatzeko."}
{"id": "747426", "revid": "1545", "url": "https://eu.wikipedia.org/wiki?curid=747426", "title": "The End of the Fucking World", "text": ""}
{"id": "747428", "revid": "512", "url": "https://eu.wikipedia.org/wiki?curid=747428", "title": "Ibn al-Qalanisi", "text": "Hamza ibn Asad abu Ya'la ibn al-Qalanisi (1070 \u2013 1160eko martxoaren 18a) XII. mendeko Damaskoko politikari eta kronikagile izan zen.\nBiografia.\nBanu Tamim tribuko ondorengoa eta Damaskoko aitoren-seeme-alaben partaidea izan zen. Literatura, teologia eta zuzenbidea ikasi zuen. Damaskoko \"Diwan al-Rasa'il\" edo kantzelergoko idazkaria izan zen lehendabizi eta nagusia. Alkate antzeko hiriko \"ra'is\" bi aldiz izan zen.\nHaren kronika, \"Dhail\" edo \"Mudhayyal Ta'rikh Dimashq\" (Damaskoko Kronikaren Jarraipena, alegia)Hilal bin al-Muhassin al-Sabi' kronikaren jarraipena izan zen. Kronologikoki 1056tik al-Qalanisiren heriotza arte 1160 urtean doa. Kronika honen interes nagusia Lehenengo Gurutzada arabiarren ikuspuntutik azaltzen duela da eta, horregatik, egungo historialarientzat informazio-iturri interesgarria da. XII. mendeko kronika berandutiarrek al-Qalanisiena oinarri gisa erabiltzen dute, Ibn al-Athir kronika barne."}
{"id": "747429", "revid": "58701", "url": "https://eu.wikipedia.org/wiki?curid=747429", "title": "Ibn-al-Qalanisi", "text": ""}
{"id": "747430", "revid": "58701", "url": "https://eu.wikipedia.org/wiki?curid=747430", "title": "Aitoren seme-alabak", "text": ""}
{"id": "747433", "revid": "96586", "url": "https://eu.wikipedia.org/wiki?curid=747433", "title": "Elena Mart\u00ednez de Madina Salazar", "text": "Elena Mart\u00ednez de Madina Salazar (Gasteiz, 1962ko irailaren 6a) arabar euskal filologoa eta ikertzailea da, toponimoak aztertzen espezializatua. Emakumeen egoerari buruzko dibulgazioan ere jarduten du. Euskaltzaindiko kidea da.\nIbilbidea.\nMart\u00ednez de Madina Euskal Filologian lizentziaduna da Euskal Herriko Unibertsitatean (EHU-UPV). Urte luzez Arabako toponimia ikertzen aritu da. Ikerketan ez ezik, gai zenbaiten dibulgazioan ere badabil lanean. 2013ko otsailaren 22an euskaltzain urgazle izendatua izan zen. \nHogei urte baino gehiago daramatza Onomasticon Vasconiae, Euskal Herriko onomastika izeneko lanean. Euskal Herriko herri-izenak, kontzejuak, auzoak, kaleak, industrialdeak, ibaiak, etxeak... ikertzen eta forma egokia ezartzen du lan horretan. Elena Mart\u00ednez de Madinak Gasteizko toponimia eta 63 udal-erakunde jurisdikzionalen izenak kendu nahi ditu. Berak dioenez:\"Ahaztutako izenei hautsa kentzen diet, batzuetan gaur egungoen azpian ezkutatuta baitaude\".Mart\u00ednez de Madinak toponimoen corpusa du, XV. mendearen amaieratik Euskaltzaindiaren XX. mendera arte. Euskaltzaindiaren lana paperean editatzen hasi zen eta gero CD formatuan argitaratzen du, Gasteizko Udalaren laguntzarekin.\nEuskaltzaindiko kidea da, eta onomastika-batzordean izan da 2013tik. 1996tik Gasteizko Toponimia egitasmoaren Batzordean ari da eta 2001etik Onomastika Batzordean.\nToponimoak direla eta, zera dio Mart\u00ednez de Madinak:\"Toponimoaren \u2018bizialdian\u2019, nolabait esateko, honako hauexek gerta daitezke: toponimoaren desagerpena, toponimoaren iraupena, toponimoaren itzulpena edo toponimoaren desitxuratzea. Egun, oraindik ere, gure leku-izen asko euskal izenak dira, baina sarritan bestelako itxura dute, zenbait arrazoirengatik, batez ere euskararen galeragatik. Adibidez, Gometxako herritarrek Jeniturri toponimoa ezagutzen eta erabiltzen dute, besteak beste, eta leku horretan iturria dagoela ziurtatzen dute. Zer arraio da Jeniturri hori? Ba, lekuko historikoak ikertu ondoren, eta horretarako metodologia zientifikoari jarraitu behar zaio, jakina, baiezta dezakegu XVI. mendean izen hori Axariturri \u2018fuente del raposo o raposos\u2019 zela. Hortaz, gaurko Jeniturri zer da? Erdal ala euskal izena? Batek daki! Baina XVIII. mendera arte euskal toponimoa zen. Hortik aurrera, badirudi euskal izen hori gaztelaniara egokitu zela.\"Vitoria- Gasteiz izenaren jatorriari buruz hurrengo hau dio Elenak:\"Bi izen dira, ezberdinak. 1181. urtean Nafarroako Antso VI.ak (Nova) Victoria fundatu zuen Gasteiz herrixka zegoen lekuan edo inguruan. Honelaxe dio foruak:\u00a0 \u201c\u2026 Victoria quae antea vocabatur Gasteiz\u201d. Gogora dezagun XI. mendean, Malizhaeza merindadean, Gastehiz herria jaso zela. Hortaz, argi dago, ez da hala? Gasteiz euskaraz, Vitoria gaztelaniaz, mikrotoponimian Bitoria erabilia izan dela jakinda ere, hortxe baitugu Bitoriabidea \u2018camino de Vitoria\u2019 toponimoa \u2026 Halere, 1979. urtean izen biak biltzea erabaki zen, eta Vitoria-Gasteiz izen ofizialtzat hartu zen.\"\nAldizkari espezializatuetan argitaratzen du, esate baterako, \"Toponimia historikoaren ikerketari buruzko arazo metodologikoak: datu-basearen eredua edo Zenbait arazo Oihenarten toponimoak transmititzeko: hizkuntza- eta literatura-koadernoak.\" Hitzaldiak ematen ditu toponimoen historiaren ikerkuntzan metodologiari buruz, eta \"El Correo Vasco\" egunkarian iritzi artikuluak idazten ditu."}
{"id": "747435", "revid": "1545", "url": "https://eu.wikipedia.org/wiki?curid=747435", "title": "Alepoko Hiri Zaharra", "text": "Alepoko Hiri Zaharra Siriako hiri horretako hirigune historikoa da. Bertoko barruti asko XII. mendean eraiki zituztenetik XVI. menderaino ez zuten aldaketarik jasan. Barruti bakoitzak bere biztanleen ezaugarri etniko eta erlijiosoak islatzen zituen. Guztira, 350 hektareako (3,5 km\u00b2) azalera du eta 120.000 biztanle inguru.\n1986an UNESCOk bere luxuzko etxeak, bere kale estuak, bere azoka estaliak eta bere karabansaraiak Gizateriaren Ondare izendatu zituen. Hala ere, 2013, Siriako Gerra Zibila zela eta, arriskuan dauden ondareen zerrendan sartu zuen. Barnean hainbat eraikin nabarmen ditu, tartean Meskita Handia edota Al-Madina azoka."}
{"id": "747437", "revid": "105290", "url": "https://eu.wikipedia.org/wiki?curid=747437", "title": "Iparraldeko Siriako antzinako herrixkak", "text": "Iparraldeko Siriako antzinako herrixkak, Hiri Hilak () edo Hiri Ahaztuak () ipar-mendebaldeko Sirian, Alepo eta Idlib artean, dauden 700 herri hustuak dira. Bertan Antzinaro Berantiarretik bizantziar aroraino arteko aztarnategi arkeologikoak daude, orduko landa-bizitza islatzen dituztenak.\n2011n UNESCOk Gizateriaren Ondare izendatu zituen. Hala ere, 2013an, Siriako Gerra Zibila zela eta, arriskuan dauden ondareen zerrendan sartu zuen.\nHerrixken zerrenda.\nJebel Seman, iparraldea\nKarekizko mendizerra, erdialdea\nJebel Zawiye, hegoaldea"}
{"id": "747442", "revid": "105290", "url": "https://eu.wikipedia.org/wiki?curid=747442", "title": "Alepoko Meskita Nagusia", "text": "Alepoko Meskita Nagusia (, \"J\u0101mi\u2018 \u1e24alab al-Kab\u012br\") edo Alepoko Omeiatar Meskita (, \"J\u0101mi\u2018 Ban\u012b Umayyah Bi-\u1e24alab\") Siriako hiri horretako meskitarik zaharrena eta handiena da. Hiri Zaharreko al-Jalloum barrutian eraikia, 1986an UNESCOk Gizateriaren Ondare izendatu zuen. Eraikuntza VIII. mendean hasi zen, katedral kristaua zegoen lekuan. Minarete ospetsua 1090ean altxatu zuten, 2013ko apirilean eraitsia Siriako Gerra Zibila zela eta."}
{"id": "747444", "revid": "1545", "url": "https://eu.wikipedia.org/wiki?curid=747444", "title": "Alepoko Meskita Handia", "text": ""}
{"id": "747452", "revid": "105290", "url": "https://eu.wikipedia.org/wiki?curid=747452", "title": "Al-Madina azoka", "text": "Al-Madina azoka (; eusk: 'Hiriko azoka') Alepoko azoka estalia da, munduko azoka estalirik handiena dena. Hiri Zaharrean eraikia, 1986an UNESCOk Gizateriaren Ondare izendatu zuen. Siriako Gerra Zibila zela eta, kalte handiak jasan zituen eta bere eraikinetako asko eraitsi zituzten."}
{"id": "747453", "revid": "105290", "url": "https://eu.wikipedia.org/wiki?curid=747453", "title": "Alepoko zitadela", "text": "Alepoko zitadela () Siriako hiri horretako Erdi Aroko gotorlekua da, jada K.a. 3. milurtekoan erabilia. Hiri Zaharrean eraikia, 1986an UNESCOk Gizateriaren Ondare izendatu zuen. Siriako Gerra Zibila zela eta, kalte handiak jasan zituen."}
{"id": "747455", "revid": "119347", "url": "https://eu.wikipedia.org/wiki?curid=747455", "title": "Iraultza teknologiko", "text": "Iraultza teknologikoa, historian zehar emandako prozesu bati egiten dio erreferentzia non teknologia berria edo ezberdinak talde batean txertatzean aldaketa sakonak ematen diren. Hauen finkapena garapenezko aro bat sorrarazi ohi du, garapena eta berrikuntzak eratuz gizartearen alor ezberdinetan. Baina aldi berean, ingurumenean inpaktu negatiboa eratu dezake edota langabezia teknologikoa.\nAntzeko edo kontzeptu osagarria da Radovan Richta filosofo txekiarrak proposatutako eboluzio teknologikoa litzateke. Teknologiaren garapen historikoa eta gizartearen garapenean emandako iraultza teknologiko ezberdinak deskribatzen ditu.\nAldaketa teknologikoetatik ezberdinduz, iraultza teknologikoa gizartean teknologia ezberdin txertatzen diren aroari egiten dio erreferentzia, gizakien bizitzaren baitan aldaketa sakonak eratuz. Aldaketa sorta hau iraultza ezberdin eratzen ditu: zientzian, ekonomian, teknikan, lanean, elikadura, garraiobideetan, azpiegituretan...\nDeskripzioa: Joseph C. Galisim.\nIraultza teknologiko berri batek lanaren produktibitatean, eraginkortasunean\u2026 Eragin beharko luke. Ez luke soilik aldaketa materialak ekarri beharko, baizik eta baita kudeaketan, irakaskuntzan, interakzio sozialetan, finantzetan, ikerketa metodoetan\u2026 Ez dago aspektu teknikoetara murriztuta soilik. Iraultza teknologikoa giza existentziaren egoera materialak berridazten eta kultura, gizartea eta baita giza natura birmoldatzen ditu. Aldaketa igarri ezin ugariren kate-erreakzioaren papera jokatuko luke Iraultza Teknologikoa.\nIraultza teknologikoaren kontzeptua, aurrerapen teknologikoak ez direla linealak baizik eta ondulatorioak diren ideian oinarritzen da. Iraultza teknologikoak bai izan daitezke:\nHistoria.\nHistorian zehar, gizakiak bere beharrak asetzea bilatu du jakintza eta aurrerapen berrien bidez, teknologia eta zientzia berrien garapena eskuratuz. Egin diren aurkikuntza eta garapen zenbatezinen ondorioz, saila da teknologia aldaketa eta iraultza teknologikoen arteko parametroak finkatzea.\nIraultza neolitikoa.\nIraultza neolitikoa gizakiaren hainbat kulturak mundu osoan zehar ehiztari-biltzaileak izatetik sedentario eta nekazari izatera emandako pausoa izan zen. Iraultza Neolitokoaren ondorioz, biztanleriaren hazkuntza erraldoia hasi zen. Komunitate sedentarioen ondorioz, landareak nola hazten eta garatzen ziren aztertu ahal izan zuten, eta eurekin esperimentatu. Ezagutza berri horrek landareen etxekotzea ekarri zuen. Izena Gordon Childe australiar arkeologoak asmatu zuen 1941ean.\nDatu arkeologikoen bidez jakin daiteke landare eta animalien etxekotzea mundu osoko hainbat lekutan gertatu zela independenteki, gutxi gorabehera Holozenotik aurrera, orain dela 12.500 urte. Munduan, nekazaritzan gertatutako lehenengo iraultza izan zen. Neolitoko Iraultzak eskuragarri zeuden elikagaien barietatea gutxitu zuen, elikagai zehatzak landatu eta etxekotu zirelako, giza nutrizioaren aldakortasuna murriztuz.\nNeolitoko Iraultza ez zen mugatu elikagai-sorrera teknika batzuen garapenera. Hurrengo milurtekoetan ehiztari-biltzaileen talde txiki eta nomadak eraldatuko zituen, herri eta hiriak sortuz. Sedentarizazio horrek gizartea sortuko zuen. Gizarte berri horiek euren ingurunea guztiz aldatuko zuten, nekazaritzarako eta abeltzaintzarako behar ziren beharren arabera, ureztatzea edo basogabetzea abiatuko zuten eta, ondorioz, elikagaien soberakina sortu zen. Garapen horrek biztanleria-dentsitatea handitu zuen, eta lanaren banaketa hasi zen, merkataritza bultzatuz, arte ez higikorraren garapena ekarriz, arkitektura garatuz eta egitura politiko eta administrazio zentralizatua sortuz. Garapen horren baitan gizarte-hierarkia eta bere ideologiak sortu ziren, idazketa asmatu zen eta jabetza pribatua. Munduko lehen zibilizazioa Sumerren sortu zen, Mesopotamiako hegoaldean, orain dela 5.500 urte inguru; bere sorreraren ondorioz, Brontze Aroa abiatu zen.\nBritaniar nekazari iraultza.\nBritaniar nekazari iraultza (1600-1740) Britaniar Handian emandako landa garapeneko garaia deskribatzen du non landareen emankortasuna, etekina eta produkzio totala gora egin zuen. \u00a0Honen ondorioz aurretik ikuzi ez zen populazioaren hazkundea ekarri zuen, landatik jende multzo handiak emigratuz, eta Industrial Iraultzaren laneskua bilakatuz.\nIndustria iraultza.\nIndustrial Iraultza (1780-1840) Garai honetan zehar emandako eraldaketa ekonomiko, teknologiko eta sozialak gizateriaren historian Neolitikotik emandako aldaketa multzo handiena da, agrikulturan eta komertzioan oinarritutako landa ekonomia batetik izaera urbano, industrializatu eta mekaniko batera pasa baitzen.\nBigarren industrial iraultza (1880-1920) Prozesu hau Lehen Globalizazio bezala ezagutzen den fenomenoaren testuinguruan kokatzen da, honek ekonomiaren internazionalizazioaren gorakada suposatu zuen, ekonomia gero eta gehiago mundu mailan funtzionatzen zuen eta lehen iraultza baino (Britania Handira mugatu zena) lurralde gehiagora ailegatu zen, baina oraingoan Mendebaldar Europan, Estatu Batuetan eta Japonian eman zen.Iraultza Berdea (1940-1970) Artoa, garia eta ale ezberdin hobetuen hereinketan oinarritu zen, espezie\u00a0 bakar bat landatuz\u00a0 urte osoan zehar (monokultiboa), eta ur, ongarri eta plagiziden erabilera handia. Mota eta prozedura hauekin, produkzioa bi edo bost aldiz handitu zen hereinketa teknika eta mota tradizionaletik alderatuta.\nHirugarren industrial iraultza, iraultza zientifiko teknologikoa edo adimen iraultza bezala ezagutua, industriaren eraldaketan teknologia eta komunikabideak azpimarratuz. Mikroelektronika, teknologia oso aurreratua eta ID-an oinarritutako sektoreak fenomeno honen ezaugarriak lirateke.\nInformazioaren aroa.\nIraultza informazioan eta telekomunikabideetan edota Informazioaren Aroa (1985-2000). Espresio hau informazioa mugimendu fisikoa baino azkarragoa bilakatu zen garaiari egiten dio erreferentzia, terminoa 1990 ostean erabiltzen hasi zen. XIX. mendearen bigarren erdialdean sortu zen telefonoa eta telegrafoaren asmakuntzarekin eta Internet globalaren berrikuntzarekin eztanda egin zuen iraultza hau.\nIraultza teknologikoaren definizioa guztiz txertatuko litzatekeen parezko garaiak aurkitzen saiatzea Aro Modernoaren aurretik oso espekulatiboak dira. Seguruenik Europa aurre-modernoan emandako iraultza teknologikoen timeline sistematikoena proposatzen saiatu zen Daniel \u0160mihula.&lt;ref name=\":0\" /\nInpaktua.\nIraultza teknologikoaren inpaktua gizakien bizitza estiloan, kulturan, ohituretan\u2026emandako eraldaketa batekin erlazionatzen da zuzenean. Iraultza teknologikoen emaitza zuzen bat millenials edo Y belaunaldiaren garapena litzateke. Ezagutzaren aroak gogorki eragindako belaunaldia da.\nIraultza bakoitzaren inpaktua ezaugarri ezberdinengatik ezberdintzen da, inpaktu horietako bat euren ondorioak \u00a0aplikatzeko azkartasuna litzateke. Adibidez, industria iraultzaren (1780) ondorioak 1830-1840 artean garrantzia irabazi zuten. Baina gaur egun iraultza teknologikoak ondorio oso azkarrak dituzte. Gaur egungo iraultzen abiadura ikaragarria da. Fenomeno honen adibidea Internet, nanoteknologia, zelulen manipulazioa\u2026 lirateke, hauen garapena 40 urte eskasetan egin baita.\nGaur egun industrial iraultza eta iraultza digitalak eragindako inpaktua, Txina eta Indiako ekonomiaren, gizartearen eta teknologiaren gorakadarekin erlazionatzen da zuzenean, ekonomia hauek landa eremua utzi eta informazioaren eta komunikabideen teknologietara gehitu dira, garapen inguruko lehia nagusia bilakatuz. Estrategia honi esker, Shanghai, Pekin, Tokio besteak beste munduko erdigune teknologikoak bilakatu dira.\nIraultza Teknologikoa eta Iraultza Teknikoaren arteko ezberdintasunak.\nZenbait kasutan \u201ciraultza teknologikoaren\u201d kontzeptua Bigarren Industria Iraultzari erreferentzia egiten dio, 1900 urteko garaian. Baina kasu honetan \u201cIraultza Teknikoa\u201d kontzeptua aproposagoa litzateke. Iraultza teknikoaren nozioa esanahi orokorrago batekin erabili ohi da, baina esanahia antzekoa da baina\u00a0 Iraultza teknologikoan aldaketa materialak beharrezkoak dira: lanabesetan, energia iturrietan, produkzio bideetan\u2026 Iraultza teknikoaren esanahia kudeaketara, antolakuntzara eta teknologia ez-materialetara murriztu daiteke (adb. aurrerakuntza matematikoak)."}
{"id": "747456", "revid": "105290", "url": "https://eu.wikipedia.org/wiki?curid=747456", "title": "Clarence uhartea (Antartika)", "text": "Clarence uhartea Hego Shetlandak uhartediko uharte bat da. Uharteak 18 kilometroko luzera du, eta 7 km zabal da, batez beste, eta Antartikako Hego Shetlandak uhartediaren ekialdean kokatuta dago. Izena gutxienez 1821etik datza eta nazioarteko erabilera da orain. Ernest Shackletonek Clarence uhartea ikustatu zuen bere itsasontzizko bidaia ospetsuan, baina Elefante uhartean lehorreratu zen. Argentinak Argentinar Lurralde Antartikakoaren\u00a0zati bat bezala eskatzen du, Erresuma Batuak\u00a0Britainiar Lurralde Antartikoaren\u00a0zati gisa, eta Txilek Txiletar Lurralde Antartikoaren\u00a0zati gisa."}
{"id": "747458", "revid": "119347", "url": "https://eu.wikipedia.org/wiki?curid=747458", "title": "Greenwich uhartea", "text": "Greenwich uhartea (ingelesez, Greenwich Island) Antartikako Hego Shetlandak uhartediko uharte bat da. Robert uhartearen eta Livingston uhartearen artean dago. 142,7 kilometro koadroko azalera hartzen du.\nBertan txiletar Arturo Prat kapitaina basea eta ekuadortar Maldonado basea daude.\nBeste izen historikoak hauek dira: Sartorius uhartea, Berezina uhartea.\nUharteko mendirik altuena 625 metroko Momchil Peak da, Breznik Heights mendilerroaren hego-ekialdean dagoena."}
{"id": "747459", "revid": "65203", "url": "https://eu.wikipedia.org/wiki?curid=747459", "title": "Barneko salatzaile", "text": "Barneko salatzailea (, hitzez hitz \u201ctxistua jotzen duena\u201d) pertsona bat da, zeinak salatzen baitu beste pertsona edo erakunde bat, publikoa nahiz pribatua, jarduera legez kanpokoa edo etikarik gabea daramatelako \u2014delitu, arrisku edo iruzur izan daitekeena\u2014, erabat ezkutuan. Barneko salatzaileak barne kanalak edo kanpokoak erabil ditzake okerrak argitara ateratzeko. Barneko kanalak jeneralean izaten dira salatzailearen inguruko nagusiak. Kanpoko kanalak, berriz, izan daitezke hedabideak, legearen betearazleak edo gobernua.\nZenbait herrialdetan \"salatari\" edo \"txibato\" hitza erabiltzen da pertsona horiek izendatzeko, ohiko samarra eguneroko elkarrizketetan, baina konnotazio negatiboak dituena. Baina \"whistleblower\" hitzak ingelesez ez du konnotazio txar hori.\nEz da harritzekoa barneko salatzaileek errepresaliak jasotzea salatu dituzten pertsona edo erakundeen partetik. Hori dela-eta zenbait herrialdetan badaude legeak barneko salatzaileak babesteko. Zenbait taldek, gainera, babesa eskaintzen diete halakoei, baina babes hori mugatua izaten da. Izan ere, sarri gobernuek beraiek egiten baitute barneko salatzaileen kontra, hedabide eta auzitegiekin elkarlanean, haiei akusazio kriminalak leporatuta, lana kenduta eta bestelako presioak eginda.\nHitzaren jatorria.\n\"Whistleblower\" hitzaren jatorria Britainia Handian dago, non poliziek txistua (\"whistle\") jotzen zuten (\"blow\") konturatzen zirenean delitu bat egiten ari zela. Txistua jotzeak balio zuen inguruko jendea eta poliziak erne jartzeko.\nHala ere, 1970eko hamarraldi hasieran Ralph Nader aktibista estatubatuarrak eman zion hitzari gaur duen esanahia, baina zentzu positiboarekin, hitz hori bereizteko \"salatari\" edo \"txibato\" hitz gutxiesgarrietatik."}
{"id": "747460", "revid": "512", "url": "https://eu.wikipedia.org/wiki?curid=747460", "title": "2017ko Espainiako Traineru Txapelketa", "text": "2017ko Espainiako Traineru Txapelketa (txapelketaren 70. ekitaldia) urte honetako abuztuaren 5 eta 6an jokatu zen Castro Urdialesen, eta Bermeok bere laugarren garaipena lortu zuen.\nHistoria.\nAurreko urteetan bezala arazo handiak izan ziren Espainiako Txapelketa jokatzeko. Alde batetik jokalekua ez zen erabaki azken asterarte eta bestetaik saririk ez izateak talde asko atzera bota zituen. Emakumezkoen txapelketarik ez zen izan eta gizonezkoetan bost taldek hartu zuten parte. Galiziarren ezezkoa dirulaguntzarik ez izatearen erruz iritsi zen eta Astillerok uko egin zion parte hartzeari TKE Ligako azken sailkatuaizanik liga prestatzea nahiago izan zuelako.\nLarunbatean sailkapen estropada jokatu zen eta Kaiku izan zen finalerako sailkatu ez zen taldea. Igandean Bermeo, Hondarribia, Orio eta Zierbenak finala jokatu zuten eta bermeotarrek nagusitasun handiz lortu zuten garaipena.\nSailkapen estropadak.\nErjojupekoan jokatu zen sailkapen estrpada eta Kaiku kanpoan gelditu zen."}
{"id": "747461", "revid": "105290", "url": "https://eu.wikipedia.org/wiki?curid=747461", "title": "Livingston uhartea", "text": "Livingston uhartea (ingelesez Livingston Island) Mendebadeko Antartikako Hego Shetlandak uhartediko bigarren uharte handiena da.\nUharteak 73 km luze eta 34 km zabal da, 974 km\u00b2-ko azalera du. Greenwich uhartearen mendebaldean eta Deception uhartearen iparraldean dago. Livingstongo gailurrik garaiena 1700 metroko Friesland mendia da, \"Tangra mendilerroan\". Udan tenperaturak ez du ia 3\u00a0\u00b0C-ak gainditzen, neguan -14 \u00b0 C-ra irits daiteke.\n1819ko otsailaren 19an William Smith ingeles nabigatzaileak aurkitu zuen uhartea eta handik gutxira bisitatu zuten itsas txakurren ehiztariek.\nGaur egun, Livingston Antartikako ikerketa-base askoren egoitza da, espainiar Joan Karlos I.a basea eta bulgariar San Klemente Ohridekoa basea barne. Uhartea gurutzaontziek bisitatzeko geltokia ere bada."}
{"id": "747463", "revid": "56334", "url": "https://eu.wikipedia.org/wiki?curid=747463", "title": "Gurutzaontzi (bidaiari-ontzia)", "text": "Gurutzaontziak plazerezko bidaiak gauzatzeko bidaiari-ontziak dira. Bertan ontziko zerbitzuak, batzuetan bidaiako geltokiak (eskala-portuak), eta bidaia bera esperientziaren parte dira. Garraioa ez da bidaiaren helburu bakarra, batez ere zirkuitu itxiko gurutzaontzi bidaietan, non, itsasontzia bidaia amaitzean hasierako portua itzultzen den.\nBestalde, transatlantikoek, garraiora bideratutako gurutzaontziek, bidaia zuzenak egiten dituzte puntu batetik bestera. Tradizionalki ozeanoa gurutzatzeko transatlantiko bat estandar altuagoetan eraikiko da, frankobordo gehiagorekin eta plaka indartsuagoekin; honek, itsaso zabalean aurkitu daitezken itsaso nahasiak eta baldintza txarrak jasateko ahalmena ematen die. Transatlantikoek, gurutzaontzi normalekin konparatuta, erregai-gaitasun handiagoa, elikagai eta janari gehiago, eta bidaiarientzako denda eta jatetxeak izaten dituzte bidaia luzeetan kontsumitzeko, baina horrelako gutxi geratzen dira, \"Queen Mary 2\" adibidez.\nGurutzaontzi eta transatlantikoen arteko ezberdintasunak desegiten joan dira, baina eraikuntzako ezberdintasunek hor jarraitzen dute. Gurutzaontzi handienak ere bidaia luzeagoetan sartu dira, batik bat, hilabete batzuetan portu berera itzuli ezin diren bidaia transozeanikoetan (edo joan-etorriko bidaia luzeagoetan).\nTransatlantiko zahar batzuek gurutzaontzi gisa jarduten dute, MS Marco Polo bezala, baina kopuru hori gutxitzen ari da. Transatlantiko gisa lan egiten duen ontzi bakarra Cunard lineako \"RMS Queen Mary 2\" da. Gaur egun, Oasis klaseko \"Wonder of the Seas\" gurutzaontzia inoiz eraiki den handiena da.\nHistoria.\n1835ean, Eskozia, Islandia eta Feroe Uharteak bisitatzeko lehen gurutzaontziaren iragarkia agertu zen \"Shetland Journal\" aldizkarian. XIX. mendean inork ez zuen aurreikusiko gurutzaontzien arrakasta. Merkatura atera zen lehen konpainia 1837an sortu zen Stromnessen, Arthur Andersonek eta Brodie Wilcoxek sortua, Peninsular Steam Navigation Company izenarekin, geroago P &amp; O Cruises bihurtu zena.\nNormala denez, ekimen honek inbertitzaile handien arreta erakarri zuen, eta 1840an Samuel Cunardek Cunard Line sortu zuen Liverpooletik Halifaxera, Eskozia Berrira eta Kanadara joateko bidaia transatlantikoetarako. Itsas ingeniaritzaren ekintza gogoangarrienetako bat eta, agian, urte horietako arrakasta handienetako bat, 1912an Titanic ontziaren uretaratzea izan zen, iceberg batekin talka egiterakoan hondoratu zena, bere bidaiako bosgarren egunean. Urtebete lehenago bere ontzi bikiak (zenbait txikiagoa), Olympicek, egin zuen inaugurazio bidaia.\n1920tik aurrera \u201cbehar\u201d bat bilakatu zen klase sozial altuetarako, eta modazko bidaiatzat hartu zen, gurutzaontziei erlaxazioa, esklusibotasun, entretenimendu eta kalitate sinbolo identitatea eman ziena.\nModernitatea eta etorkizuna.\nGaur egun, gurutzaontziak goraka ari diren turismo-iturrietako bat dira, eta urtero 16 milioi bidaiari inguru dituzte. Dena den, hazkunde hori ez da bidaiari kopuruan soilik islatzen, sortzen diren zuzeneko eta zeharkako lanpostu guztietan ere islatzen da. Horren ondorioz, egituraren hobekuntza bat gertatzen hari da, kalitate handikoa, egungo eta eraikuntza berriko nabigazio-portuen kudeaketa, mantentzea eta diseinua hobetzeko.\nSegurtasuna eta babesa.\nPirateria.\nErreskate-potentziala (tripulazioa eta bidaiariak bahitu eta erreskatea eskatzeko potentziala) eta esku-diruaren eta bitxien kopurua direla eta, gurutzaontziek segurtasun-neurriak hartu dituzte piraten erasoak aurreikusteko. Enpresa gehienek tripulazioa armatzen ez badute ere, gurutzaontziek kutxa gotor batean gordetzen dituzte armak, eta kapitaina edo arma-maisua bakarrik sar daitezke bertara. Presio altuko suteen aurkako mahukak ere erabil daitezke, eta itsasontzia maniobratu piraten ontzien aurka jotzeko. LRAD edo soinu-kainoia piratak uxatzeko erabiltzen den teknologia berrienetakoa da.\nKrimena ontzian.\nOntziko segurtasun neurrien artean daude metal-detektagailuak, X izpi makinak eta lehergailu-detektagailuak, ontzi barruan droga, arma eta lehergailu-kontrabandoari aurre egiteko. Ontzira igo eta ontzitik jaisteko bidaiariek identifikazio-txartel bat jasotzen dute eta zirkuitu itxiko kamerak muntatzen dira ontzi osoan. Neurri horiek aireportuetan aurki daitezkeen antzekoak izaten dira eta 2001eko irailaren 11tik gogortu egin dira.\nBordatik beherako itotzeak.\nHilabetero 1,5 pertsona erortzen dira gurutzaontzi handien bordatik bataz beste, eta horietatik % 17-25 baino ez dira salbatzen. Lan-baldintza txarrak izaten dira tripulazioko kideek haien burua bordatik botatzearen errudun. Bestalde, industriak alkohola eta bidaiarien jarrera arduragabea hartzen du errudun nagusitzat bidaiariak bordatik erortzen direnean. Gertaera horiek detektatzeko sentsoreetan inbertsio falta asko kritikatu da.\nEgonkortasuna.\nGurutzaontzi modernoak altuak dira, baina egonkortasuna mantentzeko gai dira. Kroskoaren gainetik material arinak erabiltzeari, eta masa zentroa kroskoaren behealdean edukitzeari eskertu behar zaio hau. Gainera oso zabalak dira; honek egonkortasuna areagotzen laguntzen du. Bidaiari-ontzi gehienek egonkorgailuak erabiltzen dituzte kulunka gutxitzeko eguraldi txarrarekin, baina egonkorgailuek ez dute ontziaren egonkortasun orokorrean laguntzen. Duela gutxi egindako ikerketa baten arabera, itsas bidaietako gertakari operatiboen kopuruak behera egin du, eta bordatik behera eroritako pertsonen tasak ere behera egin du.\nIngurumenean eragina.\nGurutzaontziek hainbat hondakin eta kutsatzaile isurtzen dituzte\u00a0 gizakien osasunean eta itsas bizitzan eragina izan dezaketenak. Erabilitako erregaiak lurreko trafikoarenak baino txarragoak diren sufre dioxido emisioak ditu, baina isuri horiek murrizteko araudiak daude. Itsas bidaien linea batzuk ingurumenean eragina murrizteko neurriak hartzen ari dira, deskargak saihestea eta karbono dioxidoaren ekoizpena murriztearen modukoak. Gurutzaontziek energia elektrikoa behar dute, normalean diesel sorgailuek ematen dutena, baina ontzi berri batzuek gas natural likidotuarekin funtzionatzen dute eta lurretik datorren energia erabiltzeko egokitzen ari dira."}
{"id": "747464", "revid": "448", "url": "https://eu.wikipedia.org/wiki?curid=747464", "title": "Heskai", "text": "Heskaia zuhaixka biziz, eta batzuetan zuhaitzez eginiko hesia da, batez ere bi lursail banatzeko landatua. Bideak eta esparruak mugatzeko ere erabiltzen dira, eta beste askotan apaingarri gisa, arte topiarioa eratuz. Heskaiek etxabereak ihes egitea eragozten dute ohiko hesiek bezala, baina gainera haize bortitzetik babestu\neta inguruneko baldintzak hobetzen dituzte, \"bocage\" izeneko paisaian esaterako. Gainera, landa lurren bioaniztasuna hobetzen dute, landare eta animalientzat babesleku eta janleku egokiak eratuz.\nBatzuetan \"landaresi\" eta \"landare hesi\" terminoak ere erabiltzen dira, bai eta \"hesibizi\" ere.\nMotak.\nHeskaiek, gizakien esku hartzearen (eta transformazioaren) arabera sailka ahal dira:\nHabitata.\nEuskal Herriko kantaurialdean, ingurunearen baldintzen arabera, bost habitat banatu daitezke. Habitat hauen arabera, landaredi potentzial bat garatu daiteke eta, honela, heskaietako landare espezieak desberdinak dira:"}
{"id": "747465", "revid": "10891", "url": "https://eu.wikipedia.org/wiki?curid=747465", "title": "Karl B\u00f6hm", "text": "Karl August Leopold B\u00f6hm (Graz, - Salzburgo, ) austriar orkestra zuzendaria izan zen. Europako orkestrarik garrantzitsuenak zuzendu zituen. Mozart eta Wagner musikagileen lanak zuzentzen zituen batez ere."}
{"id": "747470", "revid": "336", "url": "https://eu.wikipedia.org/wiki?curid=747470", "title": "Philippe Boisse", "text": "Philippe Boisse (Neuilly-sur-Seine, ) frantziar eskrimalari ohia da. 1980an, Moskuko Olinpiar Jokoetan, taldekako garaipena lortu zuen. 1984an, Los Angelesen, urrezko domina lortu zuen bakarka. Frantziako esgrima eskolako ordezkari da."}
{"id": "747471", "revid": "1545", "url": "https://eu.wikipedia.org/wiki?curid=747471", "title": "Jorge Bol\u00e9t", "text": ""}
{"id": "747472", "revid": "10891", "url": "https://eu.wikipedia.org/wiki?curid=747472", "title": "Boleslao IV.a Ile-kizkurra", "text": "Boleslao IV.a \"Ile-kizkurra\" (; \u2013 ) poloniar noblea izan zen. Boleslao III.aren semea eta Ladislaw II.aren anaia. Aurre egin behar izan zion Frederiko Bizargorri enperadorearen inbasioari. Poloniako dukea izan zen (1146 - 1173)."}
{"id": "747473", "revid": "15795", "url": "https://eu.wikipedia.org/wiki?curid=747473", "title": "Boles\u0142aw IV.a Poloniakoa", "text": ""}
{"id": "747474", "revid": "1545", "url": "https://eu.wikipedia.org/wiki?curid=747474", "title": "Bertram Borden Boltwood", "text": ""}
{"id": "747475", "revid": "10891", "url": "https://eu.wikipedia.org/wiki?curid=747475", "title": "Juanan Delgado", "text": "Juan Antonio \"Juanan\" Delgado Navarro (Bilbo, ) bizkaitar rally gidari ohia da. Jes\u00fas Etxaberekin batera, Espainiako txapelketan parte hartu du."}
{"id": "747476", "revid": "336", "url": "https://eu.wikipedia.org/wiki?curid=747476", "title": "Gurutzaontzi (gerraontzia)", "text": "Gurutzaontzia gerraontzi mota bat da. Gaur egun, itsas armada modernoetan dagoen itsasontzirik handiena da (hegazkin-ontziak izan ezik), 10.000 tonako edo gehiagoko desplazamendua izaten duelarik.\nGurutzaontzi motak.\nBabestutako gurutzaontzia.\nGurutzaontzi terminoa 1870. urtean agertu zen lehenengoz, blindaje gutxikoa, oso azkarra eta ondo armatutako ontzi bat izentzeko. Gerra kasuan etsaiaren itsas trafikoa geldiarazteko edota bakoitzaren itsas garraioa babestu dezakeen ontzi indartsua da. Babestutako gurutze-ontzia blindatutako bizkarra eta amurak borobilduak dituen ontzia da eta eskuadra kolonialen erdigunea izandakoa, akorazatuak gerrarako prest dauden ontziak lehenengo lerroan edukita.\nGurutzaontzi korazatua.\nBabestutako gurutzaontziak baino blindatuagoak ziren eta hauen goraldiak 1890eko eta 1900eko hamarkadetan izan zuten. Ontzi honek babestutako gurutzaontzia bezala, bizkar blindatua zeukan eta baita kanoi- barbetak eta obra hila ere bazeukan. Kaskoan ere, blindatu egin zen. Modelaketa berri honen berezko zeregina, submarinoen torpedoetatik ontziaren gorputza babestea zen. Babestutako ontzia bezala, korazatuaren zeregina, eskuadra- kolonialen nukleoa izatea zen.\nDupuy de Lome izan zen lehenengo gurutzaontzi korazatua, 1890. Urtean uretaratua izan zena Frantziako Guda Armadaren agindupean. \"USS Maine\" izan zen beste ontzi famatua, 2. Mailako korazatua bezala birkalifikatua izan zena. La Habana-ko portuan arrazoi zehatzik gabe eztanda egin zuen.\nUlsan-eko (1904) gudan protragonistak izan ziren korazatuak eta Lehenengo Mundu Gerran, Coronel-eko gerran korazatuez osatutako bi flotek egin zuten topo. Guda hau irabazi zuten \"SMS Scharnhorst\" eta \"SMS Gneisenau\", Malvinas gudan oso errez hondoratuak. \"HMS Invincible\" eta \"HMS Infexible\" korazatuekin egin zutenean topo. Biak bigarren mailako Korazatuak ziren: guda gurutzaontziak.\nGuda gurutzaontziak.\n1906. urtean, \"HMS Dreadnought\" korazatu berriaren agerpenak, babestutako gurutzaontziak eta gurutzaontzi korazatuak zaharkituta utzi zituen. Ontzi berri honek arma berri eta indartsuagoak zituen beste korazatuek ez zituztenak eta guztia korazatuaren gogortasuna galdu barik. Gainera, makina-gelan zeukan lurrun-turbinaren bidez 21 korapiloko abiadura lor zezakeen; beste gurutzaontziak bezain azkarra zen. Berriztapen honen bidez, ingelesen armadak beste maila bateko gurutzaontziak sortzea erabaki zuen: guda gurutzaontziak. Kontzeptu hau John Arbuthnot Fisher-ek sortu zuen. Sortutako lehenengo guda gurutzaontzia \"HMS Invicible\" izan zen, 1908. urtean zerbitzuan sartu zena. Mota honetako ontziek helburu zehatz bat zeukaten: itsas trafikoa mehatxatzen zuten babestutako gudaontziak eta korazatuak ehizatzea. Laburbilduz, ontzi berri hauek, \"HMS Dreadnought\"-aren arma berriak eta 25 korapiloko abiadura baino azkarragoa konbinatzen zuten. Beste gurutzaontzi zaharrago guztiak ehizatzea ahalbidetzen zuen indarra zeukan eta bera baino indartsuagoak ziren etsaiengandik ihes egin zezakeen ere. Hala ere, hainbesteko abiadura lortu ahal izateko, ontziaren kasko blindatua murriztua izan zen. \"HMS Dreadnought\"-ek 280 mm-ko kaskoa zeukan eta maila berriko guda gurutzaontzi hauen 152mm-koa.\n\"HMS Invincible\" guda gurutzaontziaren agerpenak, armada alemaniarra arduratu zuen eta horrek, bere guda gurutzaontziak eraikitzea behartu zituen. Egin zuten lehenengoa, Von der Tann izan zen eta \"HMS Invincible\"-ren kopia zehatza bihurtuz. Hala ere, general Alemandarrak ez zeuden adoz gurutzaontzi blindatuei babesa kentzeko eta beraz, 250mm-ko kaskoa jarri zioten haien guda gurutzaontziei. Hori dela eta armada Alemaniaren ontziak blindatuagoak egon ziren, Britaniakoak ez bezala.\nHala ere, guda gurutzaontziak bere hasierako betebeharrean erabili ziren Lehenengo Mundu Gerrako lehenengo hilabeteetan eta oso arrakastatsuak izan ziren. Denbora gutxira, armada ingelesak guda gurutzaontziak haien floten lehenengo lerroetan erabiltzen hasi ziren, alemandarrak egiten zuten modura. Jutlandia-ko gudan ikusi zen modura, honen emaitza ikaragarri txarra izan zen. Hiru guda gurutzaontzi ingeles galdu ziren: \"HMS Invincible, HMS Indefatigable\" eta \"HMS Queen Mary\", han zeuden marinel guztiekin batera. Bestalde, alemanek bakarra galdu zuten, \"SMS L\u00fctzow\". Kontuan eduki behar da Alemaniako guda gurutzaontziek armen indarra jasateko ahalmen gehiago zutela, kaskoaren blindaketa mantendu egin zutelako.\nGerra bukatu zenean, armada ingelesak bere guda gurutzaontzi modernoagoak gorde zituen bakarrik: \"HMS Renown, HMS Repulse\" eta \"HMS Hood\", ikaragarri handia dena. Urteak igarota, guda gurutzaontziaren kontzeptua atzeratuta geratu zen, gerra arteko urteetan Super- Dreadnought ontziaren agerpenarekin batera. Izan ere, denbora tarte honetan agertutako korazatu mota hauek besteak baino armatuago eta askoz azkarragoak ziren. \"HMS Hood\" ontziaren amaiera tragikoak, Ipar Atlantikoan Bismarck korazatuak hondoratuta eta baita \"HMS Repulse\" ontziaren suntsiketak Txinako itsasoan, gerra ontzi mota ikaragarri baten amaiera tristea markatzen dute."}
{"id": "747477", "revid": "56334", "url": "https://eu.wikipedia.org/wiki?curid=747477", "title": "Miren Ortubai", "text": ""}
{"id": "747478", "revid": "56334", "url": "https://eu.wikipedia.org/wiki?curid=747478", "title": "Est\u00edbaliz de Miguel", "text": "Est\u00edbaliz de Miguel Calvo (Barakaldo, 1974) bizkaitar soziologoa da. EHUko irakaslea, emakume presoetan aditua da."}
{"id": "747479", "revid": "512", "url": "https://eu.wikipedia.org/wiki?curid=747479", "title": "Santa Cecilia in Trastevere basilika", "text": "Santa Cecilia in Trastevere basilika V. mendeko eliza da Zezilia Erromakoa santuari eskainita dagoena. Trastevere auzoko eraikin garrantzitsuena da.\nHistoria.\nSanta Zeziliari eskainitako lehendabiziko eliza ziur aski Urbano I.a aita santuak V. mendean eraiki zuen. Tradizioaren arabera eliza hura santuaren etxearen gainean eraiki zen. Erlikien Kaperan egin ziren indusketa batzuetan elizaren Bataiotegia eta eta inperiko etxe erromatar baten erorkinak aurkitu zituzten. 499 urtean Simako aitasunak egin zuen apezpikuen sinodoan \"Titulus Ceciliae\" izena eman zitzaion elizari. 545eko azaroaren 22an Vigiliok bere santua elizan ospatu zuen eta une berean Teodorak bidalitako mezulariak, Antemi Scribone, aitasantua preso hartu zuen.\n822an Paskoal I.ak eliza berreraiki zuen eta Kalisto I.aren Katakonbatik Santa Zeziliaren erlikiak bertara eraman zituen. XVIII. mendean konponketa gehiago egin ziren.\nArkitektura.\nFatxada Ferdinando Fugak egin zuen, 1725an, fatxadarekin lotuta elementu desberdinekin ornitutatako etxartea ere eraiki zuen: mosaikoak, zutabeak, pegar handi bat... Francesco Acquaviva kardenalak jarri zuen lan horiek aurrera eramateko dirua eta, horregatik, haren armarria eta eskaintza bat ikus daitezke.\nMonjeen koroan, bestetik, XIII. mendeko mosaikoa gordetzen da; mosaiko horretan (1289-1293), Pietro Cavallini diseinutan oinarrituta, azken auziaren irudikapena ikus daiteke. Presbiterioan Arnolfo di Cambiok eraikitako ziborio gotikoa dago. Ziboiroa aingeru eta santuen irudiez ornitutako lau zutabez inguratuta dago.\nMargoak.\nAbsidea IX. mendeko mosaikoen aztarnak erakusten ditu. \"Cappella dei Ponziani\" sabaian Antonio del Massaro'ren (\"Il Pastura\") \"Jaungoikoa ebanjelistekin\" (1470) margolana dago. \"Cappella delle Reliquie\"a eta erretabloa Luigi Vanvitellia margotu zituen. Erdiko habeartean Sebastiano Concaren \"Apoteosis de Santa Zeziliaren apoteosia\" (1721) ikus daiteke. Elizan badaude ere beste bi erretablu: \"Santa Valeria eta santa Zezilia\" eta \"Santa Zeziliaren burugabetzea\" (1603).\nCavalliniren \"Azken Auzia\".\nElizaren gaurko egituratik kanpo, ezkerretara geratzen den eraikinean, 1900. urtean berraurkitu ziren fresko batzuk daude, 1300. urtearen ingurukoak, Pietro Cavallinik egindakoak. Eliza berregin zenean 1724-1725 urteen artean, ia suntsitu egin ziren fresko hauek guztiz, eta egun ikusten diren parteak ez dira osoak, eta solairu desberdinen artean zatikatutako hormetan daude. Azken auziaren ikuspegi koloretsu bat erakusten dute freskoek.\nEskultura.\nBeste lanen artean pizkunde-ondoko Stefano Maderno eskultoreak egindako Santa Zeziliaren aldarea dago (1600). 1595an Zeziliaren hilobia ireki zen eta haren gorpuzkinen gainean eskultura modelatu zen. Eskultura burugabetzea oso ondo ikusten da. Halaber, bere gorpuaren ustelezintzasuna ikusten da. Dirudienez, nahiz eta igaro diren mendeak, gorpuak oraindik odola du. Eskultura horrek idealizatu gabeko pertsona bat erakusten du oso era naturalistan. Nolabait azken ezaugarrik horretan protobarrokoaren ezaugarria ikus daiteke. Hamarkadak igaro beharko ziren antzeko lanak ikusteko, esaterako, Gian Lorenzo Berniniren \"Beata Ludovica Albertoni\" eta Melchiorre Caf\u00e0ren \"Santa Rosa de Lima\"."}
{"id": "747480", "revid": "58701", "url": "https://eu.wikipedia.org/wiki?curid=747480", "title": "Etxarte", "text": ""}
{"id": "747481", "revid": "105290", "url": "https://eu.wikipedia.org/wiki?curid=747481", "title": "Desplazamendu (nautika)", "text": "Desplazamendua (\u0394) ontziak desplazatutako uraren pisua da, hau da, ontziaren pisua, tona metrikotan (1.000 kg) adierazia."}
{"id": "747482", "revid": "3591", "url": "https://eu.wikipedia.org/wiki?curid=747482", "title": "Priangan (zaldi)", "text": "Priangan zaldia Indonesiako bertako zaldi arraza bat da. Beste izen batzuk Periangan, Preanger, Periangan eta Parahyangan dira. Bere tamaina zein ezaugarriengatik zaldi mota hau ponien sailkapen taldean sartzen da.\nPriangan poni arrazak Java uharteko mendebaldeko eskualde menditsuetan du jatorria. Indonesiako beste poni arraza baino handiagoa izaten da. Antza arrraza hau bertako ponien eta arabiar zaldien arteko gurutzetatik dator. Nahasketa hauen helburua zaldi lasterketarako abereak lortzea izan zen.\nGaur egun poni hauek berereziki turistei paseoak emateko erabiltzen dira."}
{"id": "747484", "revid": "1545", "url": "https://eu.wikipedia.org/wiki?curid=747484", "title": "Mart\u00edn Vizcarra", "text": "Mart\u00edn Alberto Vizcarra Cornejo (Lima, Peru, 1963ko martxoaren 22a) enpresaburua, ingeniari zibil ohi eta politikari perutarra da. 2018ko martxoaren 23tik 2020ko azaroaren 10era Peruko Errepublikako presidentea izan zen."}
{"id": "747486", "revid": "105290", "url": "https://eu.wikipedia.org/wiki?curid=747486", "title": "Friesland mendia", "text": "Friesland mendia (gaztelaniaz: \"Monte Barnard\") Livingston uhartearen mendirik altuena da, Hego Shetlandak uhartedian. \"False Bay\"-ren ipar-ekialdetik bost kilometro ingurura Tangra mendietan dago.\nMendia 1820. urteaz geroztik itsas txakurren ehiztarien ezaguna zen. XIX. mendearen erdialdean, Barnard Peak izena, James Weddell-ek 370 metroko altuera duen Needle Peak mendirako erabili zuen izena, gaizki transferitu zitzaion. 1959tik (Britainia Handia) eta 1960tik (AEB), ingelera-hiztun munduan jatorrizko izena darama, Txilen eta Argentinan \"Monte Barnard\" izenarekin mantentzen den bitartean.\nLehen igoera Francesc S\u00e0bat eta Jorge Enrique mendizale kataluniarrek 1991ko abenduaren 30ean lortu zuten."}
{"id": "747487", "revid": "512", "url": "https://eu.wikipedia.org/wiki?curid=747487", "title": "Alizina", "text": "Alizina baratxuritik datorren molekula organikoa da, ezaugarri mikrobizidak dituena (hainbat bakterio, onddo eta birus hiltzeko gaitasuna du). Baratxuriak alizina modu naturalean ekoizten du mikrobio patogeno eta izurriteen aurrean babesa lortzeko.\nAlizinaren aitzindaria aliina izeneko molekula da. Baratxuria xehatzen dugunean alinasa entzimak aliina alizina bihurtzen du. Kalte bat jasaten duenean soilik, beraz, ekoizten du baratxuriak alizina.\nEgitura kimikoari dagokionez tiosulfinato taldea du molekula horrek, bi sufre atomoekin.\nErabilera terapeutikoa.\nIrensten dugun alizina ez da oso ondo xurgatzen hesteetan , eta horrenbestez botika moduan erabiltzen denean aldaketa batzuk egiten zaizkio laborategian molekula horri, hobeto xurga dadin.\nBaratxuria sukaldean 60\u00a0\u00b0C-tik gora berotzen denean alizinak bere ezaugarri asko galtzen ditu.\nBere osasun onuren artean hauek dira nabarmenenak:"}
{"id": "747488", "revid": "20653", "url": "https://eu.wikipedia.org/wiki?curid=747488", "title": "Barnard mendia", "text": ""}
{"id": "747489", "revid": "512", "url": "https://eu.wikipedia.org/wiki?curid=747489", "title": "San Isidoro basilika", "text": "Leongo San Isidoro errege basilika-kolegiata () Le\u00f3ngo eliza erromanikoa da, XI. eta XII. mendeetan zehar eraikia. Isidoro Sibiliakoaren omenez egina, lehen bertan erromatar mausoleo bat eta San Pelaioren omenez egindako monasterio bat zeuden. Behealdean Leongo erregeen panteoia du.\nEuropako tenplu nabarmenen artean dago estilo honetan, \"Kapera Sixtino\" erromanikoa izena hartuta.\nErregeen Panteoia.\nLeongo Erresumako garaian, Fernando I.ak (\"El Grande\") eta Sanchak aginduta eraiki zuten panteoi hau, bertan 11 errege, 12 erregina, 10 infante, 9 konde eta hainbat noble lurperaturik daudela. Basilikaren beheko aldean dago kokatuta. Nabarmentzekoak dira kapitelak, irudikatzen dutenagatik eta estetika ederrarengatik.\nEszena nagusiak artzainen anuntziazioa, Afari Santua, gurutziltzaketa eta San Joanen apokalipsiarenak dira.\nSancha andrearen Ganbera.\nXI. mendean eginda, erabilera desberdinak eduki zuen areto honek historian zehar. Hormak fresko batzuekin apainduta daude, XVI. mendekoak.\nKalizaren aretoa.\nBertan erakusgai dago agataz egindako kaliza, Fernando I.a erregearen alaba zen Urraca andreak eskainitako harribitxiez osatutakoa. Bertan, inskripzio bat irakur daiteke latinez: \"In nomine domini Urraca Ferdinandi\" (Jaunaren izenean, Urraca Fernandoren alaba).\nLiburutegi pizkundetarra.\nOndare oso zabala aterpetzen du bertako liburutegiak: X. mendetik XVIII.erako 2.000 liburuki inguru, 155 kodize eta 300 inkunable. Halaber, 1.050 liburu bakan daude, XVI eta XVIII. mendeen artean inprimatutakoak."}
{"id": "747490", "revid": "1545", "url": "https://eu.wikipedia.org/wiki?curid=747490", "title": "Leongo San Isidoro basilika", "text": ""}
{"id": "747491", "revid": "336", "url": "https://eu.wikipedia.org/wiki?curid=747491", "title": "Koherentismo", "text": "Koherentismoa, fundazionismoarekin batera, helburu gisa justifikazioaren estruktura azaltzea duen teoria bat da. Orokorki, koherentismoaren korronteak defendatu egiten duen oinarrizko tesia bada sinesmen bat, beste sinesmen batzuekiko duen erlazioari esker justifikatu egiten dela. Hortaz, teoria honen aburuz, enuntziatu enpirikoen autoritate edo garantia epistemikoa, koherentziatik deribatu egiten da guztiz eta ez edozein bestelako fundamentuetatik.\nBestalde, koherentismoak justifikazioaren itzulera infinitoaren arazoari irtenbide bat bilatzen saiatu egiten da; eszeptizismoan ez erortzearren, justifikazio inferentzialaren kontzepzio holistiko edo sistematiko bat onartu behar delarik azpimarratuz. Hau da, sinesmenak justifikatu egiten dira, euren artean eta testuinguru orokor batean inferentzialki erlazionatuak daudelako, betiere, sistema koherente baten baitan.\nBestalde, eta plausibilitatea ematearren, azaldu beharra dago fundazionismoak arazo latzak badituela eta hauen irtenbidea badela koherentismoari heltzea. Fundazionismoaren bi bertsioen kontrako argudioa (sendoa eta ahula), igoera doxastikoaren argudioa deitutakoa , bada, aldi berean, koherentismoaren aldeko argudio bat. Justifikazioaren iturri ez- doxastiko bat egon ezean, gure sinesmenen inguruko justifikazioa euren artean ematen diren konexio logikoetan azaleratu egingo da. Koherentismoak justifikazioaren itzuleraren lehen premisa onartu egiten du, zeinen aburuz, justifikazio guztiak inferentzialak diren baina, deuseztatu egiten du justifikazio guztiak linealak edo zentzu bakarrekoak direla dioen suposizio inplizitua.\nItzuleraren argudioari erantzun bat emateko, koherentismoak honako bi suposizioetatik abiatzen da: justifikazio guztiak linealak dira eta justifikazioa ez da lineala. Justifikazioaren funtsezko unitatea sinesmen sistema bera da. Hortaz, justifikazioaren kontzeptu koherentista honek, era oso estu batean konektatu egiten da arrazionalitate eta ardura epistemikoaren kontzeptuekin. Izan ere, errealitatetik at kokatu egiten da; justifikazioa egiarekiko independentea den heinean, sinesmen justifikatu bat izateak ez du zertan derrigortzen honek egiazkoa izatea.\nKoherentismoari egindako kritikak.\nZirkulartasunaren objekzioa. Koherentismoak itzuleraren arazoari aurre egiten dio justifikazio inferentziala era zirkularrean mugitu egiten dela alegatuz, fundazionistek ideia hau posible ez dela defendatuko lukeen bitartean, zirkulua bere baitan itxi egingo baitzela aurretiko sinesmena justifikatua izanez gero (eta berez, lehen sinesmen hau, justifikatu beharra dago zirkulu guztia justifikatu dezan).\nKoherentismoak zirkulartasunaren objekzioari ematen dion erantzuna bi tesitan oinarritzen da: lehenengoak dio sinesmen enpiriko partikularrentzako edozein justifikazio epistemiko, inferentziala dela naturaz eta hortaz, ez daudela ez sinesmen basikoak ez fundamenturik euren ezagutzarako. Bigarrenak, berriz, bi baieztapen ematen ditu: alde batetik, justifikazioaren itzulera ez dela infinitura arte zabaltzen sinesmen desberdinen kopuru infinitu bat suposatuko lukeena, baizik eta, bere baitan bueltatu egiten diren zirkuluen erreferentzia inplikatu egiten du, sistema itxiak osatuz.\nBestalde, justifikazio epistemikoaren oinarrizko unitatea sistema bera dela aldarrikatuko du, honek aldi berean bere barne- koherentzia terminoen bitartez justifikaturik dagoen heinean."}
{"id": "747492", "revid": "201", "url": "https://eu.wikipedia.org/wiki?curid=747492", "title": "Landaresi", "text": ""}
{"id": "747493", "revid": "201", "url": "https://eu.wikipedia.org/wiki?curid=747493", "title": "Landare hesi", "text": ""}
{"id": "747494", "revid": "90523", "url": "https://eu.wikipedia.org/wiki?curid=747494", "title": "Korea (eritasuna)", "text": "Korea nahi gabe egiten den bat-bateko higidura da, sorbaldetakoa, ezpainetakoa edo aurpegikoa bereziki. Higidura bat-batekoa izaten da, baina higidura horren ondorioz hartzen den egoerak segundo batzuetan aldatu gabe iraun dezake. Koreak burmuinetako gorabeheren ondorioz gertatzen dira. Hiru korea mota nagusi dira:"}
{"id": "747496", "revid": "512", "url": "https://eu.wikipedia.org/wiki?curid=747496", "title": "Zo'\u00e9 herria", "text": "Zo'\u00e9 herria Brasilgo jatorrizko herria da, Par\u00e1 estatukoa. Gaur egun 250 pertsona inguru gelditzen dira.\nEzaugarriak.\nHaien hizkuntza tupi familiakoa da. Zo'\u00e9 herritar guztiek ahoaren beheko ezpainian \"poturu\" izeneko egurrezko pieza bat daramate. Tradizio honen jatorria ez da ezagutzen baina herri honen ezaugarria betidanik izan da. Sei urtetik aurrera herritar guztiek daramate; hasieran oso pieza txikia daramate baina heldutasunean ia 18 zm.koa izan daiteke. Zo'\u00e9 herriak haien herrixken inguruan plantazio handiak dituzte; bertan platanoak, patata gozoak eta urucum landatzen dute.\nSeme-alabei irakasteko garaian, haien okerrak ez azaltzen saiatzen dira, horrela norberaren esperientzietatik ikasten dute. Zigorren erabilera oso arraroa da.\nEz daukate brasildarren kontzientzia. Etxe handietan bizi dira, lastozko teilatuekin eta alboetan irekiak. Lo egiteko sabaitik zintzilikatutako hamakak erabiltzen dituzte."}
{"id": "747497", "revid": "6327", "url": "https://eu.wikipedia.org/wiki?curid=747497", "title": "Poza lizentziatua", "text": ""}
{"id": "747498", "revid": "512", "url": "https://eu.wikipedia.org/wiki?curid=747498", "title": "Txelin (argipena)", "text": "Txelin hitzak hainbat adiera ditu:"}
{"id": "747500", "revid": "219", "url": "https://eu.wikipedia.org/wiki?curid=747500", "title": "Jaume Balmes", "text": ""}
{"id": "747502", "revid": "512", "url": "https://eu.wikipedia.org/wiki?curid=747502", "title": "Rial (argipena)", "text": "Rial hitzak hainbat adiera ditu:"}
{"id": "747503", "revid": "336", "url": "https://eu.wikipedia.org/wiki?curid=747503", "title": "Erramu igandea", "text": ""}
{"id": "747504", "revid": "1519", "url": "https://eu.wikipedia.org/wiki?curid=747504", "title": "Tereo", "text": "Greziako mitologian, Tereo () Traziako errege izan zen, Aresen semea. Traziarren artean izen ohikoa zen Tereo.\nMitologia.\nTereo ezkondu zen Prokne Atenasko printzesarekin, eta emaztearen ahizpa, Filomela, Traziara joan zitzaienean bisitan, istorio tragiko bat bilakatu zen, Ovidio poeta latindarraren \"Metamorfosiak\" lanean kontatu zuena. Euskaraz, Juan Mari Mendizabalek itzuli zuen \"Ipuin Ankerrak\" bilduman, \"Filomela eta Prokne\" izenburuarekin. Xerezaderen Artxiboa literatur podcast-ean grabatu zuen halaber Ana Morales itzultzaileak.\nTereok Filomela bortxatu egin zuen, eta bortxatu ondoren, mihia moztu krimena sala ez zezan. Baina tapiz bat ehunduz Prokne ahizpari jakinarazi zion gertatua Filomelak, eta ahizpek mendekua egin zuten. Proknek eta Filomea Tereorekin zuen semea hil egin zuten, eta sukaldatu erregeari jaten emateko. Oturuntza antropofagikoa amaitzeko, jakin zezan Tereok zer gertatu zen, semearen burua zerbitzatu zioten plater batean.\nPertsonaiak txori bihurturik.\nTereok, amorruak erotuta, aizkora bat hartu eta ahizpak hil nahi izan zituen. Ihes egin zuten Filomelak eta Proknek basorantz, eta ihesi zihoazela laguntza eta barkamena eskatu zieten jainkoei, txori bihurtzeko, arren, ihes egiteko. \"Filomela basoetako urretxindor bilakatu zen; Prokne, berriz, enara bihurtu eta bere jauregiko dorrean pausatu zen\", dio Ovidiok. Jainkoek, gainera, Tereo bortxatzailea ere txori bihurtu zuten, minik gehiago egin ez zezan\u02d0 argi-oilar bihurtu zuten.\nArgi-oilarraren gandor ikusgarria izan liteke, beharbada, greziar gerlari hoplitek kaskoan zerabilten gandorraren inspirazioa. Tereoren bortxaren adierazgarri, gerlariek etsaiari ikara eragiteko sinbolo bat izan daiteke."}
{"id": "747505", "revid": "1545", "url": "https://eu.wikipedia.org/wiki?curid=747505", "title": "Barneko salatzailea", "text": ""}
{"id": "747508", "revid": "1545", "url": "https://eu.wikipedia.org/wiki?curid=747508", "title": "Iraultza Teknologikoa", "text": ""}
{"id": "747509", "revid": "69297", "url": "https://eu.wikipedia.org/wiki?curid=747509", "title": "2013ko Andaluziako Itzulia", "text": "2013ko Andaluziako Itzulia txirrindularitza itzuli honen 59. edizioa izan zen. 2013ko otsailak 17 eta 20 artean ospatu zen, sarrerako bat eta 3 etapatan banatutako 543,3 kilometroko ibilbidea eginez."}
{"id": "747510", "revid": "10891", "url": "https://eu.wikipedia.org/wiki?curid=747510", "title": "2014ko Andaluziako Itzulia", "text": "2014ko Andaluziako Itzulia txirrindularitza itzuli honen 60. edizioa izan zen. 2014ko otsailak 19 eta 23 artean ospatu zen, sarrerako bat eta 4 etapatan banatutako 584,3 kilometroko ibilbidea eginez."}
{"id": "747511", "revid": "10891", "url": "https://eu.wikipedia.org/wiki?curid=747511", "title": "2015eko Andaluziako Itzulia", "text": "2015eko Andaluziako Itzulia txirrindularitza itzuli honen 61. edizioa izan zen. 2015eko otsailak 18 eta 22 artean ospatu zen, 5 etapatan banatutako 704,3 kilometroko ibilbidea eginez."}
{"id": "747512", "revid": "10891", "url": "https://eu.wikipedia.org/wiki?curid=747512", "title": "2016ko Andaluziako Itzulia", "text": "2016ko Andaluziako Itzulia txirrindularitza itzuli honen 62. edizioa izan zen. 2016ko otsailak 17 eta 21 artean ospatu zen, 5 etapatan banatutako 704,3 kilometroko ibilbidea eginez."}
{"id": "747513", "revid": "1545", "url": "https://eu.wikipedia.org/wiki?curid=747513", "title": "2017ko Andaluziako Itzulia", "text": "2017ko Andaluziako Itzulia txirrindularitza itzuli honen 63. edizioa izan zen. 2017ko otsailak 16 eta 19 artean ospatu zen, 5 etapatan banatutako 676,8 kilometroko ibilbidea eginez."}
{"id": "747514", "revid": "336", "url": "https://eu.wikipedia.org/wiki?curid=747514", "title": "2018ko Andaluziako Itzulia", "text": "2018ko Andaluziako Itzulia txirrindularitza itzuli honen 64. edizioa izan zen. 2018ko otsailak 14 eta 18 artean ospatu zen, 5 etapatan banatutako 708,1 kilometroko ibilbidea eginez."}
{"id": "747515", "revid": "1712", "url": "https://eu.wikipedia.org/wiki?curid=747515", "title": "Koordenatu geografiko sistema", "text": ""}
{"id": "747516", "revid": "69297", "url": "https://eu.wikipedia.org/wiki?curid=747516", "title": "Alex Aranburu", "text": "Alexander \"Alex\" Aranburu Deba (Ezkio, ) gipuzkoar txirrindularia da. 2016tik aurrera profesionala da.\nBiografia.\nZortzi urte zituelarik hasi zen txirrindularitzan.\n2013an, Espainiako errepideko txapelketa irabazi zuen junior mailan (19 urtez azpikoa). 2014an Ampo-Goierriko TB taldean aritu zen eta 2015ean Caf\u00e9 Baqu\u00e9-Conservas Campos taldean afizionatu mailan (23 urtez azpikoa). Azken denboraldian hiru garapen eskuratu zituen, horien artean Palentziako Itzuliko etapa bat.\n2016an profesionaletara pasatu zen Euskadi Basque Country-Murias taldean.\nHurrengo denboraldian, bi urterako kontratua sinatu zuen Caja Rural-Seguros RGA taldearekin. Abuztuan, lehenbiziko garaipen aipagarria lortu zuen Getxoko Zirkuitan eta horren ostean Espainiako Vueltan parte hartu zuen. 2019an, Madrileko Erkidegoko Itzuliko eta Burgosko Itzuliko etapa bana irabazi zuen.\n2020an, Astana taldearekin fitxatu zen. Urte horretako Trittico Lombardon bigarren sailkatu zen eta zazpigarren 2020ko eta 2021eko Milan-San Remon. 2021eko Euskal Herriko Itzuliko bigarren etapan, mendate baten jeitsieran erasora jo zuen eta lortutako abantailari eutsi zion, etapa garaipena eskuratuz. Hauxe izan zen bere lehenbiziko garaipena UCI World Tourreko lasterketa batean.\nPalmaresa.\nAmateurretan.\n2013\n2014\n2015\nProfesionaletan.\n2018\n2019\n2020\n2021\n2022\n2023"}
{"id": "747517", "revid": "69297", "url": "https://eu.wikipedia.org/wiki?curid=747517", "title": "Cyril Barthe", "text": "Cyril Barthe (Salbaterra Bearno, ) bearnotar txirrindularia da. 2018tik aurrera profesionala da eta ez du garaipenik lortu.\nPalmaresa.\n2014\n2016\n2017\n2018\n2020"}
{"id": "747518", "revid": "98220", "url": "https://eu.wikipedia.org/wiki?curid=747518", "title": "Ofay\u00e9 herria", "text": "Ofay\u00e9 herria, ofai\u00e9 edo opai\u00e9 herria Hegoaldeko Mato Grossoren ekialdean bizi den Brasilgo jatorrizko herria da.\nEgoera.\nBerez, egungo Tr\u00eas Lagoas eta Brasil\u00e2ndia hirien lurraldekoak ziren. Kolonoen etorrera aurretik bost mila inguruko pertsona ziren; egun apenas gelditzen dira hirurogei, Brasilandia udalaren erreserba txiki batean bizitzen.\nOfay\u00e9 hizkuntza sailkatzeko zaila da baina orokorrean macro-ye hizkuntzen familia barruan sailkatzen da. 2005ean bakarrik bi pertsona ezagutzen zuten."}
{"id": "747519", "revid": "98220", "url": "https://eu.wikipedia.org/wiki?curid=747519", "title": "Sater\u00e9-Maw\u00e9 herria", "text": "Sater\u00e9-Maw\u00e9, edo Sater\u00e9-Mau\u00e9 Amazonas eta Para estatuetan bizi den Brasilgo jatorrizko herria da. Amazonas ibaiaren erdialdean bizi dira.\nEzaugarriak.\nHerria honen hizkuntza Guaranieraren familiarekin lotuta dago, Tup\u00ed hizkuntzen enborrekoa.\n\"Paullinia cupana\" landarearen lantzea lortu zuen, guarana fruitua lortzeko.\nOhiturak.\nGizarteko integrazioa indatzeko herri honen gizonak elebidunak dira baina emakumeak, hizkuntza babesteko nolabait, Sater\u00e9-Maw\u00e9 hizkuntzaren elebakarrak dira.\nGazteek haurtzaroaren bukaerako iniziazio proba bat gainditu behar dute. Horretarako mutilek inurri balen ziztadak jasan behar dituzte horrela haien heldutasuna erakutsiz."}
{"id": "747521", "revid": "58701", "url": "https://eu.wikipedia.org/wiki?curid=747521", "title": "Saeta", "text": "Saeta ( ahoskatua) erlijiozko kopla andaluziarra da, zortzi silabatakoa. Aste Santuan kantatzen da, musika tresnen laguntzarik gabe, kaleetan nahiz elizetan. Bi motakoak dira: \"saeta por seguiriya\" (ohikoa) eta \"saeta carcelera\" izenekoak."}
{"id": "747523", "revid": "90523", "url": "https://eu.wikipedia.org/wiki?curid=747523", "title": "Tabernakulu (eliza)", "text": "Kristau adar batzuetan, tartean katolizismoan, tabernakulua edo sagrarioa () aldare gainean ostiaren ontzia dagoen gordetegia da. XV. mendetik aurrera erretaularen zati bat da."}
{"id": "747524", "revid": "56334", "url": "https://eu.wikipedia.org/wiki?curid=747524", "title": "Ostia (erlijioa)", "text": "Ostia () eukaristiako ogia da, gaur egun gari irinezko olata txiki biribila dena. Juduek Pessah aroan prestatzen zuten matzo izeneko ogian jatorria du. Liturgia katolikoan transubstantziazioaren elementu bat da."}
{"id": "747525", "revid": "119347", "url": "https://eu.wikipedia.org/wiki?curid=747525", "title": "Tangra mendiak", "text": "Tangra mendiak (, 'Tangra planina' \\ 'tan-gra pla-ni-'na \\) (62 \u00b0 40'00 \"S 60 \u00b0 06'00\" W) Livingston uhartearen mendilerro garrantzitsuena da, Hego Shetlandetan, Antartikan. Bere altuera maximoa 1700 metroko Friesland mendia da. 2001. urtean izena jaso zuten Tangra jainko bulgariaren omenez. 30 km luzatzen dira mendebaldeko Barnard lurmuturraren eta ekialdeko Renier lurmuturraren artean, eta 8 km-ko zabalera dute. Iparraldean Moon badia eta Huron glaziarra kokatzen dira, Huntress glaziarra ipar-mendebaldean, False badia mendebaldean eta Bransfield itsasartea hego-mendebaldean. Hiru mendi-gailur nagusiak Friesland mendebaldean, Levski gailurra erdialdean eta Deltxev gailurra ekialdean dira.\nFriesland gailurra.\nHego-mendebaldeko Botev lurmuturretik ipar-ekialdeko Shipka Saddle-ra 15,5 kilometro luzatzen da. Puntu altuena Friesland mendia da (62\u00b040'14,9\"S 60\u00b011'10,7\" W), 1700 m-ra iritsiz. Beste tontor garrantzitsuenak San Boris tontorra (1699 m), Simeon tontorra (1580 m), San Cyril tontorra (1505 m), Lyaskovets tontorra (1473 m), Presian tontorra (1456 m), San Methodius tontorra (1180 m) ), Academia tontorra (1253 m) eta Zograf tontorra (1011 m). Friesland mendiko lehen igoera Francesc S\u00e0bat eta Jorge Enrique espainiarrek egin zuten Joan Karlos I.a Antartikako Basetik abiatuta 1991ko abenduaren 30ean iritsi ziren gailurrera. Lyubomir Ivanov eta Doytxin Vasilev, Academia kanpalekutik abiatuta, Lyaskovets totorrera igo ziren 2004ko abenduaren 14an.\nLevski gailurra.\nLevski gailurra mendebaldeko Shipka Saddle eta ekialdeko Devin Saddle artean 8 kilometro luzatzen da, eta iparraldeko Cherepish gailurraren eta hegoaldeko Christoff itsaslabarraren artean beste 8 km. Great Needle tontorra (62\u00b040'15 \"S 60\u00b003'10\"W) 1680 m-ra iristen da eta 2015eko urtarrilaren 8an Doychin Boyanov-ek, Nikolay Petkov-ek eta Aleksander Shopov-ek osatutako Bulgariako espedizio baten bidez igo zen lehen aldiz. Beste gailur garrantzitsu batzuk Levski gailurra (1430 m), San Rilski Col (1350 m), Helmet tontorra (1254 m), Serdica tontorra (1200 m), Vihren tontorra (1150 m), Ongal tontorra (1149 m) eta Plovdiv tontorra (1040 m) dira.\nDeltxev gailurra.\n10 kilometro luzatzen da mendebaldeko Devin Saddle-ren eta ekialdeko Renier lurmuturraren artean. Delchev tontorra (62\u00b038'28\"S 59\u00b056'16\" W) 940 m garai da. Beste tontor garrantzitsu batzuk hauek dira: Ruse tontorra (800 m), Asen tontorra (800 m), Peter tontorra (800 m), Kuber tontorra (770 m), Elena tontorra (700 m), Spartacus tontorra (650 m), Yavorov tontorra (640). m), eta Paisiy tontorra (550 m)."}
{"id": "747527", "revid": "336", "url": "https://eu.wikipedia.org/wiki?curid=747527", "title": "Lemkoen Errepublika", "text": "Lemkoen Ruteniar Errepublika Nazionala (lemkoeraz: \u0420\u0443\u0441\u043a\u0430 \u041d\u0430\u0440\u043e\u0434\u043d\u0430 \u0420\u0435\u043f\u0443\u0431\u043b\u0438\u043a\u0430 \u041b\u0435\u043c\u043a\u0456\u0432) 1918ko abenduaren 5ean sortu zen. Lehen Mundu Gerra eta gero Austria-Hungariako Inperioa desegiten zegoen, orduan polako-errusiar nazionalista batzuek independentzia aldarrikatu zuten. Errusiarekin elkartzea lortu ez zuenez Txekoslovakiarekin elkartzen saiatu zen baina Gregory\u00a0\u017datkovichek, ruteniar agintaria deuseztatu zuen.\nJaroslav Kacmarcykek agintzen zuen errepublikan, Kontseilu Nazional Nagusiaren presidentearen izenarekin. 1920ko martxoan Poloniar gobernua lurrak inbaditu zituen, bere desagerpen formala Saint Germaingo Itunean ofizial bilakatu zen Galitziako lurraldeak Poloniara pasatzean.\nEstatu hau ez da nahasi behar Komanczako Errepublikarekin, beste Lemkiar estatu independente bat 1918tik 1919ra. Beste estatu honek Pro-Ukraniarra zen."}
{"id": "747528", "revid": "15795", "url": "https://eu.wikipedia.org/wiki?curid=747528", "title": "Samoiedo", "text": ""}
{"id": "747529", "revid": "23317", "url": "https://eu.wikipedia.org/wiki?curid=747529", "title": "Emakume Master Cup", "text": "Emakume Master Cup emakumezko pilotarien esku-huskako pilotako Euskal Herriko txapelketa da, 2017an abiatua. Binakako eta lau eta erdiko modalitateetan jokatzen da. Lehiaketa irekia da, nahi duten emakume guztiek eman dezakete parte hartzeko izena, Euskal Herritik kanpokoek ere. Emakume Master Cup da emakumezkoen pilotaren mugarri nagusia, egun.\nHistoria.\nEsku huskako pilotan emakumezkoak eskola kiroletik gorako kategorietan erabat baztertuta zeudenez, haien jokoa sustatu nahian 2017an Euskal Herriko txapelketa nagusi hau antolatu zen. Otsaila eta martxoa artean esku huskako binakako txapelketa jokatu zen; eta azaroa eta abendua artean, lau eta erdikoa.\n2018ko binakako txapelketarako, elite mailan zortzi bikote aritu ziren lehian; eta promozio mailan, 42 bikote. Arabako, Bizkaiko, Gipuzkoako, Nafarroa Garaiko, Aragoiko, Asturiasko, Errioxako eta Valentziako pilotariak lehiatu ziren. Otsailaren 4an hasita, lehen kanporaketak Gasteizen, Markinan, Larrabetzun eta Zamudion jokatu ziren; finalerdiak, O\u00f1atin; eta finala, martxoaren 25ean, Eibarko Astelena pilotalekuan. Pilotaleku horretan lehen aldiz jokatu zuten esku huska emakumeek. Sarrera dohainik izan zen, eta bete egin zen pilotalekua: 1.220 ikusle izan ziren harmailetan.\n2019an bakarkakoan bi final jokatu ziren, bata pilota goxoarekin eta bestea pilota mistoarekin."}
{"id": "747530", "revid": "10891", "url": "https://eu.wikipedia.org/wiki?curid=747530", "title": "Enrique Ugarte", "text": "Enrique Ugarte Alonso (Tolosa, ) gipuzkoar soinu-jotzailea eta orkestra zuzendaria da. Sergiu Celibidacheren ikaslea, Schw\u00e4bisch Hallen lan egiten du."}
{"id": "747531", "revid": "46380", "url": "https://eu.wikipedia.org/wiki?curid=747531", "title": "Fausto Garagartza", "text": "Fausto Garagartza Dugiols (Hondarribia, 1833 - Madril, 1905) gipuzkoar farmazialari eta politikaria izan zen. Santiagoko Unibertsitateko eta Madrilgo Unibertsitateko katedraduna ere, dekanoa izatera iritsi zela."}
{"id": "747532", "revid": "1545", "url": "https://eu.wikipedia.org/wiki?curid=747532", "title": "Fausto Garagarza", "text": ""}
{"id": "747533", "revid": "56334", "url": "https://eu.wikipedia.org/wiki?curid=747533", "title": "Ram\u00f3n Lekuona", "text": "Ram\u00f3n Lekuona Bordegarai (Hondarribia, - Donostia, ) gipuzkoar futbolaria izan zen, erdilari moduan aritu zena."}
{"id": "747534", "revid": "1545", "url": "https://eu.wikipedia.org/wiki?curid=747534", "title": "Ram\u00f3n Lecuona Bordegaray", "text": ""}
{"id": "747535", "revid": "9449737", "url": "https://eu.wikipedia.org/wiki?curid=747535", "title": "Xabier San Sebastian", "text": "Xabier San Sebastian Lasa (Tolosa, ) gipuzkoar txirrindulari ohia da, 2014tik 2016ra profesionala izandakoa.\nPalmaresa.\n2013\n2015"}
{"id": "747536", "revid": "9053518", "url": "https://eu.wikipedia.org/wiki?curid=747536", "title": "Oier Larraintzar", "text": "Oier Larraintzar Arzallus (Donostia, ) gipuzkoar futbolari ohia da, atzelari moduan aritu zena."}
{"id": "747537", "revid": "1545", "url": "https://eu.wikipedia.org/wiki?curid=747537", "title": "Oier Larra\u00ednzar", "text": ""}
{"id": "747538", "revid": "512", "url": "https://eu.wikipedia.org/wiki?curid=747538", "title": "Socorro Latasa", "text": "Mar\u00eda Socorro Latasa Miranda (Iru\u00f1ea, ) nafar idazle eta poeta da."}
{"id": "747539", "revid": "1545", "url": "https://eu.wikipedia.org/wiki?curid=747539", "title": "Mar\u00eda Socorro Latasa", "text": ""}
{"id": "747540", "revid": "8978905", "url": "https://eu.wikipedia.org/wiki?curid=747540", "title": "Lydia Zapata", "text": "Lydia Zapata Pe\u00f1a (Bilbo, - \"ib.\", ) bizkaitar arkeobotanikaria izan zen. Etnobotanikan aditua, Londresko University Collegen ikasi eta EHUko irakaslea izan zen.\nIbilbidea.\nBere heziketa akademikoan zehar, Lydia Zapatak doktoretza aurreko egonaldi bat izan zuen 1991n Department of Human Environment-en, Londresko University Collegen. Egonaldi horrek aukera eman zion arkeobotanikan trebatzen hasteko, Gordon Hillmanen ikuskaritzapean, eta ingurumen-arkeologiaren mundu liluragarria esploratzeko, une horretan iberiar historiaurrean ia existitzen ez zena. Lotura estua izan zuen, ia hasieratik, Euskal Herriko Unibertsitatearekin (UPV/EHU), lehenik ikertzaile gisa eta, gero, 2007tik aurrera, irakasle titular gisa.\nDoktorego-ikasketak Euskal Herriko Unibertsitatean egin zituen, eta doktorego-tesia defendatu zuen 1999an, Euskal Herriko nekazaritzaren jatorriari eta paisaiaren eraldaketei buruz, landare-hondakin arkeologikoen azterketatik abiatuta.\n\"Ram\u00f3n y Cajal\" beka batekin kontratu bat lortu zuen eta EHUko Geografia, Historiaurrea eta Arkeologia Saileko Historiaurreko irakasle titular izateko lehiaketa bat gainditu zuen.\nIkasketak eta ikerketak partekatu zituen, egonaldi luzeen bidez, Londresko University Collegeko Department of Human Environment eta Cambridgeko Unibertsitateko Department of Archaeology and Anthropology laborategietako arkeobotanikako taldeekin. Erakunde akademiko horietan bere prestakuntza zientifikoa sendotu zuen.\nIkerketa-ildoak.\nPaleobotanikan Europako espezialistarik onenetakotzat jotzen da. Bere ikerketa lerroa Arkeobotanika eta, nagusiki, Antrakologia, Etnobotanika eta Karpologiaren eremua zen. Iza biziraupenaren azterketa, landare-baliabideen ustiapena, landare-paisaiaren bilakaera eta aldaketak, nekazaritzaren jatorria, formak eta hedapena, basoaren ustiapena, landare-kontsumoek populazioen osasunean duten eragina, eta industriaurreko gizarteen azterketa etnografikoak izan ziren ikertzaile gisa aritu zeneko helburu nagusia.\nBere ibilbide zientifikoan eta akademikoan hainbat argitalpenekin parte hartu izana gehitu behar da, bai eta nazioko eta nazioarteko hainbat erakunderekin egindako etengabeko bidaia eta lankidetza zientifikoak ere. Geroago, Europako ikerketa-proiektu bat lortu zuenean, mundu mailako erreferente bihurtu zen bere esparruan. Gainera, bere gaitasun pedagogikoari esker, bere ezagutzak eta lan egiteko modua transmititzen jakin zuen ikasleei eta ikertzaileei, eta horiek Euskal Herriko hainbat eskualde eta herrialdetan Zapatak hasitako lanarekin jarraitzen dute.\nEkarpen nagusiak.\nBere lanen zati handi bat Euskal Herriko Historiaurreari eta Kantauriar Eskualdeari buruzkoa izan bazen ere, nazioarteko proiekzioa lortu zuen, beste ingurune askotan lan eginez, Marokon edo Sirian, esaterako. Bere ikerketetan landutako gaien aniztasunak Erdi Pleistozenoarekin hasten den denbora-tarte oso luzea hartzen du, eta horietako askoren helburua Erdi Paleolitoaren eta Neolito aurreratuaren artean zeuden kokalekuak aztertzea izan zen, hala nola, Bizkaiko Ilso Betaio, Arenaza, Kobaederra, Lumentxa, Santa Caterina, Pico Ramos edo Baltzola. Iritegi Gipuzkoan; Pe\u00f1a Parda, Kanpanoste Goikoa edo Kukuma Araban, Mendandia Trebi\u00f1un, Mugarduia hegoaldean eta Aizpea Nafarroan."}
{"id": "747541", "revid": "1545", "url": "https://eu.wikipedia.org/wiki?curid=747541", "title": "Lydia Zapata Pe\u00f1a", "text": ""}
{"id": "747542", "revid": "512", "url": "https://eu.wikipedia.org/wiki?curid=747542", "title": "Indiar astronomia", "text": "Indiar astronomiak historia luze bat dauka bere atzean, garai prehistorikotik gaur egunerarte datorrena. Indiar astronomiaren lehen aztarnak Indoko aranean edota lehenagoko garaian kokatu daitezke. Beranduago astronomia Vedangaren disziplina bezala garatu zen, 1500. K.a. edota geroago. Ezagutzen den idatzirik zaharrena \u201cVedanga Jyotisha\u201d da, 1400-1200 K.a.tikoa.\nHistoria.\nIndiar astronomiak Greziar astronomiaren eragin nabarmena jasan zuen IV.mendean K.a. Astronomia indiarra V eta VI.mendeetan azaleratu zen Arybhatarekin; izan ere, bere Aryabhatiyarekin garai hortako astronomiako ezagutza islatu edota erakutsi zuen. Ondoren, astronomia honek, astronomia islamarrean, txinoan, europearrean eta beste zenbaitetan eragina eduki zuen.\nBestelako tradizio batzuetan bezala, lotura estua dago astronomia eta erlijioaren artean zientziaren historia goiztiarrean, beharrezkoa izanda behaketa astronomikoa, ezinbesteko baldintza espazial eta erritual erlijiosoen gauzatze zuzenengatik.\nEsan bezala, greziar astronomiaren ideiak IV.mendean sartu ziren indiar astronomian; beraz, Lehen mendeetan eragin indiar-greziarra nabarmena zen tradizioa astronomian; hala nola, \u201cYavanajataka\u201d testuetan. Beranduago, astronomoak denboraldi honetan zenbait siddhanta-ren existentzia aipatzen dute, horien artean, \u201cSurya Siddhanta\u201d izeneko testu bat. Idatzi hauek ez ziren testu finkoak, zehazki, ezagutzaren ahozko tradizioa ziren, eta bere edukia ez da izateduna.\nAstronomiaren garai klasikoa V eta VI.mende bitartean hasi zen.\nEgutegia.\nUrtearen egutegia erritu erlijioso eta urtaroen bidez banatzen zen. Martxoaren erdialdetik hasita Maiatzaren erdialderako epea udaberri (vasanta) bezela izendatu zen. Maiatzaren erdialdetik uztailaren erdialdera berriz, uda (grishma), uztailaren erdialdetik irailerakoa: euriteak (varsha). Irailaren erdialdetik azaroaren erdialdera: udazkena, azaroaren erdialdetik urtarrilaren erdialldera: negua eta azkenik, urtarrilaren erdialdetik martxoaren erdialderako epea: ihintza (\u015bi\u015bira).\nUrtea neguko solstizioan hasten da. Egutegi hinduak garai desberdinak ditu:\nKali Yuga, K.a. 3102ko otsailaren 18a (K.a. 3102ko urtarrilaren 23a, egutegi gregorianoan)\nVikrama Samvat, ekinokzio bernalean kokatzen da 78.urtean.\nSaptarshi, tradizinalki bere garaia 3076 BCE izango litzateke.\nErabilitako tresnak.\nAstronomiarako erabilitako instrumentuen artean, gnomon-a zegoen, \u201cSanku\u201d izenez ezaguna. Bertan, barra bertikalaren itzala plano horizontal batean aplikatzen da, norabide kardinalak zehazteko, behaketa-puntua eta behaketa-denbora. Gailu hau Var\u0101hamihira, \u0100ryabhata, Bh\u0101skara eta Brahmaguptan aipatzen da, besteak beste. The clepsydra (Ghat\u012b-yantra) Indian erabiltzen zen astronomia-helburuetarako azken aldi hau arte. \u014chashi (2008) adierazi du: \"Hainbat astronomok, gainera, uraren bidez bultzatutako instrumentuak aurkitu zituztela; hala nola, ardiaren aurkako borrokaren eredua\u201d.\nBhaskara II (1114-1185 CE) izeneko matematikari eta astronomoak asmatutako tresna bat izan zen taula angeluzuzena, pin eta indizearen beso bat zituena. Phalaka-yantra izeneko gailu hau, eguzkiaren altueratik ordua zehazteko erabiltzen zen. Kap\u0101layantra eguzki erloju ekuatoriala zen, eguzkiaren azimuta(angelu edo arku-luzera) zehazteko erabiltzen zena.\nMah\u0101r\u0101ja de Jaipur, Sawai Jai Singh-ek (1688-1743 CE) bost astronomia behatoki eraiki zituen XVIII.mende hasieran. Mathura behatokia ez da existitzen, baina Delhi, Jaipur, Ujjain eta Bannaras bai. Adibidez, samr\u0101t.-yantra (enperatzailearen instrumentua) izugarrizkoa den eguzki-erlojua bat da, eta \u201cgnomon\u201dezko triangelu formako pareta eta ekialde eta mendebalderanzko bi koadrantetan datza."}
{"id": "747543", "revid": "512", "url": "https://eu.wikipedia.org/wiki?curid=747543", "title": "Flodoard", "text": "Flodoard de Reims, latinez Flodoardus Remensis (\u00c9pernay, 894 inguruan - Reims, 966ko martxoaren 28a) historialari, kronikagile eta latinezko poeta izan zen. Garai karolingiarrean bizi izan zen.\nBiografia.\nReimsen apaiza bezala, Flodoardek gazte-gaztetatik apezpikuaren kortean postu garrantzitsuak bete zituen. Hala ere, bi alditan, Herbert II.a Vermandoisekoak postutik kendu zuen haien ideien aurka aritzeagatik. 936an Erroman egon zen; han Leon VII.a aitasantuak oso ondo jaso zuen. 947an Artold apezpikuaren garaipenarekin bere posizioa indartu zen baina handik gutxira, 952an, San Basle monasteriora erretiratu zen; han idazteari ekin zion batez ere."}
{"id": "747545", "revid": "58701", "url": "https://eu.wikipedia.org/wiki?curid=747545", "title": "Egiptoko astronomia", "text": ""}
{"id": "747551", "revid": "105290", "url": "https://eu.wikipedia.org/wiki?curid=747551", "title": "Friesland gailurra", "text": "Friesland gailurra Hego Shetlandak uhartediko Livingston uhartean dagoen gailurra da, Tangra mendien zati dena. Hego-mendebaldeko Botev lurmuturretik ipar-ekialdeko Shipka Saddle-ra 15,5 kilometro luzatzen da. Puntu altuena Friesland mendia da (62\u00b040'14,9\"S 60\u00b011'10,7\" W), 1700 m-ra iritsiz. Beste tontor garrantzitsuenak San Boris tontorra (1699 m), Simeon tontorra (1580 m), San Cyril tontorra (1505 m), Lyaskovets tontorra (1473 m), Presian tontorra (1456 m), San Methodius tontorra (1180 m) ), Academia tontorra (1253 m) eta Zograf tontorra (1011 m). Friesland mendiko lehen igoera Francesc S\u00e0bat eta Jorge Enrique kataluniarrek egin zuten Joan Karlos I.a Antartikako Basetik abiatuta 1991ko abenduaren 30ean iritsi ziren gailurrera. Lyubomir Ivanov eta Doytxin Vasilev, Academia kanpalekutik abiatuta, Lyaskovets totorrera igo ziren 2004ko abenduaren 14an."}
{"id": "747552", "revid": "105290", "url": "https://eu.wikipedia.org/wiki?curid=747552", "title": "Levski gailurra", "text": "Levski gailurra Hego Shetlandak uhartediko Livingston uhartean dagoen gailurra da, Tangra mendien zati dena. Levski gailurra mendebaldeko Shipka Saddle eta ekialdeko Devin Saddle artean 8 kilometro luzatzen da, eta iparraldeko Cherepish gailurraren eta hegoaldeko Christoff itsaslabarraren artean beste 8 km. Great Needle tontorra (62\u00b040'15 \"S 60\u00b003'10\"W) 1680 m-ra iristen da eta 2015eko urtarrilaren 8an Doychin Boyanov-ek, Nikolay Petkov-ek eta Aleksander Shopov-ek osatutako Bulgariako espedizio baten bidez igo zen lehen aldiz. Beste gailur garrantzitsu batzuk Levski gailurra (1430 m), San Rilski Col (1350 m), Helmet tontorra (1254 m), Serdica tontorra (1200 m), Vihren tontorra (1150 m), Ongal tontorra (1149 m) eta Plovdiv tontorra (1040 m) dira."}
{"id": "747553", "revid": "448", "url": "https://eu.wikipedia.org/wiki?curid=747553", "title": "Bilbao", "text": ""}
{"id": "747555", "revid": "448", "url": "https://eu.wikipedia.org/wiki?curid=747555", "title": "Izena", "text": ""}
{"id": "747556", "revid": "105290", "url": "https://eu.wikipedia.org/wiki?curid=747556", "title": "Deltxev gailurra", "text": "Deltxev gailurra Hego Shetlandak uhartediko Livingston uhartean dagoen gailurra da, Tangra mendien zati dena. Deltxev gailurra 10 kilometro luzatzen da mendebaldeko Devin Saddle-ren eta ekialdeko Renier lurmuturraren artean. Delchev tontorra (62\u00b038'28\"S 59\u00b056'16\" W) 940 m garai da. Beste tontor garrantzitsu batzuk hauek dira: Ruse tontorra (800 m), Asen tontorra (800 m), Peter tontorra (800 m), Kuber tontorra (770 m), Elena tontorra (700 m), Spartacus tontorra (650 m), Yavorov tontorra (640). m), eta Paisiy tontorra (550 m)."}
{"id": "747557", "revid": "10891", "url": "https://eu.wikipedia.org/wiki?curid=747557", "title": "Alicia Otaegi", "text": "Alicia Otaegi (Iru\u00f1ea, 1963) nafar artista plastiko eta barne diseinatzailea da, arte kontzeptuala egiten duena. Erakusleihoak, standak, erakusketak eta saltoki komertzialen proiektuak diseinatzen ditu. Antzerki eta zinemarako dekoratuak ere egin ditu."}
{"id": "747558", "revid": "1545", "url": "https://eu.wikipedia.org/wiki?curid=747558", "title": "Alicia Otaegui", "text": ""}
{"id": "747560", "revid": "10891", "url": "https://eu.wikipedia.org/wiki?curid=747560", "title": "Pedro Scotti", "text": "Pedro Scotti Agoitz (Iru\u00f1ea, -) nafar antzerkigile eta funtzionarioa izan zen. Francesco Maria Scotti italiar kondearen seme naturala, korrejidore moduan aritu zen Logro\u00f1on, Calahorran, Alfaron, Guadixen eta Bazan."}
{"id": "747561", "revid": "1545", "url": "https://eu.wikipedia.org/wiki?curid=747561", "title": "Pedro Scotti de Ag\u00f3iz", "text": ""}
{"id": "747562", "revid": "512", "url": "https://eu.wikipedia.org/wiki?curid=747562", "title": "Elisa Uritz", "text": "Elisa Uritz Pi (Tafalla, 1893ko urtarrilaren 24a - Ekialdeko Berlin, 1979ko abuztuaren 14a) nafar irakasle, pedagogo eta ekintzailea izan zen. Bere ahizpa Pepitarekin batera pedagogia berritzaileak sartu zituen Kataluniako hezkuntza-sisteman.Frankismotik ihesi, borroka antifaxistan aritua da baita aldarrikapen feministetan ere. Frantzian erbesteratua, Alemaniaren okupazioaren aurkako Erresistentziako lehen taldeetako kide izan zen Parisen.Ekialdeko Alemanian eman zituen azken urteak, erbestean Nafarroara inoiz itzuli ahal izan gabe.\nBiografia.\nBizitza.\nAita Benito Uritz Erro Espainiako Armadako kapitaina zuen, eta ama Filomena Pi C\u00e9spedes, Kataluniako merkatari baten alaba. Kubako gerran ezagutu zuten elkar eta 1882. urtean ezkondu ziren.\u00a0Familiak Madrilera joan behar izan zuen bizitzera XX. mendearen lehenbiziko hamarkadan, aitaren betebehar militarrengatik. Bertan ikasi zuten lau anai arrebek: ahizpek, Elisa eta biek, Irakasle Zientzien karrera egin zuten. Anaiak, Miguel eta Francisco, berriz, Telegrafoen Kidegoan sartu ziren lanera. 1925. urtea orduko, hilak zituzten gurasoak, eta bakarrik eta ahal bezala konpondu behar izan zen ahizparekin batera, anaiak eta gurasoak galdu ondoren. \nTarragonan musika irakasle zela, UGTko buruzagietako batekin ezkondu zen, Antonio Ses\u00e9rekin, \u201cBartzelonako gertakarietan\u201d hil zutena 1937ko maiatzaren 5ean (segur aski, pikete anarkista batek). Gerra ondoren, erbesteratu behar izan zuen eta Frantziako Erresistentzian ibili zen. Handik ere 1951n Ekialdeko Alemaniara bota zuten. 1958an Ekialdeko Alemanian bere ahizpa Pepita hil zenean, Nafarroara itzultzen saiatu zen, baina Espainiak ez zion bermerik eman, eta, atxilotuko zuten beldurrez, Alemanian gelditu zen. \n1979ko abuztuaren 14an hil zen. Bere gorpua, hil eta bi astera erraustua izan zen, abuztuaren 28an, Berl\u00edn-Baumschulenweg tanatorioan. Hil ohoretan, Alemaniako PSUko, FDIMeko eta Alderdi Komunistako (VIII eta IX. Kongresua) ordezkariak izan ziren, PCE alderdiaren zatiketa. Bizitza osoan zehar Nafarroako familiarekin gutunen bidez kontaktua mantendu zuen eta hala zioen 1962an idatzitako batean:\nHezitzaile berritzailea.\nKatalunia aldean hasi zen irakasle bezala lanean. 1922an Gironako Emakumeen Eskola Normalean ari zen lanean, eta, 1929an, lekualdatze lehiaketa irabazita, Tarragonako Eskola Normalean hasi zen, musika irakasle han ere. \"Gimnasia erritmikoari\" buruzko proiektu berritzaile bat aurkeztu zuen Genevako \"Emile Jacques-Dalcrozeko Institutuan\" egiteko eta 1923-1924 burutu zuen. Genevan bekadun zela \"Calcroze metodoa\" ezagutu zuen, musika erakusteko metodo gisa erabiliko zuena. 1936an, Lleidako Eskola Normaleko zuzendari izendatu zuten.\nAhizpa eta bien bagaje pedagogikoan zeuden Maria Montessori, Edouard Claperade, Celestin Freinet eta Jean Piagetenak, guztiek haurren berezkotasuna garatu eta behar bezala jendarte-bizitzan txertatzeko prestatzeko helburua zutelarik.\nAktibista ezkertiar feminista.\nKataluniako UGT sindikatuaren idazkari nagusia zen Espainiako Bigarren Errepublika aldarrikatu zutenean, ezkerreko hainbat mugimendurekin lan egin zuen. Gerra Zibila piztu zenerako, ahizparekin batera, Kataluniako Alderdi Sozialista Batuan sartu zen.\n\"Federaci\u00f3n Espa\u00f1ola de Trabajadores de la Ense\u00f1anza\" (FETE-UGT) sindikatuaren sortzailea izan zen Tarragonan, emakumeen eskubideen aldeko lehen erakundeak bultzatzeaz gain, \"Uni\u00f3 de Dones de Catalunya\" eta \"Mujeres Antifascistas Espa\u00f1olas\" taldeen sorreran egon zen. 1934ko uztailean, Gerra eta Fasizismoaren aurkako Nazioarteko Emakumezkoen Batzordeak antolatutako mitinean parte hartu zuen, Angela Graupera eta Lina Odenarekin batera. Urte bereko abuztuaren 9an, Dolores Ibarruri eta Irene Falconekin batera, Parisko Mutualit\u00e9 delakoan ospatutako Gerra eta Faszismoaren aurkako Emakumeen Mundu Biltzarreko espainiar ordezkaritza osatu zuen. 1938ko azaroan, \"Espainiako emakumeek mundu osoko emakumeei laguntza humanitarioa eskatzeko manifestua\" sustatu zuen \" seme-alabak gosez eta hotzez hil ez daitezen\". 1940tik 1950era Nazioarteko Emakumeen Federazio Demokratikoko zuzendaritzan aritu zen, emakumeen eta haurren eskubideen defentsan, baita bakearen alde ere. Parisen egingo du PCEren lan politikoa emakumeen erakundeen bitartez. Zentzu horretan, Elisak berriz ere lehen mailako papera jokatu zuen Espainiako Emakumeen Batasuna (UME) sortu zenean, 1946ko abuztuan \"Mujeres Antifascistas\" elkarteak \"Mariana Pineda\" taldearekin bat egin ondoren. \"Mujeres Antifascistas Espa\u00f1olas\" aldizkariaren erredakzio kontseiluan sartu zen, UMEren bozeramaile ofiziala, Dolores Ibarruri, Irene Falcon, Victoria Kent, Maria Teresa Le\u00f3n idazlea eta Maria Casares aktorearekin batera.\nErbestean.\nII. Errepublikan erantzukizun handiko karguak bere gain hartu eta 1936ko gerran izandako borroken ondorioz desplazatutako milaka familiari eskaini beharreko laguntza antolatzen aritu bazen, antzera lagundu zien Frantzia hegoaldean sakabanatutako kontzentrazio-esparruetan pilatutako errefuxiatu errepublikarrei, eta Parisko eskualdean nazien okupazioaren aurkako lehen erresistentzia-taldeak osatu zituen. Gainera, diktadura frankista amaitzeko espainiar guztien Batasun Nazionala bultzatu zuen. Bere militantzia komunista zela eta, 1951n Bolero-Paprika Operazioaren biktima izan zen, Frantziatik kanporatua izan zen Gerra Hotzaren garaian. Orduan, bigarren erbestealdi luzea hasi zuen Alemaniako Errepublika Demokratikoan, eta bertan hil zen 1979an.\nNBEko Haurren Eskubideen Aldarrikapenaren sortzaile.\nGarai hartan berak egindako lanaren ondorioz, NBEk egin zuen Haurren Eskubideen Aldarrikapena baita Haurren Eskubideen Nazioarteko Eguna sortu ere. Izan ere, 1946an Elisak berak bere sinadura daraman txosten mekanografiatu batean eginak zituen proposamenak, UME Emakumeen Nazioarteko Federazio Demokratikoaren bidez, mundu mailan haurren bizitzan baldintza egokiak, legearen aurreko berdintasuna eta garapen fisiko zein intelektualerako aukera berdinak ziurtatzeko. 1947an, Elisa Unescoren lankidetzarekin xede horretarako berariazko batzorde baten buru izan zen, eta 1948an proposatu zuen, emakumeek martxoaren 8a aldarrikapen-data duten bezala, haurren eskubideen aldeko jardunaldi aldarrikatzaile eta mobilizatzaile bat erakundetzea, horretarako ekainaren 1a proposatuz. Haurren Nazioarteko Eguna 1950ean ospatu zen lehen aldiz."}
{"id": "747563", "revid": "1545", "url": "https://eu.wikipedia.org/wiki?curid=747563", "title": "Ic\u00edar Bollain", "text": ""}
{"id": "747564", "revid": "105290", "url": "https://eu.wikipedia.org/wiki?curid=747564", "title": "Nelson uhartea (Antartika)", "text": "Nelson uhartea (izen historikoak: \"Leipzig uhartea\", \"O'Cain uhartea\" eta \"Strachans uhartea\") 22 kilometro luze eta 13 kilometro zabal den uhartea da, George erregearen uhartearen hego-mendebaldean dagoena Hego Shetlandak uhartedian, Antartikan. Nelson uhartearen izena gutxienez 1821ekoa da eta nazioarteko erabileran dago orain.\nEco-Nelson ikerketa-estazio pribatua Nelson uhartean dago."}
{"id": "747565", "revid": "1712", "url": "https://eu.wikipedia.org/wiki?curid=747565", "title": "Ghibli Estudioa", "text": ""}
{"id": "747567", "revid": "15795", "url": "https://eu.wikipedia.org/wiki?curid=747567", "title": "Pamela Palenciano hitzaldia", "text": ""}
{"id": "747570", "revid": "1545", "url": "https://eu.wikipedia.org/wiki?curid=747570", "title": "Studio Ghibli", "text": " animaziozko filmak egiten dituen Japoniako estudio bat da. Anime motako filmak egiteagatik da ezaguna. 1985eko ekainaren 15ean sortu zen, \"Kaze no Tani no Naushika\" (\"Naushika, haizearen haranekoa\") filmak izandako arrakastaren ondoren.\nIzena.\nGhibli izena Hayao Miyazakik sortutako izena da. Libiar-arabiar hitza da, herrialde horretako basamortuko haize beroa deskribatzeko erabiltzen dena. Ideia originala zen Ghibli estudioak \"haize berri bat emango ziola anime industriari\". Erreferentzia egiten dio hegazkin italiarrari, Caproni CA. 309 \"Ghibli.\" Hitz italiar originala zuzenean \u30ae\u30d6\u30ea \"(Giburi)\" bezala itzultzen da. Japonieraz, estudioaren izena \u30b8\u30d6\u30ea(\"Jiburi)\" da.\nHistoria.\n\"Kaze no Tani no Naushika\" Ghibli estudioaren lehen produkziotzat hartzen da askotan, eta sarritan estudioaren lanen bildumen barnean egoten da, baina egia esan, Tokuma Shoten, Hakuhodo eta Top Craft enpresen arteko koprodukzioa da, Studio Ghibli sortu baino urte bat lehenagokoa.\n\"Kaze no Tani no Naushika\" Hayao Miyazakik zuzendutako eta Isao Takahatak ekoiztutako filma da, Toshio Suzuki produkzio batzordean lan egiten zuen bitartean egindakoa. Pelikularen arrakastak hirurak Studio Ghibli sortzera eraman zituen 1985an, haien hurrengo produkziorako, \"Tenk\u016b no Shiro Rapyuta\" (\"Gaztelua zeruan\") deiturikoa.\nEnpresaren hasierako asmoa bakarrik film luze originalak sortzea zen, baina sortu zenetik, hainbat telebistarako filmak, film labur eta telebista iragarkiak egin dituzte, haien 20 film luzeez aparte.\nStudio Ghibliren 29 urteetan enpresak arrakasta handia lortu du bere filmekin, bai Japonian eta nazioarteko zine merkatuan, eta estudioaren 9 pelikula zinemaren historian etekin gehien lortu duten anime pelikulen artean daude.\nEstudioaren benetako lehen arrakasta \"Majo no Takky\u016bbin\" (\"Sorginaren posta zerbitzua\") izan zen, 1989an Japonian etekin handienak bildu zituen filma. Hala ere, Studio Ghibiliren film handiena 2001eko \"Chihiroren bidaia\" izan zen, Hayao Miyazakik idatzi eta zuzendutakoa, eta Toshio Suzukik produzitarikoa. \"Chihiroren bidaia\" Japoniako film arrakastatsuena bihurtu zen, James Cameronen \"Titanic\" filmaren lekua hartuz.\n2014ko abuztuan Studio Ghiblik pelikulak egiteari denbora batean utziko ziola esan zuen, Hayao Miyazakik erretiratzearen ondorioz. Hala ere, duela hilabete batzuk zuzendariak beste film luze bat egiten ari dela adierazi zuen \"Kimitachi wa Dou Ikiru ka\" (\"Zelan bizi zara?)\" deiturikoa.\nFilmen zerrenda.\nKoprodukzioak.\n\"Dordoka gorria\" (2016)\nKolaborazioak eta \"Miyazaki Formula\".\nGhibli Estudioak Japoniako animatzailerik hoberenetarikoekin egin du lan. Estudioak produzitako 21 filma eta beste hainbat iragarki, film labur, bideo-joko eta musika bideoak sortzen lan egin duten animatzaile garrantzitsuenen artean, Kitar\u014d K\u014dsaka, Masashi Ando, Kenichi Yoshida, Akihiko Yamashita eta Hideaki Anno daude. Animatzaile hauekin lan egiteak izugarrizko bultzakada eman dio Ghibliri urteetan zehar, haien talentuaz aparte, artista hauen izen onaz baliatu izan ahal dira-eta.\nKitar\u014d K\u014dsaka.\n1986an Oh! Production estudioa utzi zuen Hayao Miyazaki-ren eskumako eskua bihurtzeko (horrela ezagutzen dute Japonen). Ghibli estudioarekin egindako lanen artean, \"Haugu No Ugoku Shiro\" (\u201cGaztelu Ibiltaria\u201d, 2004), \u00a0\"Sen to Chihiro no kamikakushi\" (\u201cChihiroren bidaia\u201d, 2001) eta \"Mononoke-hime\" (\u201cMononoke Printsesa\u201d, 1997) daude.\nMasashi Ando.\n\"Sen to Chihiro no kamikakushi\" (\u201cChihiroren bidaia\u201d, 2001) eta \"Mononoke-hime\" (\u201cMononoke Printsesa\u201d, 1997) pelikuletan lan egin zuen Andok ere bai, haren ibilbide profesionalari hasiera emanez. Geroago, urte batzuez utzi zuen Ghibli estudioa, baina 2013an bueltatu zen \"Kaguya-hime no Monogatari\" (\u201cKayuga Printsesaren kondaira\u201d, 2013) pelikulan lan egiteko.\nKenichi Yoshida.\n1990an sartu zen Yoshida Ghibli estudioan. \"Omoide Poro Poro\" (\u201cAtzo Bakarrik\u201d, 1991) eta \"Kureai no Buta\" (\u201cKarmin-koloreko Txerria\u201d, 1992) filmetan lan egin zuen. Hauek produzitu eta gero Ghiblitik atera eta freelance moduan hasi zen lanean.\nAkihiko Yamashita.\nGhibli estudioetako animatzailea da Yamashita, eta bertan egin dituen lan esanguratsuenak \"Haugu No Ugoku Shiro\" (\u201cGaztelu Ibiltaria\u201d, 2004) eta \"Gedo Senki\" (\u201cGed-en gudu kronikak\u201d, 2006)\nHideaki Anno.\nGhibli estudioekin lan egin duen animatzailerik ezagunenetarikoa da Anno. 1984an, Ghibli estudioen iragarki bat ikusi zuen aldizkari batean, animatzaileen beharrean zeudela. Beraz, Anno Miyazakirekin batu zen estudioan, bere marrazkiak erakutsi, eta Miyazakik kontratatzea erabaki zuen. \"Kaze no Tani no Naushika\" (Haizearen Aranaren Naushika, 1984) pelikula sortu zuten horrela, Hayao Miyazaki-ren beraren manga batean oinarritu zena.\nMiyazaki Formula.\nAipatutako pelikula hauek Ghibli estudioaren ezagunenak dira. Argi dago, beraz, animatzaile hauen guztien laguntza garrantzitsua izan dela Hayao Miyazaki-ren delako formula hori aurrera eramateko. Baina, zer da, zehazki, Miyazaki-ren formula hau? Bada, Ghibli estudioen filmak aztertzean, eredu moduko bat jarraitzen dutela konturatu gaitezke. Horrek ez du esan nahi pelikula edo istorio guztiak berdinak direnik; baina egia da Ghibli estudioen filma gehienek eskema bat jarraitzen dutela. Protagonista gehienetan neska gazte bat da, eta beti du \"sidekick\" bat: animalia bat, mutiko bat, edo gauza biak. Miyazakiren pelikulen protagonistek haien bizitzan agertzen den oztopo bat gainditu beharko dute. Maitasuna beti da ageri, baina ez beti modu erromantikoan. Gainera, eta agian Ghibli estudioen filmen ezaugarri esanguratsuena dena, Miyazakik kondairazko giroak sortzen ditu haren animazioetan: lokalizazioak beti izugarri politak dira, ipuinetako bezalako lekuak; eta nolabaiteko magia dute haien baitan. Ezaugarri hauek guztian nahastean, Hayao Miyazakiren formula lortzen dugu; hainbat urtetan zehar filma arrakastatsuak produzitzea ahalbidetu diona.\nHorretaz aparte, esan beharra dago Hayao Miyazakik inoiz ez dituela umeentzako filmak egin nahi izan. Izan ere, Ghibli estudioen pelikula gehienek gai etiko eta moral sakonak lantzen dituzte, eta batzuetan ulertzeko konplikatuak izan daitezke. Horrek nolabaiteko askatasuna eman dio sormen prozesuan, izan ere, ez du pelikula \u201csinpleak\u201d sortzeko beharra izan, kontzeptu eta gai konplikatuagoekin jolasteko aukera izan du."}
{"id": "747571", "revid": "512", "url": "https://eu.wikipedia.org/wiki?curid=747571", "title": "Amaia Kowasch", "text": "Amaia Kowasch Velasco (Iru\u00f1ea, Nafarroa, 1990a) nafar gizarte langile eta sexologoa da. Horrez gain, Aranzadiko ikerlaria da.\nBizitza.\n1990ean sortu zen Iru\u00f1ean. Nafarroako Unibertsitate Publikoan Gizarte Langintzan titulua lortu zuen. Ondoren, Madrila joan zen sexologia ikastera, genero gaietan berezituz.\nGizarte Antropologia ere ikasi du eta Aranzadiko kide da. Aranzadiko kide bezala, frankismoaren errepresioa ikertzen du."}
{"id": "747572", "revid": "336", "url": "https://eu.wikipedia.org/wiki?curid=747572", "title": "John B. Watson", "text": ""}
{"id": "747574", "revid": "336", "url": "https://eu.wikipedia.org/wiki?curid=747574", "title": "Astelehen Santua", "text": "Eliza Katolikoan, Astelehen Santua Aste Santuko bigarren eguna da.\nAste Santuko gainerako beste egunetan ez bezala, Eliza Katolikoak ez du aparteko liturgiarik egiten egun honetan eta ohiko mezarekin jarraitzen du. Meza honetan Betaniako Gantzuduraren pasartea aipatzen da, Lazaroren etxean gertatu zena. Pasarte honen arabera, Lazaroren arreba batek, Mariak, Jesusen aurpegia gantzutu zuen. Irakurketa hori San Joanen Ebanjelioan agertzen da."}
{"id": "747577", "revid": "336", "url": "https://eu.wikipedia.org/wiki?curid=747577", "title": "Astelehen Santu", "text": ""}
{"id": "747581", "revid": "105290", "url": "https://eu.wikipedia.org/wiki?curid=747581", "title": "Belvedere jauregia", "text": "Belvedere jauregia () Vienako (Austria) Prinz-Eugen-Strasse kaleko 27. Zenbakian kokaturiko jauregi multzo barroko bat da. Multzoa, hiriburuko jauregi barrokorik handienetarikoa, bi Belvedere jauregiek osatzen dute (Goikoak eta Behekoak), gaur egun museoak bilakaturik. Hirugarren jauregi bat ere badu, Schwarzenberg jauregia, gaur egun hotel bilakatua. Bi jauregi nagusiak alegoria ezberdinak irudikatzen dituzten hiru mailatan antolaturiko lorategi baten bidez daude lotuak\nBelvedere jauregiek dituzten Museoak ondorengoak dira:\nBelvederen margo inperialen\u00a0 bilduma nabarmen bat antzeman daiteke. Goiko solairuan\u00a0 XIX eta XX. Mendeetako \u00a0galeria austriar bat du, Gustav Klimten Muxua artelana ikus daiteke bertan, besteak beste.\nHistoria.\nJauregia 1714 eta 1723 urteen artean eraiki zuen Eugenio Savoiakoa printzeak, turkiarren garaipenaren ondoren. Belvedere jauregia Johann Lukas von Hildebrandtek diseinatu zuen. Eraikuntzaren ideia festak ospatzeko esparru bat egitea zen eta horrela, printzearen ospea handitu. Eugenio printzearen heriotzaren ondoren\u00a0 Maria Teresa enperatrizak eskuratu zuen.\nEstatu Austriarraren tratatuaren sinadura bertan egin zen 1955eko maiatzaren 15ean, honek Austriaren independentzia suposatu zuelarik Bigarren Mundu Gerra eta aliatuen okupazioaren ondoren"}
{"id": "747582", "revid": "155814", "url": "https://eu.wikipedia.org/wiki?curid=747582", "title": "Andrea Villarreal", "text": "Mar\u00eda Andrea Villarreal Gonz\u00e1lez (Lampazos de Naranjo, Nuevo Le\u00f3n, 1881eko urtarrilaren 20a - Monterrey, Nuevo Le\u00f3n, 1963ko urtarrilaren 19a) mexikar kazetaria, idazlea eta iraultzailea izan zen. Antonio Ireneo Villarreal jeneral iraultzailearen arreba zen.\nBizitza.\nLampazos de Naranjon jaio zen 1881eko urtarrilaren 20an. Gurasoak Pr\u00f3spero Villarreal Zuazua eta Ignacia Gonz\u00e1lez Cant\u00fa zituen. Bere anaia Antonio erbestera lagundu zuen. Flores Mag\u00f3n anaien taldearekin bat egin zuen eta 1905eko otsailean Alderdi Liberalaren Antolamendu Batzarraren organoaren \"Regeneraci\u00f3n\" egunkarian parte hartu zuen.\n1906 eta 1907 bitartean Jim\u00e9nezko, Viescako, Las Vacasko (gaur egungo Acu\u00f1a) eta Palomaseko altxamendu armatuetan parte hartu zuen. Diaz erregimenaren aurka ez ezik, Ameriketako Estatu Batuen aurka ere egin zuen azken hauen konplizitateagatik. Missourin zegoela, bertako egunkari batek Andrea karikatura batean irudikatu zuen sastakai batekin AEBtako presidenteari mehatxu eginez.\n1911n, El Pasoko (Texas) Mexikoko kontsulak Kanpo Arazoetako idazkariari bidalitako txosten batean Villarreal ikusarazi zuen Maderista taldeen aldarrikapenaren sinatzaile gisa eta San Antonio Magonistako idazkari gisa. Magonismoarekin hautsi zuen, Antonio anaiak bezala eta Maderisten kausara elkartu zen. San Antonio, Texasko La Prensarekin elkarlanean aritu zen. Iraultzaren garaipenarekin Mexikora itzuli eta ezkondu zen. Handik gutxira alargundu zen.\nBere jatorrietara itzuli zen, hau da, Lampazosera eta gero Monterreyra. Literatura lehiaketa batean saria jaso zuen. Villarrealen arabera, idazki iraultzaileak egiteko erabilitako prensetako bi Estatuaren hiriburuan aurkitzen da, Ohioko Clevelandik ekarriak. Horietan inprimatu zituzten Birsorkuntza, Ahuizoteren semea eta Ahuizoteren biloba.\nMonterreyn, Nuevo Le\u00f3nen hil zen, 1963ko urtarrilaren 19an, 82 urte zituela."}
{"id": "747585", "revid": "1545", "url": "https://eu.wikipedia.org/wiki?curid=747585", "title": "Maria Bartola", "text": "Maria Bartola XVI. mendeko emakume azteka izan zen eta Mexikoko lehen historialaria izendatu zuten.\nMoctezuma II.ak, konkistatzaile espainiarrak iritsi aurretik azteken inperioko erregea zenak, Cuitl\u00e1huac izeneko anaia izan zuen. Moctezuma II.ak Hern\u00e1n Cort\u00e9sen aurka borrokatu zuenean, Cuitl\u00e1huac bere oinordekoa bihurtu zen. Cuitl\u00e1huac hil zen borroka hasieran. Haren alaba, Maria Bartola, kristau bihurtuta, Tenochtitlan azteken hiriburuko Espainiako setioaren garaipen indartsuaren bidez bizi izan zen.\nBere bizipenen bidez, setio hau, batzuetan bataila-eremutik bertatik bertara, \"bere garaiko historia bat idazten hasi zen\". Zoritxarrez, bere idazkiak espainiarrek erre egin zituzten. Egun, Fernando de Alva Cort\u00e9s Ixtlilxochitl historialariari esker, bere lanaren eta biografia ezagutzen dela esan daiteke."}
{"id": "747587", "revid": "96586", "url": "https://eu.wikipedia.org/wiki?curid=747587", "title": "Maria Betaniakoa", "text": "Maria Betaniakoa, Marta eta Lazaroren arreba, Itun Berriko pertsonaia da. Maria Betanian bizi zen Jerusalem inguruetan. Bere etxean, Jesus hiru aldiz egon zen gutxienez.\nBatzuk Maria Magdalenarekin nahasten dute, eta baita Lukasen Ebanjelioan aipatzen duten bekatore anonimoarekin, nahiz eta azkena egile askoren artean eztabaidatsua izatea.\nBibliaren aipamenak.\nMaria Betaniakoa Bibliaren hiru ataletan aipatzen da, beti Marta arreba batekin. Hiruetan Jesusengan maitasun handia erakusten du."}
{"id": "747589", "revid": "8429324", "url": "https://eu.wikipedia.org/wiki?curid=747589", "title": "Nicole-Reine Lepaute", "text": "Nicole-Reine de la Briere Lepaute, Hartense Lepaute edo Hortense Lepaute bezala ere ezaguna (1723ko urtarrilaren 5a - 1788ko abenduaren 6a) frantses astronomoa eta matematikaria izan zen. Halley kometaren buelta iragarri zuen eta Beziers-eko Akademia Zientifikoaren kide izan zen.\nBiografia.\nNicole-Reine Lepaute, Luxemburgoko palazioan jaio egin zen, Parisen kokatuta dago, Jean Etableren alaba bezala. Bere haurtzaroaren garaian, denbora gehiena Louise \u00c9lisabeth d'Orl\u00e9ansekin pasatu zuen. 1749an, Jean-Andr\u00e9 Lepauterekin ezkondu egin zen, hau erlojugile erreala zen, palazioaren erlojuak erreparatzen zituen Luis XV. garaian. Nicole Lepaute erloju bat funtzio astronomikoekin eraiki zuen bere emaztearekin. Erlojua Frantziako Zientzia akademian aurkeztu zuten 1753an, J\u00e9r\u00f4me Lalande aprobatu zuen eta hortik aurrera Lepaute Frantziako Zientzia Akedemian sartu egin zen.\nJ\u00e9r\u00f4me Lalande, Alexis Clairault matematikariarekin, gomendatu zioten kometa Halley-ren buelta kalkulatzea eta Jupiterren eta Saturnoren grabitatea kalkulatzea ere gomendatu zioten. Lan handia egin eta gero, Lepaute 1758an azaroan, bere lana entregatu zuen esanez kometa Halley 1759ko apirilaren 13an helduko zela. Bere kalkuloak ia zuzenak izan ziren, kometa justu hilabeta bat lehenago pasatu zen (1759ko martxoaren 13an). Clairault ez zuen bere lana aitortu baina, J\u00e9r\u00f4me Lalande bere lana aitortu zuen artikulu batean.\n1759an, berriro J\u00e9r\u00f4me Lalande-rekin egin zuen lan, Venusen Igarotzearen urteurrena kalkulatzeko. Ez zen izan era pertsonalean erantsi zitzaion dokumentua baina 1761an, bera ezagutu egin zuten ohorezko kide bezala B\u00e9ziers-eko Akademia Zientifikoan.\n1762an, Lepaute kalkulatu zuen zenbat iraunduko zen 1764ko eklipse solarra. Artikulu bat idatzi zuen honen inguruan hitz egiten, eta esan zuen eklipsea 15 minutu iraun egin zuela Europa mailan.\nNicole 1788an hil egin zen, bere senarra baino hilabete batzuk lehenago."}
{"id": "747593", "revid": "58701", "url": "https://eu.wikipedia.org/wiki?curid=747593", "title": "Pikardiako Museoa", "text": "Pikardia Museoa () Amiensen kokaturiko museo bat da (Pikardia eskualdea, Frantzia).\nMuseoa XIX. mendean sortu zen Bigarren Inperio estiloko eraikin batean, bereziki horretarako eraiki zena (1855-1867) Bertako bildumak arkeologia, Erdi Aroa eta Arte Ederren ( Grekoa, Jos\u00e9 de Ribera, Frans Hals, Gustave Courbet, Pablo Picasso, Joan Mir\u00f3...) sailetan banatuak daude\nArte egiptoarraren bildumak 400 pieza baino gehiago ditu, hauetatik 257 besterik ez direlarik erakusten. Albert Maignan bildumatik eta Estatuko depositutik datoz nagusik."}
{"id": "747597", "revid": "336", "url": "https://eu.wikipedia.org/wiki?curid=747597", "title": "Agnes Smedley", "text": "Agnes Smedley (1892ko otsailaren 23a- 1950eko maiatzaren 6a) estatubatuar kazetari, idazle eta feminista bat izan zen.\nDenbora tarte luza bat egon zen Txinan non guda Zibila ikusi zuen. Bere bizitzan zehar argitaratu zituen \"New York Call\", \"Frankfurter Zeitung\", \"Manchester Guardian\", \"Modern Review\", \"New Masses\", \"Asia\", \"New Republic\", edo \"Nation-entzat.\" \nBiografia.\n1892-ean Osgood-en (Misuri) jaio zen . Txikia zenetik esker politikoarekin lotura izan zuen. Bere gurasoek zeukaten bizitza gogorraren lekukoa izan zen (bere aita meatzaria zen eta bere ama garbitzailea) eragin handia izan zuten Agnesengan.\nLehen mundu gerraren zehar aktibismoa egin zuen Indiaren independentziaren alde.Geroago Alemaniara bizitzera joan zen, non indiar komunista, Virendranath Chattopadhyaya ezagutu zuen , berarekin bizi izan zuen. Beraren ondoan parte hartu zuen hainbat ezkertiar kausetan."}
{"id": "747598", "revid": "336", "url": "https://eu.wikipedia.org/wiki?curid=747598", "title": "Alice Paul", "text": "Alice Stokes Paul (Mount Laurel, 1885eko urtarrilaren 11 \u2013 Moorestown, 1977ko uztailaren 9a) ekintzaile feminista estatubatuarra, Estatu Batuetako Konstituzioaren Hemeretzigarren Zuzenketa bultzatzeko kanpainaren liderra izan zen, emakumeen botoa legezko egiteko xedez.\nAktibismo britainiarrean trebatu zen, Emmeline Pankhurst eredutzat hartuz. Paul-ek muturreko neurri eta moldeekin bultzatzen zuen sufragismoaren borroka, Emakume Amerikarren Safragiorako Nazio-Elkartearen epelkeriatik urrun. Gainera, herriaren Konstituzioaren erreforma zuen helburu bakar bezala, estatuz estatu erreferendumak egin ordez. 1916ko elkartetik bota zen eta Emakumeen Alderdi Nazionala sortu zuen, eta bertan jarraitu zuen militatzen mende erdi baino gehiagoz."}
{"id": "747599", "revid": "448", "url": "https://eu.wikipedia.org/wiki?curid=747599", "title": "Pikardiako museoa", "text": ""}
{"id": "747601", "revid": "56334", "url": "https://eu.wikipedia.org/wiki?curid=747601", "title": "Annie Besant", "text": "Annie Wood Besant (Londres, 1847ko urriaren 1a - Adyar, 1933ko irailaren 20a) britainiar idazle okultista izan zen. Kazetaria, feminista, iraultzailea, sozialista, eta Irlandaren askatasunaren aldeko buruzagi ekintzailea izan zen, Italiaren askatasunaren eta batasunaren aldekoa eta baita Indiarena ere. Indiako Kongresu Nazionalaren lehendakaria izan arte.\nBizitza.\nIngalaterran jakintzak eta botanika ikasketak egin zituen eta filosofia eta letretako doktoregoa egin zuen Benaresko unibertsitatean (India).\n1867. urtean Frank Besantekin ezkondu zen, elizgizon bat. 2 ume eduki zituen, baina Anniek zuen erlijioaren aurkako ikuspuntuaren handiagotzearen ondorioz, dibortziatu ziren.\n1889.urtetik Helena Blavatsky-ren laguntzailea izan zen. \"The secret doctrine\" idatzaren zuzentzailea izan zen ere. 1903. urtean framazoneria mistoan sartu zen. Hausturaren eta William Judgeren egoztearen ondoren, Henry Olcotten heriotzaren ondoren gizarte Teosofikoaren lehendakari bihurtu zen.\n1893tik azkenengo gaixotasuneraino, bere urteroko batzar ospetsuak eta hitzaldiak zuzendu zituen. Biltzar horiek okultismoko eta esoterismoko 330 liburuxka baino gehiagotan bilakatu ziren. Jiddu Khrishnamurti pentsalaria eta avatarraren heziketan parte hartu zuen.\n1912an Marie Russak eta James Wedgwoodren ondoan Rosenkreutz Tenpluaren Ordena sortu zuen, sartaldeko esoterismoaren irakaskuntzan oinarrituta."}
{"id": "747602", "revid": "512", "url": "https://eu.wikipedia.org/wiki?curid=747602", "title": "Isabella Cortese", "text": "Isabella Cortese (fl. 1561) italiar alkimista eta idazle izan zen. Bere bizitza eta lanarengatik ezaguna den guztia alkimia da: 'Isabella Cortese andrearen sekretuak'.\nCortesek alkimia ikasi zuen hogeita hamar urtez, hala nola, Geber, Ramon Llull, eta Arnau de Vilanova alkimisten ezarritako lanak. Hala eta guztiz ere, bere lana nabarmenki baztertu zuen \"mordoilo osoa, fabula eta errezeta eroz beteta, denbora eta dirua galtzen duzu soilik deitzen\". Bere lana ikasten zuen baina \"heriotza goiztiarraren aukera gehikuntza\" irabazi ez zuela uste zuen. Bere prozesu propioek soilik sekretu alkimikoak agerian utzi zituela uste zuen. Ez da deus ere ezagutzen Cortese bere eleberriaz kanpo, espekulatu du, agian, 'Isabella Cortese andrearen sekretuak' tratatuaren egilea gizonezkoa izan zitekeela, emakumearen ustez emakumezkoen egileek salmentak handitu egingo lituzketen. Ezinezkoa da jakitea espekulazioa egiazkoa dela edo ez.\n1561. urtean, Isabella Corteseren sekretuak edo \" I secreti della signora Isabella Cortese n\u00e9 quali si contengono cose minerali, medicinali, arteficiose e alchimiche, e molte de l'arte profumatoria, appartenenti a ogni gran Signora\" argitaratu zuten Venezian, alkimia zabalduz irakurle zabalagoetara. Medikuntza eta kosmetika erremedioak izan ziren, etxe bat nola exekutatzeko aholkuak, eta metal bihurtzeko urrezko eztabaida. Zenbait alderdi praktikotan, esate baterako, hortzetako pasta, kola, xaboia eta kosmetika praktikoak argitaratu zituen. Tratamendu batek kanfor finko, zilarbizi eta sufre konbinazio bat eskatzen du \"medikuntza unibertsal\" bat egiteko, kontuan, gorputz eta arimaren batasun metaforiko baten bidez. Beste batean galeper baten testikuluak, inurri baten hegal handiak, ekialdeko anbara, musketa, eta zaharraren eta estorax-ekin egindako olio baten nahasketa egiten du. Nahasketa hau zutitzearen disfuntzioaren ustezko tratamendua izan zen. Betiere jarraibide guztiak zehazki jarraitzen diren bitartean, liburuak bere sekretu guztiak erreklamatu egingo ditu irakurleak. Liburuaren arabera, naturaren zenbait atal ezezagun eta medikuntzan nola erabil daitezkeen erakusten du.\nHarrera.\nBere garaian, 'Isabella Cortese andrearen sekretuak' oso ezagunak ziren. Hogeita hamar edizio izan zituen 1561 eta 1677. urteetan, baita alemanezko itzulpenaren bi edizio ere. Honen arrakastaren zati bat Cortese bere irakurleei bere liburuaren sekretuak bere kabuz gordetzeaz arduratu ahal izango litzaieke. Bere irakurleei galdetu zien beren lantokiko alkimikatik urrun mantentzeko eta bere liburua bere sekretu guztiak ikasi zituztenean."}
{"id": "747604", "revid": "56334", "url": "https://eu.wikipedia.org/wiki?curid=747604", "title": "Caterina Sforzia", "text": ""}
{"id": "747610", "revid": "512", "url": "https://eu.wikipedia.org/wiki?curid=747610", "title": "Henni Forchhammer", "text": "Henriette \"Henni\" Forchhammer, Margarete Forchhammer izenarekin ere ezaguna (Aalborg, 1863ko martxoaren 8a - Frederiksberg, 1955eko maiatzaren 31) daniar hezitzailea eta emakumeen eskubideen aldeko ekintzailea izan zen."}
{"id": "747611", "revid": "336", "url": "https://eu.wikipedia.org/wiki?curid=747611", "title": "Kontainer-ontzi", "text": "Kontainer-ontzia, edukiontziak garraiatzeko itsasontzia edo kontainerrak garraiatzeko itsasontzia edukiontziak garraiatzeko erabiltzen den itsasontzia da, edukiontziak lotzeko egokiak diren gailu bereziekin prestatua.\nSarrera.\nItsas garraioaren arloan, lehorrean bezala, funtsezkoa da denbora. Gauzak ahalik eta azkarren egin behar dira, eta aldi berean segurtasuna bermatuz. Materialen garraioa garaiz egiten ez bada, ondorioak pairatzen dira zenbait sektoretan, eta zenbait orduko atzerapen batek zenbait milioiko galerak ekar ditzake.\nKontainerrak denbora aurrezteko asmatu ziren, edozein materiala munduaren puntu batetik beste puntu batera ahalik eta azkarren garraiatzeko. Hori, kontainerrak ekarri zuen estandarizazioari esker lortu da. Estandarizazio orokor bati buruz hitz egiten ari gara, kontainerren, itsasontzien eta garabi berezien neurrien estandarizazioa.\nHoni esker, kontainer-ontzi baten zama lehorreratzeko zenbait ordu behar dira, oso denbora laburra, operazio hauetan kontainerrak milaka mugitzen direla kontuan hartuta.\nHistoria.\nMendeak ematen ditugu itsasoan zehar produktuak garraiatzen. Itsas garraioak beti izan du bilakaera bat, eta bilakaera hau geroz eta azeleratuagoa izaten ari da. Azken hamarkada hauetan iraultza bat izan da itsas-garraioan kontainerrei esker.\nMendeetan zehar materialak anfora, zaku, kutxa, eta abarretan garraiatzen ziren. Gaur egun jarraitzen dugu materialak horrela garraiatzen, baina ia-ia salbuespen izatera iritsi dira, eta hori kontainerrei esker gertatu da. Kontainerrek neurri estandarrak dituzte, formatu zehatz bat, eta horrek ontzigintza, neurri batean behintzat, bideratu du.\nHasieran, kontainerrak asmatu zirenean, itsasontzi mistoetan garraiatzen zituzten. Itsasontzi horiek ez zeuden kontainerren garraioan espezializatuak. Kontainerrez gain beste produktu batzuk garraiatzen zituzten, zakuak, kutxak, makineria, hau da, denetarik. Horrek esan nahi du ez zeudela bereziki egokituak kontainerrak garraiatzeko eta hori zela eta bidaia bakoitzeko kontainerren kopurua nahiko mugatua zela. Bidaia batean ahalik eta kontainer kopururik handiena garraiatzeko asmatu zen kontainer-ontzia, eta denbora aurrezteko. Hortik aurrera itsas garraioaren bilakaera bizkortu da. Gaur egun, produktu gehienak kontainerretan garraiatzen dira.\nOntziaren ezaugarriak.\nKontainer-ontziek soto bereziak dituzte. Soto hauek, kontainerrak gidatu eta finkatzeko errail bertikalak dituzte. Errail hauei esker, kontainer bakoitza leku zehatz batean finkatzea lortzen da eta ilara bertikal batean bost kontainer jar daitezke, bata bestearen gainean.\nGoiko argazkian sei soto ikus daitezke. Goiko muturra gorriz eta horiz margotutako zutabe moduko batzuk ere ikus daitezke. Zutabe horiek ez dira estrukturalak, baizik eta garabi berezi batzuen bidez, kontainerrak sotoan sartzeko unean, beren lekuetarantz bideratzeko. Kontainerrak ontziratzen diren bitartean oso garrantzitsua da itsasontzia posizio egokian egotea. Horrela ez bada kontainerrak ez dira ondo bideratzen errailetan.\nLortu behar dena errailak bertikalak mantentzea da, eta horretarako zama lanak egiten diren bitartean ura bidaltzen da istriborretik ababorrera edo alderantziz, bonba berezi batzuk erabiliz. Hori egin ahal izateko, itsasontziak ur-biltegi bereziak ditu alde banatan eta leku estrategikoetan.\nKontainerrak ondo ontziratzeko, itsasontzia ezin da 5.a baino gehiago okertu, beraz, oso zorrotzak izan behar dute kontu honekin.\nBurdinazko ziri batzuei esker kontainerrak lotu daitezke, beraien artean finkatuago geratzeko. Modu honetan kontainer-ontziaren gainean, kontainerrez osatutako zutabeak finkatuago geratzen dira. Burdinazko ziri horiek eskuz jarri behar dira, eta kontainer-ontzi batek milaka ale garraiatzen dituela kontuan hartuta, operazio horrek ordu luze eskatzen duenez jabetu behar gara. Hurrengo lerroetan aipatzen diren barra eta tenkagailuak ere eskuz jartzen dira.\nKontainerrak karelera iristen direnean, soto bakoitzean estalki bat jartzen da, eta honen gainean kontainer gehiago. Karel gaineko lehenengo hiru ilarak burdinazko barra eta tenkagailuekin finkatzen dira, baino goi-goian daudenak, hau da, azkeneko hiru ilaretako kontainerrak lehen aipatutako ziriekin finkatzen dira, besterik gabe.\nHorregatik, olatu handiak daudenean eta itsasontzia zabuka hasten denean kontainerrez osatutako zutabeak okertzen dira, eta batzuetan ale batzuk uretara erortzen dira. Zorionez kontainer gehienak ondo iristen dira beren helmugara. Kontainer-ontziak zama ontzi azkarrenak dira, 30-40 kilometro orduko abiadura lortuz.\nGaur egun petrolio-ontziekin batera itsasontzirik handienak dira. Hona hemen azken 50 urtetan ontzi mota hau izan duen bilakaera:\nZabalera---2,4 metro\nAltuera----2,59 metro\nIkusten dugunez, kontainer ontziak geroz eta handiagoak dira. Materialak, estrukturalki mugatuak direnez, neurri batzuk ezin izango dira gainditu, baina dirudienez materialen mugetara ez gara oraindik iritsi. Kontainer-ontziek soilik kontainerrak garraiatu ditzakete, eta ezin dute edozein portura joan zeren ez dute kontainerrak zamatzeko baliabiderik. Horregatik, jotzen dituzten portuak garabi berezi batzuekin hornituak egon behar dira.\nGarabi hauei esker zamaketa lanak bereziki azkar egiten dira. Kontainer-ontziek linea erregularrak jarraitzen dituzte, hau da, beti bidai bera egiten dute, portu zehatz batzuetara joanez. Bidaiaren etapa guztiak ahalik eta azkarren eta epe zehatz batzuetan burutu behar dira.\nHauek dira aipatutako etapak:\nBitxikeri bat.\nZamaontzi arrunt batean oso garrantzitsua da pisuaren banaketa, izan ere itsasontziko grabitate zentroaren kokapena funtsezkoa da eta kontrolatu behar da. Horregatik finkatzen dira zamak, ez mugitzeko eta grabitate zentroa bere lekuan finkatzeko. Grabitate-zentroa puntu garaian baldin badago itsasontzia erraz irauliko da, baina baxuegi baldin badago egonkortasun gehiegi izango du itsasontziak eta bortizki kulunkatuko da. Mugimendu bortitz horrek kalte egin diezaioke zamari,eskifaiari (kolpeak, erorketak\u2026) eta itsasontziko estrukturari.\nGrabitate-zentroa ez da egon behar ez brankatik, ez txopatik oso gertu, kroskoaren ur azpiko forma egokia izateko, hau da, itsasontziaren hidrodinamika egokia izateko. Zamaren kokapena itsasontziko ofizialek aurreikusten dute, materialen dentsitate eta bolumena kontuan hartuz plano bat egiten dute zama bakoitza dagokion lekuan kokatzeko. Modu horretan lortzen da grabitate zentroaren kokapena kontrolatzea.\nKontainer-ontzietan bitxikeri bat dago gai horrekin lotuta, zamaren kokapena ez dago itsasontziko ofizialen esku. Itsasontzi bakoitzak bere bulegoak ditu lehorrean eta handik armadoreak kontratuak lortzen ditu zenbait produktu garraiatzeko. Hori horrela da itsasontzi guztietan, kontainer-ontziak barne, baina kontainer-ontzien bulegoetan kontratuen informazioa bulego berezi batzuei bidaltzen dute. Bulego berezi horietan tetris moduko bat egiteko espezializatutako profesionalak daude.\nProfesional horiei kontainer kopurua, kontainer bakoitzaren pisua eta jaso eta lehorreratzeko lekuen datuak iristen zaie. Hori dena kontuan hartuta aukeratzen dute kontainer bakoitzari dagokion lekurik egokiena, plano bat egiten dute eta armadoreari bidali gero honek itsasontziari bidaltzeko. Prozesu horretan itsasontziko ofizialek ez dute parte hartzen. Kontainer-ontzi bat Gibraltarren egon daiteke eta zamaren antolaketa, hau da, kontainer bakoitzaren kokapena, Txinatik egin dezakete. Kontainerrak, globalizazioari bulkada indartsua eman diola esan daiteke."}
{"id": "747612", "revid": "58701", "url": "https://eu.wikipedia.org/wiki?curid=747612", "title": "Gem\u00e4ldegalerie Alte Meister", "text": "Maisu Zaharren Margoen Galeria (alemanieraz Gem\u00e4ldegalerie Alte Meister) Alemaniako Dresde hiriko Zwinger jauregian dagoen Semper hegalean kokaturiko pinakoteka da. Pinakotekak 700 margo inguru ditu Berpizkundetik Barrokorainoko 700 bat margo ditu, hauek Saxoniako Hauteslerriko Augusto II eta Augusto III.ak bildu zituzten XVIII. mendearen lehen erdialdean. 1746an Augusto III.ak Modenako dukearen ehun margo erosi zituen, galeriak Europa guztian oihartzuna izan zuelarik. 1753an Rafael Sanzinoren Madonna Sixtina gehitu zitzaion bildumari.\nGem\u00e4ldegalerie Alte Meister Dresdeko Estatu Arte bildumen\u00a0 oinarria da, Saxoniako Estatu Librearen jabetza.\nArtistak.\nPinakotekak berpizkundeko artista italiarren artelan nagusiak gordetzen ditu, hala nola, Rafael, Tiziano eta Giorgione. Manierismo eta Barrokoko beste arte lan batzuk ere baditu, baita Rembrandt eta bere jarraitzaileen XVII. Mendeetako herbereetako lanak eta Rubens, Jordaens eta Van Dycken lan flandiarrak ere. Alemaniarren\u00a0 errepertorioa Cranachtarren 58 margoez osaturik dago, museo batean bildutako saga honen margo bilduma handiena osatzen dutelarik.\nItaliarrak:\nHolandarrak:\nAlemaniarrak:\nFlandiarrak:\nEspainiarrak:\nFrantziarrak:"}
{"id": "747613", "revid": "105290", "url": "https://eu.wikipedia.org/wiki?curid=747613", "title": "Salanoia durrelli", "text": "Salanoia durrelli Eupleridae familiako ugaztun bat da. Madagaskarren bakarrik bizi diren Carnivora txikiak dira. \"Salanoia concolor\" espeziea da bere ahaiderik gertukoena, eta generoan bi espezie horiek baino ez daude. Biak genetikoki antzekoak dira, baina morfologikoki ezberdinak; hori dela eta, bi espezie gisa sailkatu dira. Lehenengoa 2004an ikusi zen eta 2010ean espezie berritzat sailkatu zen. Lac Alaotran baino ez da bizi.\nHaragijale txiki, arre-gorrixka da. Oin zabalak ditu eta hortz zabal eta sendoak. Bi espezimen baino ez dira pisatu, 600 eta 675 gramo artekoak. Ziurrenik krustazeo eta moluskuz elikatzen da."}
{"id": "747614", "revid": "336", "url": "https://eu.wikipedia.org/wiki?curid=747614", "title": "Panthera leo athrox", "text": ""}
{"id": "747615", "revid": "336", "url": "https://eu.wikipedia.org/wiki?curid=747615", "title": "Panthera athrox", "text": ""}
{"id": "747616", "revid": "1519", "url": "https://eu.wikipedia.org/wiki?curid=747616", "title": "Museo Kapitolinoak", "text": "Museo Capitolinoak (italieraz: \"Musei Capitolini\") Erromako hiriko museo zibiko nagusia dira. Pluralean esaten da bere jatorriari erreferentzia eginez, izan ere, aurretik zegoen antzinako eskulturen bildumari Benedicto XIV.ak XVIII. mendean\u00a0 Pinakoteka Gehitu zioen, honek ere erromatar garaia jorratzen zuelarik gehienbat.\nHistoria.\nKapitolinonen egoitza historikoa Kontserbadoreen jauregiek (Palazzo dei Cinservatori) eta Jauregi Berriak (Palazzo Nuovo) osatzen dute, Campidoglio plazan (kapitolio plaza) kokaturiko eraikinak izanik, hau Miguel Angelen diseinuaren arabera berritua.\nMuseoaren sorkuntza 1471ean eman ahal izan zen , Sixto IV.a Aita Santuak hiriari Lateranotik eratorritako brontzeen bilduma garrantzitsu bat (horien artean Luperka) dohaintzan eman zionean. Hauek Kontserbadoreen jauregiko patioan kokatu ziren\u00a0 eta Campidoglio plazan; horren ondorioz museo hau munduko museo publikorik zaharrenean dela esan daiteke.\nPaulo III eta Pio V.a bezalako hainbat Aita Santuen dohaintzei esker bilduma haziz joan zen, eta horretaz gain Vatikanotik eskultura paganoak kendu zituzten. 1654ean Palazzo Nuovoren eraikitzearekin egoera hobetu egin zen.\nMuseoa Klemente XII,a Aita Santuaren desiraz ireki zen 1734ean, ia mende bat geroago. Bere ondorengoak\u00a0 Benedicto XIV.ak\u00a0 kapitoliar pinakoteka inauguratu zuen Sacchetti eta Pio familiaren bilduma pribatuak eskuratuz\nItaliaren bateratzearen ondoren Erroma hiriburu bilakatzeko \u00a0egindako indusketek objektu berri asko azaleratu zituzten, hauek, Herri- Biltegi Arkeologikoan, ondoren Antiquarium deitua, neurri batean Kapitolioetan erakutsiak izan ziren \u00a0\n1997an egoitza bat ireki zen Erromako auzo ostienseko \u00a0Giovanni Montemartini Zentral Hidroelektrikoan, \u00a0arkeologia industrial eta klasikoaren arteko nahasketa originala lortuz.\nBilduma.\nMuseo kapitolinoetako bilduma historikoak ondorengoak dira:\nBertan mantendu den artelanik ospetsuena Marko Aurelioren zaldizko estatua da. Plaza erdian dagoena kopia bat da, jatorrizkoa hainbat errestaurazio lanetatik pasa ondoren Marko Aurelioren Exedra deituriko eta berriki beiraz estalitako patio batean kokaturik dago, lorategi erromatarrean, Kontserbadoreen jauregiaren atzealdean.\nJauregi berrian (Palazzo Nuovo) K.o. II. Mendeko enperadorearen estatuaz gain, jatorrizko Diskobolo greziarra, G\u00e1lata hilzorian, Tivoliko Adrianoren villan berreskuratutako \"Fauno Gorria\" eta landetxe berean berreskuraturiko \"Mosaico delle Colombe\" (usoen mosaikoa) \u00a0mosaiko ederra,\n\"Palazzo dei Conserbatori\" izeneko \u00a0eraikinerako visita egiteko ere museoaren txartel berarekin egiten da; plazatik sar daiteke edo lurrazpian 30 hamarkadan zulatutako galeria baten bitartez eta gaur egun galeria Lapidaria (epigrafeen erakusketa dago bertan) gisa prestatua, Tabulariumera sarbidea ematen duena eta bi eraikinak elkartzen dituenak.\u00a0 Hemen museoaren pinakoteka dago Caravaggioren San Joan Bataiatzailea eta Iragarpena (antzeko bertsio bat Parisko Louvren gordetzen da) bezalako margolanak gordetzen dituelarik.\nHiriko s\u00edmbolo nagusia ere bertan gordetzen da Luperka edo Kapitolioko otsoa, denbora luzez artelan etrusko gisa bezala sailkatua, duela gutxi K.o. XII. mendean kokatu da; baliteke jatorrizko estatuak ez kondairako Romulo eta Remo bikiak ez izatea jatorrian, izan ere,dirudienez hauek berpizkunde garaian atxiki zitzaizkion. \u00a0Konstantino II.aren buru erraldoia K.o. IV. mendean kokatzen da.\nErdi Aroko lan garrantzitsu bat Arnolfo di Camnbioren \"Ritratto di Carlo I d'Angi\u00f2\" (1277), Europako garai postklasikoan pertsonai bizidun bati modu \u00a0fidel batean zizelkatzen zaion lehen erretratua da."}
{"id": "747617", "revid": "512", "url": "https://eu.wikipedia.org/wiki?curid=747617", "title": "Mauro Urriza", "text": "Luis Mauro Urriza Oteiza (Aiegi, Nafarroa, 1963ko urriaren 12a - Aiegi, Nafarroa, 2014ko uztailaren 19a) nafar musikaria eta musikagilea izan zen.\nBizitza.\nMauro Urriza Aiegin 1963ko urriaren 12an jaio zen Aiegin. Solfeoan, Eskusoinuan, Konposizioan, Orkestra-zuzendaritzan eta Abesbatza-zuzendaritzan goi-tituluduna zen Nafarroako eta Donostiako Goi Mailako Musika Kontserbatorioetatik.\nMusika klasikoan ibilbide akademiko luzearen ondoren, jazz musikak erakarri zuen Mauro eta ikasteari ekin zion berriro: I. Salvadorrekin pianoa, M. Blanco eta G. Kleinekin konposizioa eta I. Askunzerekin harmonia.\n\"Mauro Urriza Jazz Group\" musika taldearekin bi disko grabatu zituen: \"Inconquistable\" eta \"Blues for Oteiza\".\n2014ko uztailaren 19an hil zen, 50 urte zituela."}
{"id": "747618", "revid": "1519", "url": "https://eu.wikipedia.org/wiki?curid=747618", "title": "Amerikar lehoi", "text": "Amerikar lehoia edo Ipar Amerikako haitzuloetako lehoia (\"Panthera leo atrox\" edo \"Panthera atrox\"), Ipar Amerikan Pleistozenoan zehar bizi zian zen lehoi azpi-espezie bat izan zen. Analisi genetikoak erakutsi du Europako haitzuloetako lehoiaren ahaiderik gertukoena zela. Pleistozenoko megafaunaren parte zen, garai horretan bizi izan ziren tamaina handiko animalia multzoa. Ipar Amerikan aurkitutako fosil gehienak La Brean (Los Angeles) aurkitu dira.\nGaur egun Afrikan bizi diren lehoiak baino %25 handiagoa zen, ezagutzen den felinorik handienetako bat."}
{"id": "747620", "revid": "336", "url": "https://eu.wikipedia.org/wiki?curid=747620", "title": "Panthera leo atrox", "text": ""}
{"id": "747621", "revid": "10891", "url": "https://eu.wikipedia.org/wiki?curid=747621", "title": "Constantino Ardanatz", "text": "Constantino Ardanatz Undabarrena (Bilbo, - Santander, 1873) bizkaitar politikari eta bide, ubide eta portuetako ingeniaria izan zen. Errepublikanoa, 1865ean diputatu eta 1869an ogasun ministro izendatu zuten Uni\u00f3n Liberalen gobernuan."}
{"id": "747622", "revid": "1545", "url": "https://eu.wikipedia.org/wiki?curid=747622", "title": "Constantino Ardanatz Undabarrena", "text": ""}
{"id": "747623", "revid": "105290", "url": "https://eu.wikipedia.org/wiki?curid=747623", "title": "Neovulpavus washakius", "text": "Neovulpavus washakius Carnivora ordeneko desagertutako ugaztun bat da. Ipar Amerikan bizi zen Eozenoan. Washakie A aztarnategi paleontologikoan aurkitu dira fosilak, Wyomingen. Fosil hauek Canidae familian sailkatu dira."}
{"id": "747625", "revid": "336", "url": "https://eu.wikipedia.org/wiki?curid=747625", "title": "Neovulpavus", "text": ""}
{"id": "747627", "revid": "10891", "url": "https://eu.wikipedia.org/wiki?curid=747627", "title": "Jos\u00e9 Mar\u00eda Laso", "text": "Jos\u00e9 Mar\u00eda Laso Prieto (Bilbo, - Oviedo, ) bizkaitar filosofo eta ekintzaile komunista izan zen. Antonio Gramsciren jarraitzailea, frankismo garaian askotan hartu zuten preso."}
{"id": "747628", "revid": "105290", "url": "https://eu.wikipedia.org/wiki?curid=747628", "title": "Ursulus stehlini", "text": "Ursulus stehlini Pleistozenoan bizi izan zen ugaztun bat izan zen. Carnivora ordenean eta Ursidae familian sailkatu da, beste hartza fosil batzuekin batera. Hungrian aurkitu dira desagertutako izaki honen fosilak. \"Ursulus\" generoa gaur egungo \"Ursus\" generoarne sinonimoa da."}
{"id": "747631", "revid": "336", "url": "https://eu.wikipedia.org/wiki?curid=747631", "title": "Ursulus", "text": ""}
{"id": "747632", "revid": "512", "url": "https://eu.wikipedia.org/wiki?curid=747632", "title": "Jos\u00e9 Tartiere", "text": "Jos\u00e9 Tartiere Lenegre (Bilbo, - Llugones, ) asturiar enpresaburu eta ingeniari industriala izan zen. Santa B\u00e1rbara enpresa sortu zuen bolbora egiteko."}
{"id": "747633", "revid": "10891", "url": "https://eu.wikipedia.org/wiki?curid=747633", "title": "Luis Bulffi", "text": "Avelino Luis Bulffi de Quintana (Bilbo, 1867 - 1910eko hamarkada) bizkaitar mediku eta ekintzaile anarkista izan zen. Neomalthusianismoaren jarraitzailea, 1903an Ateneu Enciclop\u00e8dic Popular elkartea sortu zuen Bartzelonan."}
{"id": "747634", "revid": "1545", "url": "https://eu.wikipedia.org/wiki?curid=747634", "title": "Luis Bulffi de Quintana", "text": ""}
{"id": "747635", "revid": "10891", "url": "https://eu.wikipedia.org/wiki?curid=747635", "title": "Luis Bay\u00f3n", "text": "Luis Bay\u00f3n Herrera (Bilbo, - Buenos Aires, ) bizkaitar zinema zuzendari eta gidoilaria izan zen. Argentinan egin zuen bere ibilbide ia osoa."}
{"id": "747636", "revid": "1545", "url": "https://eu.wikipedia.org/wiki?curid=747636", "title": "Luis Bay\u00f3n Herrera", "text": ""}
{"id": "747637", "revid": "1545", "url": "https://eu.wikipedia.org/wiki?curid=747637", "title": "Manuel Egozkue", "text": "Manuel Egozkue Cintr\u00f3n (Bilbo, 1855 - San Juan de Puerto Rico, 1906) bizkaitar enpresaburu eta politikaria izan zen. Unibertsitatea amaitu eta gero, Puerto Ricora joan zen non negozioak egin zituen. Hiriburuko alkatea izan zen Alderdi Errepublikanoaren zerrendetan."}
{"id": "747638", "revid": "1545", "url": "https://eu.wikipedia.org/wiki?curid=747638", "title": "Manuel Egozcue Cintr\u00f3n", "text": ""}
{"id": "747640", "revid": "512", "url": "https://eu.wikipedia.org/wiki?curid=747640", "title": "Jorge P\u00e9rez", "text": "Jorge P\u00e9rez izan daiteke:"}
{"id": "747641", "revid": "336", "url": "https://eu.wikipedia.org/wiki?curid=747641", "title": "Jorge P\u00e9rez S\u00e1enz", "text": "Jorge P\u00e9rez S\u00e1enz (Bilbo, ) bizkaitar futbolari ohia da, erdilari moduan aritzen zena."}
{"id": "747642", "revid": "336", "url": "https://eu.wikipedia.org/wiki?curid=747642", "title": "Faustina Bordoni", "text": "Faustina Bordoni (Venezia, 1697ko azaroaren 11 - Venezia, 1781ko azaroaren 4a) italiar mezzosopranoa izan zen, XVIII. mendeko emakume kantaririk handienetakotzat hartua."}
{"id": "747644", "revid": "512", "url": "https://eu.wikipedia.org/wiki?curid=747644", "title": "\u00c9lisabeth Ch\u00e9ron", "text": "\u00c9lisabeth-Sophie Ch\u00e9ron (Paris, 1648ko urriaren 3a - Paris, 1711ko irailaren 3a) jakintza alor anitzeko emakumea izan zen. Nahiz eta margolaria izateagatik ezagunagoa izan, beste diziplinetan ere nabarmendu zen grabatzaile, olerkari eta akademiko."}
{"id": "747645", "revid": "10891", "url": "https://eu.wikipedia.org/wiki?curid=747645", "title": "Domingo Altzola", "text": "Domingo Altzola Konportaeta (Arrasate, 1532-Guadalajara, ) gipuzkoar apaiz domingotarra izan zen. 1582an Gregorio XIII.ak Guadalajarako apezpiku izendatu zuen."}
{"id": "747646", "revid": "336", "url": "https://eu.wikipedia.org/wiki?curid=747646", "title": "Fredegunda", "text": "Fredegunda ( eta ; Montdidier, Pikardia, 543 - Paris, 597) Neustriako erregina frankoa izan zen. Txilperiko I.aren hirugarren emaztea izan zen eta honen aurreko emazte Audoveraren eta Galsvintaren aurka konspiratu zuen."}
{"id": "747647", "revid": "336", "url": "https://eu.wikipedia.org/wiki?curid=747647", "title": "Guillemine", "text": ""}
{"id": "747648", "revid": "129250", "url": "https://eu.wikipedia.org/wiki?curid=747648", "title": "Edmonia Lewis", "text": "Mary Edmonia Lewis (Greenbush, Rensselaer konderria, New York, Ameriketako Estatu Batuak, 1844ko uztailaren 4a \u2013 Londres, Erresuma Batua, 1907ko irailaren 17a) estatubatuar eskultorea izan zen, bere karrera gehiena Erroman (Italia) garatu zuena. Nazioarteko ospea lortu zuen afro-amerikar eta amerikar natibo jatorrizko lehen emakume eskultorea izan zen.\nBere lanak Amerikako pertsona beltz eta indigenekin zerikusia duten gaiak bildu zituen, estilo neoklasikoko eskulturetan. Ameriketako Estatu Batuetako Gerra zibilean (Sezesio Gerra) agertu zen, eta XIX. mendearen amaierarako Estatu Batuetako korronte artistikoan nolabait parte hartu eta aintzatespena lortu zuen emakume ez-kaukasiar bakarra zen. 2002an, Molefi Kete Asante filosofo eta irakasleak \"100 afroamerikar garrantzitsuenen\" zerrendan jarri zuen Edmonia Lewis.\nBiografia.\nAita zerbitzari liberto afrohaitiar jatorrikoa zen eta ehule eta saskigilea zen ama, Mississauga Ojibwe (Ipar Amerikako herririk handienetako batekoa zen, gaur egun Kanadan dagoena). Umetan umezurtz geratu zenean, bere ama-izebekin bizi izan zen, Niagarako ur-jauzietara joaten ziren turistei saskiak eta oinetakoak (mokasinak) saltzetik bizi irauten zuten. Neba zaharrena bizargin egin zen, eta gero Kalifornian urrezko meatzari bihurtuta, aurrera egin zuen. Horri esker, ikasketak ordaindu ahal izan zizkion Edmonia ahizpari eta 1856an, katolikoa bazen ere, eskola bataiatzaile abolizionista batean sartu zen. \nHamabost urte zituela, Lewis Oberlin Collegen matrikulatu zen, eta artearen zale amorratua bihurtu zen. Hala ere, Estatu Batuetan ikasle afroamerikarrak onartzen lehena izan zen zentro horretan, diskriminazio zela eta, hainbat gertaera jasan zituen. Bi gelakide zuri pozoitu zituela esan zioten, faltsuki, eta, horregatik, jendetza zuri batek harrapatu eta jo egin zuen. Bi neskak suspertu egin ziren eta haren aurkako karguak artxibatu egin ziren azkenean, baina gertaera horrek, tarteko epai irmo bat zuenez, azken ikasturtean matrikulatzea eragotzi zion eta titulurik gabe utzi zuen.\nLehen erakusketa.\nOberlindik pasatu ondoren, 1864an Bostonera joan zen. Han eskultore karrera egiten saiatu zen. Ezezko ugari jaso ondoren, Edward A. Brackett ezagutu zuen. Eskultore horren bezeroen artean zeuden garai hartako abolizionista ezagunenetako batzuk. Lewisek Brackettekin lan egin zuen 1864ra arte, banakako lehen erakusketa egin arte. Bere lanak omenaldia egin zien bere garaiko Gerra Zibileko abolizionista eta heroiei, besteak beste, John Brown eta Robert Gould Shaw koronelari.\nItalian askatasun handiagoa.\nHarrera ona lortu zuen eta arrakastak Erromara eraman zuen. Italian, Edmonia Lewis artista erbesteratuen talde batekin elkartu zen eta bere estudio propioa ireki zuen. Denbora horretan, marmol edo haitzurdinean zizelkatzen hasi zen, eta afroamerikar eta natibo amerikarrekin lotutako gaiak eta naturalismoa izan zituen ardatz (\"Minnehaha\", \"Hiawatha\", \"The Old Arrow Maker and his daughter\", \"Agar\", \"Forever Free,\" \"Abraham Lincoln\"). Estatu Batuetan geratu izan balitz, babesle abolizionistengan konfiantza izaten jarraitu beharko zuen, baina Erroman sormen-askatasun handiagoa eta jarrera ez hain arrazistak zituen.Bere karrerako beste puntu gailen bat 1876an \"Filadelfiako Mendeurreneko Nazioarteko Erakusketan\" parte hartzea izan zen; horretarako, 1.400 kg inguruko pieza monumental bat sortu zuen, \"Kleopatraren heriotza\" izenekoa, Shakespearreren \"Antonio eta Cleopatra\" lanean oinarritua. Gero, 1878ko Chicagoko Estatuen arteko Erakusketan erakutsi zen, eta, azkenik, Blind John izeneko apustulari batek erosi zuen, Chicagoko kanpoaldean dagoen \"Cleopatra\" behorraren hilobia markatzeko. Ia ehun urte eman zituen han, Estatu Batuetako Posta Zerbitzuak lurra erosi eta Ciceron gorde zen arte. 1994an Forest Parkeko Elkarte Historikoko kide batek erosi eta Smithsoniano Institutuari eman zion, non zaharberritu eta erakutsi egin zuten.\n1877an, Ulysses Simpson Grant presidenteak erretratu bat eskatu zion, eta harentzat posatu zuen. Charles Sumnerren busto batekin lagundu zuen 1895eko Atlantako Erakusketarako. 1880tik aurrera ospea galdu zuen, baina marmolean sortzen jarraitu zuen, batez ere mezenas katolikoentzako erretaulak egiten.\nBizitza pribatua.\nInoiz ez zen ezkondu eta ez zuen seme-alabarik izan. 1901ean Londresera joan zen bizitzera. Hammersmithen hil zen, 1907ko irailaren 17an, eta Santa Mariako (Londres) hilerri katolikoan lurperatu zuten.\nSmithsoniano arte amerikarreko museoan Lewisek 1864an idatzitako hauxe jasota dago: \"\"Ez dago baso librea bezain gauza ederrik edo gose zarenean arrain bat hartzea, zuhaitz baten adarrak moztea, sua egitea erretzeko, eta kanpoan jatea baino luxu handiagoa.\" \"Ez nintzateke hirietan astebete egongo, artearekiko zaletasunarengatik ez balitz\"\"."}
{"id": "747649", "revid": "10891", "url": "https://eu.wikipedia.org/wiki?curid=747649", "title": "Margarita Lorenzo de Reizabal", "text": "Margarita Lorenzo de Reizabal (Bilbo, 1967) bizkaitar orkestra zuzendaria da. EHUn medikuntza ikasi baina musika arloan lan egin du. 2007 tik aurrera Musikeneko irakaslea da."}
{"id": "747650", "revid": "119347", "url": "https://eu.wikipedia.org/wiki?curid=747650", "title": "Eider Carde\u00f1osa", "text": "Eider Carde\u00f1osa Etxeberria (Gasteiz, ) arabar karateka da, shinkyokushinkai modalitatean aritzen dena. Fitness Gasteiz taldeko kidea, hainbat txapelketan aritu da. Hainbat sari garrantzitsu irabazi ditu. 2016an Espainiako Txapelketa irabazi zuen eta 2017an Austriako Open-a Vienan. Gainera, hirugarrena geratu da Europako Karate Txapelketan bi urte jarraian, bai 2015ean, bai 2016an.\nBizitza.\nEider Carde\u00f1osa Gasteizen jaio zen 1995ean. 2017an graduatu zen Gizarte Lanean.Txikia zenean, karatea kiroldegian egiten hasi zen, eta aldi berean euskal dantzan eta pianoa jotzen pasatzen zuen denbora eskola kanpoko jardueretan. 3 edo 4 urte egon zen kiroldegi hartan karate egiten, eta bertan lehiaketen aldetik ez zen gauza handirik egiten (elkarrizketa desberdinetan esan duenaren arabera). \n3 edo 4 urteak pasata, Eider DBHko 2. mailan zegoenean, gimnasioan hasi zen karate egiten institutu ondoan zuelako. Gimnasioan exijentzia mailak eta egin behar ziren ahalaeginak igo egin ziren kiroldegian egiten zuenarekin konparatuta. Une hartan, karatea zoragarriagoa iruditu zitzaion eta astiro-astiro eskolaz kanpo egiten zituen beste ekintza edo jarduerak uzten joan zen, karateari denbora gehiago eskaintzen.\nGimnasio horretan exijentziak gora egin ahala, lehiaketak ere ugaritu ziren. Segituan, karateka gasteiztarra konturatu zen lehiatzea oso gustukoa zuela, eta hori nabaritu egiten da batez ere txapelketetan egiten dituen borrokaldietan. Izan ere, horretan espezializatu da azken bi urtetan. Eiderrek hauxe esan zuen:\u201c\"Argi dut karatea kontaktu fisikoa eskatzen duen kirola dela eta laster erretiratuko naizela, nire osasuna zaindu nahi dut eta. Baina entrenatzen jarraituko dut oso gogoko dut eta\"\u201d.Ondorioz, karatekak argi uzten du esaldi honetan lehiatzeari uzten duenean entrenatzen jarraituko duela, karatea maite duelako.\nLan ibilbidea.\nAerobic eta step-eko monitorea da Gasteizko Udaleko gizarte-etxeetan, eta balorazio ona du. Jarduera gidatuetako monitore gisa, abdominalak, cardio box-a eta body jump-a ematen ditu Fitness Gasteiz gimnasioan. Han ere entrenatzen du eta karate-irakasle gisa jarduten du.\nKarate Fitness Eskolan hezia; kategoriatan praktikatzen du karate shinkyokushinkai.\nEuropako Txapelketan, 2020ko Urrezko Saria lortu zuen-55 kg emakumezkoetan, eta 2017ko Austriako Txapelketan (Viena). Brontzea izan zen Europako Shinkyokushinkai Txapelketa seniorrean, Tbilisin, 2016anGeorgian. XXXVI. Urrezkoa Espainiako Karate Txapelketa shinkyokushinkai modalitatean, 2016. Brontzea Europako Karate Txapelketan (22 urtez azpikoak), Polonia, 2015. Senior arinen zilarra, Espainiako Shinkyokushinkai Txapelketan, 2015."}
{"id": "747651", "revid": "58701", "url": "https://eu.wikipedia.org/wiki?curid=747651", "title": "Neuhof eskola", "text": "Neuhof eskola Johann Heinrich Pestalozzi (Zurich, 1746ko urtarrilaren 12a - Brugg, 1827ko otsailaren 17) izeneko pedagogoak sortutako lehenengo eskolari deritzo. Pestalozzi suitzar pedagogo berritzaile bat izan zen, pedagogia modernoaren aintzindaritzat jotzen dena. Pestalozzik hainbat ideia berritzaile defendatu zituen bere bizitzako momentu ezberdinetan. Bere etaparik goraipatuena Neuhof-ean igarotakori deritzo (1769-1798), honetan, Neuhof eskolaren sorpena nagusi izanik. Hala ere, beste eskola batzuk ere sortu zituen.\nNeuhof sortzea.\nNeuhof eskola pobreak laguntzea helburu zuen pedagogo suitzarraren lehenengo proiektua izan zen. Pestalozzi, Rousseau-ren ideiak jarraituta, bizitza natural, bertutetsu eta askearen aldekoa zen. Horrek bizilekua landa eremura aldatzera eraman zuen. Izan ere, hiriko gizonaren bizitza deformatua, hondatua eta artifiziala zirudiela defendatzen zuen; laborariarena, berriz, naturari lotuta, erreza eta sendoa. Ondorioz, Brugg herritik hurbil kokatutako lur batzuk erosi zituen nekazaria izateko asmoz. Formakuntza jaso zuen bere nekazaritza enpresa ondo kudeatzeko nahiarekin, betiere, bere formakuntza eta enpresaren helburuak herriaren onura zirelarik. Bertan, etxe handi bat eraiki zuen, Neuhof-a. Horrela hasi zuen pedagogia arloan bere bizitzako etaparik esanguratsuena izango zena.\nPestalozzi fisiokratismoaren aldekoa zen, hau da, lurrak ongarri metodo berrien bidez obetzea defendatzen zuen ideiaren aldekoa zen. Esperceta eta granza ekoiztearen alde zegoen, azkenengo honen sustraiek kolore gorria eskaintzen zuetenez ehungintzan erabili ahal zelako. Nekazari izateko proiektua aurrera eramateko emaztearen eta bere herentziak erabili zituen. Honekin nahiko ez zenez, banku batek eskainitako aurrerapen bat behar izan zuen. Herritarrekin zuen harreman eskasa eta bankuak diru laguntza kentzeak eragin zuen Pestalozziren enpresaren porrota. Gainera, zorrez gainezka zegoenez, Pestalozzik lurrak alokatu eta abereak saldu behar izan zituen. Hori eginda ere, emaztearen gurasoen laguntza beharrezkoa izan zitzaien zor guztiak ordaindu ahal izateko. Jarraian, kotoi-salerosketan aritu zen denbora gutxiz, baina honek ere porrot egin zuen. Azkenengo porrota ez zen guztiz negatiboa izan, izan ere, honek Neuhofa pobreentzako institutu bihurtzea bultzatu baitzuen; Neuhof eskola sortzearen eragilea izan zen.\nPestalozzik egunero ikusten zituen miserian bizi ziren haurrak, babesgabetasun egoeretan murgilduta eskale zirela. Geihenak, umezurtzak edo abandonatutako ahurrak ziren. Bere ustetan, ume hauek laguntzeko bide bakarra heziketa zen, formazioa eskaini eta lan egiten irakatsi (nekazaritza eta ehungintza adibidez). Bere egoera latza, familiaren eta enpresaren biziraupenari, haur txiroak laguntzeko zuen ideia gehituz, Neuhof eskola sortzea bururatu zitzaion, guztiontzako onuragarria izango zena.\nNehuof eskola, metodologia.\nEskola honen helburu nagusia haurrak heztea zen. Lan egiten irakasten zituen bere enpresa txikian, horrela, enpresa aurrera ateratzen zuen haurrak hezten zituen bitartean. Beraz, eskola industrial bat sortu zuen. Modu honetan, Pedagogoak haurrei bizileku bat, arropa, formakuntza, janaria eta abar ematen zien lanaren trukean. Horrela, Pestalozziren baserria, 1774an txiroei zuzendutako institutu bihurtzen hasi zen.\nPedagogoaren nahia giro praktiko bat sortzea zen, bertan haurrak bere kabuz pobrezia gainditzeko gaitasuna lortu zezaten. Irakasteko erabilitako metodo berriak arrakasta izan zuen, izan ere, geroago, Europan zehar eskola pestalozziarrak sortu ziren. Heziketa metodo berrian, garrantzia ematen zaio gauzen intuizio sentsibleari, honen bitartez sortzen baitdira ideiak eta kontzeptuak. Gaiak lantzeko modu sinple batetik hasi, eta gero eta konplexuago bihurtzen da haurraren momentuko garapen mentalera egokituz. Jakintza handituz doa, intuizio korapilatsu batetik hasiz, ideia argi eta ezberdinak lortu arte. Metodo didaktiko eta unibertsala proposatzen du, ikasle-irakasle harreman hurbila eskaintzen duena. Honen bitartez, Pestalozzik bere ikasleek aitatzat hartzea eta maitatzea lortu zuen. Bere eskola heziketa popularraren proposamena da. Kalkulu, hizkuntza eta irakurketa irakasteko metodoak berritu zituen. Ez zuen llibururik erabiltzen, gorroto zituelako, artifizialak kontsideratzen baitzituen. Errekurtso gutxiko umeak integratzea zen bere helburu nagusia. Bere ikasleak etorkizuneko irakasleak izango zirela uste zuen. Irakaslea ez zen autoritatedun pertsonatzat hartzen. Zentzu honetan, irakaslea, ikaslearen zerbitzura egon behar zuen (Lara Amor, 2013).\nBere esaldi famatuenen artean aurki ditzakegu: \"Tarde o temprano seguro que la naturaleza se vengar\u00e1 de todo lo que los hombres hagan en su contra\"; \"Para cambiar a la persona hay que amarla\"; \"Nuestra influencia llega s\u00f3lo a donde llega nuestro amor\"; \"La educaci\u00f3n es el desarrollo natural, progresivo y sistem\u00e1tico de todas las facultades\" y \"Un ni\u00f1o que no se siente querido, dif\u00edcilmente puede ser educado\".\nProiektu hau handitzen joan zen, 1776an 22 haur bizi ziren Neuhof eskolan, eta bi urte beranduago, 37 haur. Ondorioz, bi eraikin gehiago sortu behar izan zituzten eta nekazari eta ehule profesionalak kontratatu zituzten lan orduetan haurraz kargu egiteko, irakasteko eta zaintzeko. Honetaz aparte, aritmetika, irakurtzen eta idazten ere irakasten zitzaien. Pestalozziren borondatea, haurren bihotzak egia eta maitasunean oinarritutako bizitza moral baterako epeltzea zen (Dr. Arthur Br\u00fchlmeier, 2016).\nPestalozzi idazle.\nPestalozzik Neuhofean igarotako garaian, bere egoera ekonomikoa txarra zenean, idatziak egiten zituen dirua lortzen saiatzeko. Horrela, bere esperientzia eta ideiak transmititzen zituen eta bera bezala pentsatzen zutenen eta bere proiektuan sinisten zutenen laguntza ekonomikoak jasotzen zituen. Modu honetan, pedagogia arlorako garrantzitsuak izan diren Pestalozziren zenbait idatzi gorde dira gaur egunera arte. Idatzi hauen bidez, pedagogoak politikoki eta sozialki eragina izateko bide bakarra aurkitu zuen. Idatzietan, pobrezia eta haur txiroen hezkuntzaren egoeraren errudun nagusia gizartea zela adierazi zuen beste batzuen artean. 1780 eta 1798 artean \u201cLienhard und Gertrud\u201d (Lienhard eta Gertrud) eta \u201cChristoph und Else\u201d (Christoph eta Else) idatzi zituen. Bertan, historiagile, eskubideen eta herri bizimoduaren inguruko jakintsu, nobelista, hezitzaile, politiko eta edozein motatako galderetan erreparatzen den ( gizartea, giza natura, erlijioa, eskubideak...) filosofo moduan ageri da. Lehen aipatutako lehen idatzia 60 idatzi luze eta motzek osatzen duten 3 libururkiz osatutako lana da. Garrantzi handikoa izan zen eta hainbat hizkuntzara itzuli zuten. Pestalozzik arreta jartzen du herri batek osatutako komunitate osoan eta ez pertsona singular batean, berrikuntza honek irakurleengan interesa sorrarazi zuen.\nBitxikeriak.\nNeuhof eskolaren porrota.\nPestalozzik proposatutako Neuhof eskolak porrot egin zuen, izan ere, pedagogoak ez zituen jakintza ekonomiko handirik eta ez zen gai izan irabaziak lortzen eskola aurrera atera eta mantentzeko. Hasieran, lagunen, ezagunen eta familiaren bitartez lortutako diruaz baliatu zen, eta geroago eskaera zabala egin zuen bere idatzien bitartez proposatutako eskola defendatzen zuten denoi. Ekarpen horiek itzuliko zituela zin egin zuen, ziur zegoelako umeek lana ikasi bezain pronto, autofinantzaketaz instituzioa mantentzeko gai izango zirela. Hau ez zen horrela gertatu, umeak elikatuak eta ikasiak zirenean, haien gurasoak bila etortzen baitziren etxean familiarentzat lan egin zezaten. Horrez gain, umeek egindako ehunak ez ziren kalitate handikoak eta merkeago saltzera behartuta zeuden, irabaziak murriztuz.\nPestalozzi burugogorra, bere ideia amaierararte defendatu zuen.\nPorrot honek, ez zuen Pestalozzi gelditu. Izan ere, pedagogoaren ametsa pobreentzako eskola edo institutu bat zuzentzea izaten jarraitu zuen bere bizitza osoan zehar. Horregatik beste institutu batzuk zabaldu zituen gerago Burgdorf-en eta Yverdon-en, baina hauek ez ziren berak benetan nahi zituen modukoak. 1818an bere idatzien bitartez diru nahiko lortzean, berriro ere saiatu zen pobreentzako institutu bat zabaltzen, baina oraingoan Yverdonen. Honek ere, porrot egin zuen berehala. 80 urte beteko zituela, Neuhofera bueltatu zen, eskola berpizteko asmoz. Zori txarrez, Pestalozzik ezin izan zuen azkenengo proiektu honekin saiatu, urte hartan hil zen eta.\nSuizidiotik hurbil.\nPestalozziren eskolen egoera latzenetan ere, Isaak Iselin filosofoak pedagogo suitzarraren aldekoa zen, beregan eta bere ideian sinisten eta konfiantza zuen eta bere laguntza eskaini zion beti. Pestalozzik Isaaki idatzitako nekrologia batean, adierazten du nola filosofoak desesperazio egoera gainditzera lagundu zuen eta bertatik ondorioztatu daitekela, seguruenik suizidioa ekiditu zuela berari esker.\nPestalozzi familia sortzaile bezala.\nPestalozzi Anna Schulthess-rekin ezkondu zen eta seme bat izan zuten. Semeari Rousseauren omenez, Jean Jacques izena jarri zioten.\nErreferentziak.\nDr. Br\u00fchlmeier, A. (2016). Los a\u00f1os en el Neuhof. \u00a9 2016 Verein \u00abPestalozzi im Internet\u00bb: Heinrich Pestalozzi.http://www.es.heinrich-pestalozzi.de/biografia/los-anos-en-el-neuhof/\nAmor, L. (2013).Pestalozzi eskola. Eskola inklusiboaren oinarriak. http://eiolaraamor.blogspot.com.es/2013/04/peztalozzi-eskola.html"}
{"id": "747652", "revid": "96586", "url": "https://eu.wikipedia.org/wiki?curid=747652", "title": "Lupe del R\u00edo", "text": "Lupe del R\u00edo (Bilbo, ) bizkaitar aktorea da. Telebistan \"El comisario\" telesailean agertu zen."}
{"id": "747653", "revid": "9338592", "url": "https://eu.wikipedia.org/wiki?curid=747653", "title": "Gemma Herrero", "text": "Gemma Herrero Virto (Bizkaia, 1974ko ekaina) bizkaitar idazlea da, thriller landu duena."}
{"id": "747654", "revid": "56334", "url": "https://eu.wikipedia.org/wiki?curid=747654", "title": "Carmen L\u00f3pez-Areal", "text": "Carmen L\u00f3pez-Areal (Bilbo, ) bizkaitar gidoilaria da, zineman eta telebistan lan egin duena."}
{"id": "747655", "revid": "56334", "url": "https://eu.wikipedia.org/wiki?curid=747655", "title": "Agurtzane Villate", "text": "Agurtzane Villate Ruiz de Gordejuela (Gasteiz, 1969) arabar ilustratzailea da. Leioako Arte Ederretako fakultatean ikasi eta gero, liburuak, koadroak eta ipuinak diseinatu, margotu eta ilustratu ditu."}
{"id": "747656", "revid": "10891", "url": "https://eu.wikipedia.org/wiki?curid=747656", "title": "Ana Mart\u00ednez de Aguilar", "text": "Ana Mart\u00ednez de Aguilar (Donostia, 1965) gipuzkoar arte-historialaria da. Madrilgo Complutense Unibertsitatean ikasi eta gero, hainbat museotan lan egin du. 2004 eta 2007 artean Sofia Erregina Museoaren zuzendari nagusia izan zen."}
{"id": "747657", "revid": "9105192", "url": "https://eu.wikipedia.org/wiki?curid=747657", "title": "Euskaraldia", "text": "Euskaraldia 2018an Euskal Herrian euskararen erabileraren alde abiatu zen ekimen bat da, herritar euskaltzaleak aktibatuz hizkuntza ohiturak aldatzeko asmoa duena. Lehenengo Euskaraldian, guztira, 225.000 lagunek eman zuten izena. Lehen saioaz geroztik, bi urtean behin egiten da: bigarrena 2020an izan zen eta hirugarrena, 2022an.\nProposamena.\nEuskal Herriko hainbat euskaltzale elkartek urteetan zehar landu duten \"Euskarak 365 egun\" lan ildoaren mugarritzat jo daiteke. Euskaraldiaren lehen edizioa 2018an egin zen, \u00ab11 egun euskaraz\u00bb goiburuarekin, azaroaren 23tik abenduaren 3ra arte; azken eguna Euskararen Nazioarteko Egunarekin batera egin zen.\nHelburua.\nEuskaldunen hizkuntza ohituretan eragitea eta beren harreman sareetan euskara gehiago erabiltzea izan zen Euskaraldiaren lehenengo helburua. Hizkuntzaren normalizazioaren ardura pertsonen eta entitateen artean partekatua denez, bestetik, 2019an, mota guztietako entitateek euskararen erabilera babesteko eta bultzatzeko neurriak hartzeko beste helburua izan zuen. \"Aktibatu\" aditzak \u00abpraktikan jartzea\u00bb esan nahi du. Hizkuntzaren erabilerari lotutako kontzeptua da, euskaraz hitz egiten dakitenek edota euskara ulertzeko gaitasuna daukatenek euskara erabil dezaten lortu nahi delako.\nHamaika egun horietan, 16 urtetik gorako herritarrei proposamena egin zitzaien, \"ahobizi\" eta \"belarriprest\" rolak hartzeko. Ahobizi ulertzen duten guztiei euskaraz hitz egiten dieten euskaldunak dira (baita ezezagunei lehen hitza, gutxienez, euskaraz egiten dietenak ere). Belarriprest, berriz, gutxienez euskara ulertzen duten kideak dira, euskaraz aritzeko gai direnei hizkuntza horretan jarduteko gonbidapena egiten dietenak. Antolaketan, auzo, herri zein eskualde bakoitzeko euskaltzale taldeak ari dira, bai eta bestelako elkarte, enpresa zein erakundeetakoak ere.\nAurrekariak.\nLutxo Egiaren \"Transitoak\" performantzea.\n2015eko ekainaren 11n hasita, \"Bi-lingual:\" \"Transitoak\" performancea Bilbon egin zuen, hilabetez. 31 egun eman zituen Bizkaiko hiriburuan hizkuntza hegemonikoa, gaztelania, galdu izan balu bezala. Esperientziaren berri jaso zuen izen bereko blogean. Oihartzun handiko lana izan zen, euskal komunikabide eta euskara taldeetan batik bat. Egiaren lana erreferentzia hartuta, taldekako antzeko esperientzia abiatu zen Donostiako Egia auzoan, 2016 hasieran, zortzi astez. \"Transitoak\" performanceak identitateak zituen abiapuntu.\nDonostiako Egia auzoa.\n2016ko urtarrilaren 8tik martxoaren 4ra, \"Egian Euskaraz bizi nahi dugulako\" egitasmoa gauzatu zuten auzo horretan, Lutxo Egia artistaren performancea eredu hartuta. Zazpi aste iraun zuen egitasmoak. Parte hartzaileek \"Euskaraz bizi nahi dugulako\" leloa zuten txapak eraman zituzten, identifikazio gisa. Taldeka banatu ziren, eta pertsona bakoitza astebetez aritu zen euskaraz, edonon eta edonorekin: izan etxe azpiko dendariarekin, tabernariarekin, lagun eta senideekin, euskaraz egiten zuenarekin edo ulertzeko gai zenarekin.\nAurretik, TELP ikastaroak prestatu zituzten: euskaraz egin ahal izateko oztopoak sortzen direnean, zein jarrera hartu eta nola jokatu ikasteko. Euren bizipenak eta hausnarketak idazteko koaderno batzuk erabili zituzten parte hartzaileek, eta antolatzaileek ondorioak jaso zituzten gero. Haietako askok azpimarratu zuten jabetze edo ahalduntzearen kontua.\nEgiako egitasmoa ez zen bere horretan amaitu. \u00abEsperimentu\u00bb horrek jarraipena izan zuen: Donostiako Piratak, A\u00f1orgako auzokideak... Beste herri batzuetara ere zabaldu zen.\nLasarte-Oria.\nLasarte-Orian lau urtean behin egiten zuten Euskararen Maratoia: 40 orduz euskaraz aritzeko xedea zuten. Euskararekin lotura duten hainbat talde eta erakunderen urteurrena zela aprobetxatuz, beste helburu bat jartzea erabaki zuten: \"Baietz 40 egun euskaraz\".\n\"Ahobizi\" eta \"belarriprest\" rolak eratu zituzten, izen horiekin \u2014Euskaraldian erabiliko direnak, hain justu\u2014, eta identifikazio txapak sortu zituzten, Egian bezala. 16 urtetik gorako 2.000 pertsonak eman zuten izena. Egitasmoarekin batera, ikerketa bat garatu zuten Pello Jauregi EHUko irakaslearekin.\nAgurain.\nAgurainen \"15 ordu euskaraz\" jaia ospatzen zen, abenduaren 3an egiten zen irratsaio baten inguruan, Euskararen Egunean. Ekimen horrek egunetik harago emaitza erangikorrik ez zuela pentsatuta, herritar batzuk bildu eta \"\u00abhizkuntz pedagogian oinarritutako egitasmo berri bat\u00bb\" proposatu zuten: \"75 orduz euskaraz\".\nAzaroaren 8tik 11ra egin zuten, baina urte osoan aritu ziren prestaketa lanetan, herriko eragileekin eta elkarteekin, ostalariekin, enpresekin... 17 urtetik gorako 3.600 biztanle ditu Agurainek, eta 200 bat pertsonak eman zuten izena; horiek jende gehiago parte hartzera bultzatu zuten.\nArrigorriaga.\n12.000 biztanle ditu Arrigorriagak (Bizkaia): 4.000 euskaldun eta 3.500 euskaldun hartzaile, baina erabilera ez da % 10era iristen. Arrigorriagan egin zuten dinamikaren oinarrian dago herriko elkarte batek antolatutako TELP ikastaro bat, Gemma Sanginesena. Anitz jatorritako pertsonak elkartu ziren, eta helburu komun bat ezarri zuten: herrian euskararen erabilera sustatzea.\nHortik jaio zen \"Baietz 365!\" egitasmoa. \"Nik bai\" eta \"Nirekin bai\" rolak sortu zituzten, eta identifikazio txapak. Azaroaren 10ean hasi zuten eta abenduaren 3an bukatu, nahiz eta gero ere jendeak ikur horiek erabiltzen segitu zuen.\nBAM.\n2017ko azaroan, hiztun multzo batek BAM dinamika abiatu zuen Baiona-Angelu-Miarritze hiri eremuan. Euskaldunen % 10 mobilizatzea lortu zuten: 806 \"ahobizi\" eta \"belarriprestek\" euskaraz bizitzeko ariketa egin zuten zazpi egunez.\nGauzatzea.\nHerri eta entitateek 2018ko lehen hiruhilekoan izan zuten izena emateko aukera. Azaroaren azkenaldean ekimena gauzatzen hasterako, guztira 196.000 lagunek emana zuten izena Euskaraldian: Araban 17.500ek, Bizkaian 68.500ek, Gipuzkoan 84.000k, Ipar Euskal Herrian 5.000k eta Nafarroa Garaian 20.500ek. Emakumeak %\u00a063 dira. Parte hartzaileen %\u00a074k eman dute izena \"ahobizi\" rolean jarduteko, eta %\u00a026k, \"belarriprest\" rolean.\nAhobizi digital.\nEuskaraldiaren testuinguruan Interneten ere euskaldun jokatzeko gonbita batzuk egon ziren hainbat blog eta gizarte saretan."}
{"id": "747659", "revid": "10891", "url": "https://eu.wikipedia.org/wiki?curid=747659", "title": "Maria Untzetabarrenetxea", "text": "Maria Untzetabarrenetxea Olazar (Bilbo, 1964) arabar farmazialari eta enpresaburua da. 1992an Mar\u00eda D'uol enpresa sortu zuen. Arabako Unibertsitate Ospitalearen laguntzarekin produktu dermatologikoak sortu ditu gaixo onkologikoentzat."}
{"id": "747660", "revid": "105290", "url": "https://eu.wikipedia.org/wiki?curid=747660", "title": "Antiquarium", "text": "Antiquariuma antzinateko gauzak jasotzera bideraturiko museo edo jauregi bateko aretoa da, edo baita ere helburu hau duen museo zehatz bati\u00a0 ere deitu dakioke.\nHorren adibide izan daitezke Sevillako Antiquariuma edo Alcal\u00e1 de Henaresko harresietako Atiquariuma. Hitza latinezko antiquarius hitzetik dator \u00abantzinatekoaren zalea \u00bb.\nAntiquarium famatuenetarikoa Municheko Residenza da, Bavierako antzinako erregeen jauregia. Freskoz eta kandelieriz dekoraturiko areto hau antzinateko objektuen bilduma garrantzitsu bat du, bereziki busto eta estatua klasikoei dagokienez."}
{"id": "747661", "revid": "19615", "url": "https://eu.wikipedia.org/wiki?curid=747661", "title": "Arantza Sestayo", "text": "Arantza Sestayo (Donostia, 1964) gipuzkoar margolari eta ilustratzailea da, marrazki gotiko eta sentsualak egiten dituena."}
{"id": "747663", "revid": "105290", "url": "https://eu.wikipedia.org/wiki?curid=747663", "title": "Kosovoren independentzia aldarrikapena", "text": "Kosovoren Independentzia Aldarrikapena herrialde hartako legebiltzarrak onartu zuen 2008ko otsailaren 17an. Herrialdeak sezesioa aldarrikatu zuen Serbiarengandik, eta errepublika erako estatu burujabe deklaratu zen.\nAurrekariak.\nJugoslaviaren zatiketaren hastapenetan, Kosovo probintzia bat zen Serbiaren baitan, baina 1990eko ekainean, ebazpena eraman zuten probintziako legebiltzarrera bertako albaniarrek, eskualdearen estatusa errepublika bihurtzeko (Jugoslaviaren baitan bazen ere). Legebiltzarrak presidente serbiarra zuen ordea, eta hark ez zuen saioa egiten utzi. 1990eko uztailean, gainera, Serbiako gobernuak disolbatu egin zuen Kosovoko legebiltzarra. 1991ean, ordea, legebiltzarkide albaniarrak beren kasa elkartu ziten Kacanik hirian, eta 1991ko irailaren 22an \"Kosova Errepublika\" aldarrikatu zuten, estatu burujabe bat bailitzan.\nAldarrikapen horrek ez zuen eragin berehalakorik izan, ez bada 1990eko hamarkadan zehar albaniar eta serbiarrek botere egitura paraleloak ezarri zituztela Kosovon. Egoera tenso horrek eztanda egin zuen Kosovoko Gerran, 1996 eta 1999 urteen artean.\nNazio Batuen 1244 erresoluzioak eman zion amaiera gerrari, modu anbiguo batean. Nazioarteko legedian, Kosovoren gaineako Serbiaren subirautza berretsi zuen erresoluzioak, baina praktikan, Kosovoko gehiena, Pristina hiriburua eta bertako agintea albaniar independentisten esku zegoen. 2006an nazioarteko elkarrizketak hasi ziren estatus anbiguo horretatik aurrera egiteko, eta Finlandiako presidente izandako Martti Ahtisaariren planaz eztabaidatu zen asko. Independentzia hitza aipatzen ez zuen subirautza moduko bat proposatzen zuen Ahtisaarik, baina ideia hura ez zen urrutira iritsi. Aldiz, 2007ko azaroaren 17an hauteskundeak egin ziren, eta independentistek irabazi zituzten, independentzia aldarrikatzeko aginduarekin. UCK gerrilako borrokalari ohia, Hashim Tha\u00e7i, izan zen garaile botoen %35rekin.\nIndependentzia adierazpena.\n2008ko otsailaren 17an, Kosovoko Legebiltzarreko 109 diputatuk aho batez aldarrikatu zuten independentzia adierazpena. Serbiagandik independente izendatu zuten herrialdea, eta Kosovo \"estatu demokratiko, independente eta libre\" gisa definitu zuten. Kalean, Albaniaren banderarekin ospatu zuten aldarrikapen independentistek.\nGutxiengo serbiarreko 11 diputatuek boikota egin zioten legebiltzarreko saioari. \"De facto\", serbiarrek kontrolpean duten Ipar Kosovo ez dago Kosovo independentearen agintepean.\nNazioartearen erreakzioa.\nEstatu batuek, Frantzia, Alemania, Italia eta Erresuma Batuak nahiko azkar ezagutu zuten Kosovoren independentzia. Europako Batasuneko herrialde gehienek jarraian egin zuten, salbu eta Zipre, Grezia, Espainia eta Errumaniak.\nEspainian.\nEspainian, PSOEko Gobernua zegoelarik agintean, kanpo arazoetarako ministro Miguel \u00c1ngel Moratinosek deklaratu zuen Espainiak ez zuela \"aldebakarreko erabakia onartuko, eta nazioarteko legedia errespetatuko zuela\". PPk ere gaitzetsi zuen aldarrikapena. 2008tik, gobernu aldaketek ez dute eraginik izan dotrina honetan eta Espainiak ez du Kosovo estatu independentetzat onartzen.\nAlderdi abertzaleek bestelako jarrera izan zuten. Katalunian ERCko Josep-Llu\u00eds Carod-Rovira jarrera aldatzeko eskatu zion Gobernuari, ez zedin \"azkena izan\" Europan Kosovoren independentzia aldarrikatzen. Eusko Jaurlaritzako bozeramaile Miren Azkaratek (EAJ), demokratikoa eta ereduzkoa iritzi izan zion aldarrikapenari, herritarren borondatea errespetatzea zela giltzarria arazo politiko gogor bat gainditzeko.\nNazio Batuen Erakundean.\nIndependentzia aldarrikapena izan eta gutxira, Serbiak gaia Nazio Batuetara eraman zuen. 2008an bertan, Serbiak landutako proposamen batek aurrera egin zuen, eta Nazio Batuen Batzar Nagusiak galdera zuzendu zion Hagako Nazioarteko Justizia Auzitegiari, ea independentzia aldarrikapena legezkoa zen nazioarteko legediaren baitan. Hagako Auzietegiaren erantzuna Serbiaren kontrakoa izan zen neurri handi batean, independentzia aldarrikapena ez baitzuen ez-legezkotzat jo.\nKosovoren onarpen instituzionala.\nBeheko herrialde hauek Kosovo herrialde independiente moduan onartu dute\u02d0"}
{"id": "747664", "revid": "119347", "url": "https://eu.wikipedia.org/wiki?curid=747664", "title": "San Nicola in Carcere", "text": "San Nicola in Carcere VI. mendean San Nikolas Barikoari eskainitako Erromako basilika da. Sant'Angelo \"rionean\" kokaturik dago.\nHistoria.\nLeku honetan eraikitako lehen eliza VI. mende ingurukoa zen. Sarreratik gertu, bestetik, X. mendeko idazkuna irakur daiteke. Dena dela, eliza honi eginiko lehenengo erreferentzia 1128koa da: fatxadan plaka bat da.\nAurretik, toki berean, Erromatar Errepublika garaiko Forum Holitoriumaren erorkinak zeuden eta jainko desberdinei eskainitako tenpluak: Junon, Spes eta Jano; tenplu hauek ondoren espetxe moduan erabili ziren eta hortik elizaren \"in Carcere\" izendapena (\"espetxean\"). Geroago, tradizioa beste espetxe batekin nahastu zen zeren eta XIV. mendetik aurrera jendeak Tullianoren espetxearekin lotzen zuen baina hor Bizantzio garaikoa zen eta eliza horrekinez zuen loturarik.\nSan Nikolas Barikoari egin zen elizaren eskaintza inguruan bizi zen talde greziarrarekin justifikatzen da. Komunitate horrek santu horri debozio handia zion. XI. mendean Petrus Leoniren eliza bezala ezagutzen zen; jatorri judutarraren familia horrek Martzeloren antzokia gotorleku bezala moldatu zuen.\nArkitektura.\nOraindik gaur egun erromatarren garaiko arkitekturaren elementu batzuk gordetzen dira. Handiena kanpoko horman ikusten diren zutabeak ditugu, batzuk K. a. III. mendeakoak, alboko orma batean, eta beste batzuk, fatxadan, K. a. II. mendeakoak; azken hauek Juno Sospita tenpluaren elementuak ziren. Fatxada X. mendekoa da eta 1599an Giacomo della Portak fatxada berreraiki egin zuen. Lan horietan Erdi Aroko kanpandorrea zen; kanpandorrea XIX. mendean konpondu zen. Elizaren kriptan, publikoari irekita, Juno Sospita tenpluaren beste aztarnak ikus daitezke, esaterako bere Sancta sanctorum.\nEliza barruan bi ama birjinei zuzendutako kultua dago: bata Ponpeiako Madona eta, bestea, Mexikoko Guadalupeko Andra Maria. Azken honen kaperan 1773an Mexikotik bidalitako margolana erakusten da. Aldare nagusian martiri desberdinen erlikiak gordetzen dituen basaltoko ontzi handi bat dago."}
{"id": "747665", "revid": "119347", "url": "https://eu.wikipedia.org/wiki?curid=747665", "title": "Ongizatearen ekonomia", "text": "Ongizatearen ekonomia zientzia ekonomiko eta politikoaren adarretako bat da, non efizientzia ekonomikoaren eta ongizate sozialaren inguruko gaiez aritzen den. Neurria edozein izanda ere, sozietatea osatzen duten indibiduoen aktibitate ekonomikoaren terminotan aztertzen du ongizate orokorra. Indibiduo horiek (aktibitate ekonomikoarekin batera) interesaren unitate basikoak dira: indibiduoen ongizaterik gabe, ez da posible ongizate soziala egotea.\nHorrela, esate baterako, Timothy John Besley-k honela dio:\nOstera, Zaragozako Unibertsitateko analisi ekonomikoko sailak honela zabaltzen du: \"Ongizatearen ekonomiak, Mikroekonomiaren adarretako bat izanik, sozietate batek duen ongizate maila azaltzen du\". Gainera, honako galderei erantzuna ematen saiatzen da: behin oreka egoera izateko baliabide nahikoak lortu ostean, ikuspegi sozial batetik zer esan dezakegu propietate optimoei buruz? Esleipen hori izango al da aukera guztietan gizartearentzako hoberena? Azken batean, taldearen ikuspegitik egoera sozialaren balioespena egitea da gakoa, betiere, aukeraketa sozialerako irizpideren bat erabiliz (ikus efizientzia banatzailea).\n= Gogoeta Orokorrak =\nOngizate soziala gizartearen ongizate orokorrari dagokio. Ongizate hau gizarteko indibiduo guztien ongizatearen batuketa gisa zehatz daiteke. Bi modutara neurt daiteke: kardinalki (utilitate edo diru terminotan) edo ordinalki (Paretoren efizientzia terminotan). Utilitateen metodo kardinala ez da oso erabilia teoria puruetan, izan ere, gehikuntza arazoek zalantzagarri eta ziurgabea egiten dute. Salbuespen moduan hautemate oso orokorrak daude, baina eztabaidatuak izan dira.\nOngizatearen ekonomia aplikatuan (esate baterako, galdu-irabaziaren analisian), balioak termino monetarioetan izan ohi dira landuak, batez ere, banaketaren efektuak analisian barneratuak daudenean, hau inplizituki egin daiteke, adibidez, banaketak eraginik ez duela onartzen duten analisietan.\nIkuspegi praktiko batetik, ongizatearen ekonomiak ongizate orokorra aztertzen du (bere neurria edozein izanda ere) gizarte bat osatzen duten gizabanako guztien aktibitate ekonomikoaren terminotan. Indibiduo horiek (beraien aktibitate ekonomikoarekin batera) interesaren funtsezko unitatea dira\u02d0 gizabanakoen ongizaterik gabe, ezinezkoa da ongizate soziala egotea.\nIkuspegi ordinal batetik, ongizateren ekonomiak orokorrean gizabanakoen lehentasun orokorrak onartzen ditu, hala nola, ongizatearen hobekuntza proposatzen du (Paretoren efizientzia terminotan). Horretarako ez da beharrezkoa \"unitate kuantitatibo\" bakar edo orokor bat.\nEkitatea erabiliz, diziplinaren hurbilketan bi ikuspegiak bateratzen saiatzen da (irabazien banaketa terminotan eta ondasun/zerbitzuen lorpenetan neurtuta) ongizatearen aparteko dimentsioa balitz bezala.\n1980. urtetik aurrera, ekonomialariak hurbilketa eta arazo berriei buruz arduratu dira. Horien artean \"hurbilketarako gaitasuna\" agertzen da, non askatasunari buruzko gauzak materia honetan kontuan izan behar direla argudiatzen duten. Hurbilketa hauek garapen arazoetarako erabili dituzte. Garapenean interesatuta dauden ekonomialari batzuk faktore gehigarri batzuekin (utilitate, demokrazia, altruismo eta abarrekin batera) \"esplotabilitate\" kontzeptua garatzen ari dira. Ostera beste ekonomilari batzuk \"bizitzarekin asebetetzea\" erabiltzearekin interesatu dira, hala nola, Daniel Kahneman eta bere bazkideak \"esperimentatutako utilitate\" bezala deitzen diotena neurtzeko asmoz.\nGarapen horietan Tibor Scitovskyren lanak funtsezko papera izan zuen. Berak dioenez, askotan ongizatea \"kontsumoarekin\" nahasten da eta, ondorioz, garapen ekonomikoarekin; baina giza aurrerapena kalitatearen ikuspegitik neurtua izan behar duela argumentatzen du. Bere ustez, ongizatea edo kontsumotik eratorritako plazera hainbat elementuz osatua dago, non lorpen eta garapen pertsonalek garrantzi handiagoa hartuko luketen. Sozietate askok baliabide gutxiago izanda, baliabide gehiago dituztenak baino kalitate hobeagoko kontsumoa lor dezaketela argumentatzen du Scitovskyk, soilik kontsumo baxuagoko kalitateak lortzen dituztela. Autorearen iritziz, kontu handiz alderatu behar dira ongizate sozialaren egoerak (ikus Bizi Kalitatea).\nBeste interes termino batzuk ere gaineratzen dituzte, adibidez\u02d0 ekitatea, justizia, berdintasun eta desberdintasun soziala eta altruismoa, eta abar.\nIkusi: Ongizate Ekonomiaren funtsezko Teoremak\nHurbilketa.\nHistorikoki alor hau menderatu duten funtsezko bi hurbilketa egon dira. Lehenbizikoa, ekonomia neoklasikoa: funtsean Francis Edgeworth, Arthur Pigou eta Vilfredo Pareto (beste batzuk Alfred Marshall, Henry Sidgwick, etab. ere barneratzen dituzte) lanen ondorioz sortu zena. Ongizate-ekonomia berria John Hicks, Nicholas Kaldor, Paul Samuelson, etab. autoreek sortu zuten, sintesi klasiko-keynesiarra edo \"sintesi neoklasikoa\" -ren ildotik.\nHurbilketa neokalsikoa honako hautemateetan oinarritzen da:\nAurreikuspen hauen arabera ongizate sozialaren funtzioa eraiki daiteke. Banakako utilitate funtzioen gehikuntza egin eta, funtzio horiek maximizatzen diren lekuan lortu ahalko da.\n\"Ongizate Ekonomia berriak\" utilitatea kontzeptu ordinal gisa hartzen du: lehentasunak modu ordenatuan antolatu daitezke, baina ordena horrek neurri absolutu edo objektiboa hartzen du. Hurbilketak efizientzia eta banaketa ulertzeko esfortzuak esplizituki desberdintzen ditu eta, horregatik, tratera ezberdina ematen die.\nEfizientziari lotutako gaiak Paretoren efizientzia kontzeptuarekin eta Kaldor eta Hicks autoreen konpentsazio testekin neurtzen dira. Aitzitik, irabazien banaketarekin erlazionaturiko gaiak onura sozialen funtzioekin lotzen dira. Horrez gain, efizientziaren inguruko ikerketek neurri kardinalak alde batera utzi dituzte, utilitateko kurba ordinalak erabiltzen hasi dira. Interesen arabera \"ondasunen saskiak\" ordenatzen dituzte, horrela analisirako nahikoa da indiferentzia kurben \"eremuko mapa\" bat. Eremuaren zailtasuna eta konplexutasuna direla medio, hurbilketa nagusiki ongizatearen ekonomia \"tradizional\" edo \"neo - klasiko\" gisa ezagutuko da.\nEkoizpena eta kontsumoaren arteko erlazioa.\nEkoizpena eta Kontsumoaren arteko erlazioa grafikoki sistema sinple (bi kontsumitzaile - 1 kontsumitzailea eta 2 kontsumitzailea -, bi produktu (X eta Y) eta bi ekoizpen faktore bakarrik (Lana (L) eta Kapitala (K)) baten bitartez honela erakutsi daiteke\u02d0\nDiagraman PQ kurbak, ekoizpenaren aukera agregatuak erakusten ditu. X eta Y produktuen arteko efizientzia puntu guztiak erakusten ditu. Ekonomiak ondasun horietako A produktuak ekoizten baditu, X bidezko aldaketa-tasa marjinala (MRS), Y=2 izango da (hots, bi X behar dira Y produktu bakoitzeko, edo Y produktuko bi X ekoitziko dira).\nA puntuak, Edgeworth kaxa baten ertza definitzen du, non kontsumoaren diagrama barneratzen duen. Honek, X eta Y produktuen konbinaketa irudikatzen du eta bi kontsumitzaileek kontsumitu ditzakete. Beraien lehentasunak, kaxaren barneko indiferentzia kurbekin daude ordezkatuta. B puntuan, ordezkapen-tasa marjinala (MRT) 2ren berdina da, eta C puntuan, 3ren berdina. Ekoizpenarekin orekan B kontsumoa dago bakarrik (MRS = MRT). BCA kurbak gizabanakoen kontsumoan efizientzia puntuen \"locus\"-ak definitzen ditu (MRS1 = MRTS2). Kurba horretan mugitzen garen heinean, gizabanako bakoitzak aukeratu eta kontsumizen dituen X eta Y ondasunak aldatzen dira. Puntu bakoitzari lotutako utilitate datuak, utilitate-funtzioak sortzeko erabiliak izan daitezke (goian, hurbilketa), horrela erlazio optimoak ebatzi daitezke.\nAintzat hartu beharreko lehentasun eta utilitateak ongizatearen inguruan.\nHonako utilitate ezberdinak daude\u02d0 kontsumitzaileak, ekoiztutako ondasunen saski eta konponketak edo ekoizpen prozesura ekarritako faktoreen nahasketa. Paretoren efizientziaren arabera, denak bateragarriak dira. Teorian ekoizpen kurbako aukerak bezain besteko puntu \"optimo\" daude. Emaitza optimo horiek kontsumo eta ekoizpenaren arteko infinitu oreka puntu inplikatzen dituzte.\nOndorioz, Paretoren efizientzia ongizate sozialerako beharrezko baldintza (baina ez nahikoa) dela argudiatu da. Paretoren puntu optimo bakoitzak ekonomiako sarrera ezberdinen banaketa suposatzen du. Nola determinatu dezakegu hortaz banaketa horietako bat besteak baino desiragarriagoa den? \"ongizate sozialeko funtzio\" bat zehazten dugunean, esplizituki edo inplizituki, hau da erabakitzen duguna. Funtzio horrek gizarteko utilitate unipertsonalaren inguruko balioak biltzen ditu. Beste hitz batzuetan, gizarte bat osatzen duten indibiduoen garrantzi erlatiboa zehazteko modu matematikoa da.\nFuntzio erabilgarri batek (Bentham-en ongizate-funtzioa deritzo baita ere) indibiduo bakoitzaren utilitatea gehitzen du gizartearen utilitatea lortzeko. Ikuspegi honetatik begiratuta, indibiduo bakoitza berdina da, bakoitzaren hasierako utilitate mailari garrantzirik eman gabe.\nBeste muturrean \"maximo-minimo\" edo \"Rawlsen funtzioak\" moduko hurbilketak daude. Rawlsen iritziaren arabera, ongizatea gutxien daukatenen utlitatea maximizatzerakoan maximizatzen da. Gutxien daukatenen egoera hobetu ezean inongo aktibitate ekonomikok ez du ongizate soziala haziko.\nEremu honetako ekonomialari gehienak ongizatea bi ikuspegi hauen bitarteko zerbait dela zehazten dute.\nEspazio grafiko batean lantzeko helburuarekin, ongizate sozialaren funtzioa normalean indiferentzia soziala gisako kurba batera lekualdatzen da, bertan beste funtzio ekonomikoekin elkar eragiteko. \"Kurba utilitario\" bat lineala (zuzena) da eta eskubirantz jaitsi edo beherazten da. Horrela, indibiduo baten utilitatea handitzen doan heinean beste batena jaisten doala erakusten du, izan ere, \"utilitate sozial\" kantitate bakarra dago banatu edo konpartitu behar dena gizarte batean. Max eta min kurbak jatorri bereko bi zuzenetan agertzen dira, 90 graduko angelu bat osatuz. Honek, utilitate eta irabazi soziala osagarriak direla erakusten du\u02d0 ez du garrantzirik indibiduo baten utilitatea zenbatean handitzen den, bestearena handitu ezean, ez da gizartean hazkunde totalik egongo. Erdibideko kurbek lehenengoarekin dute antzekotasun handiena, orokorrean, zuzenak izan beharrean kurbak izaten baitira. Batzuk bitarteko hurbilketa baten moduan ikusten dute.\nOngizate sozialaren kurba osagarri bat eraiki daiteke\u02d0 ekonomia bateko indibiduotan banatutako ondasun eta zerbitzuen balio monetarioa neurtuz, horrela \"kontsumitzailearen irabaziak\" kalkulatu daitezke eta irabazi hori ondasun eta zerbitzu gehigarriak eskuratzeko erabiltzen dela erabakiz.\nZazpi ekuazioko eredu sinple bat.\nOngizate-ekonomiaren arazo nagusiena, ongizate sozial baten funtzioaren maximo teorikoa aurkitzea da. Hainbat mugapenetara lotuta dago, hala nola, ekoizpen sistemak dituen teknologiaren egoera, erabilgarriak diren baliabide naturalak, azpiegitura nazionala eta muga \"sozialak\" (esate baterako, indibiduoen jokabidea, utlitate pertsonalen maximizazioa, irabazien maximizazioa, ...).\nEredu ekonomiko sinpleenetan, aurrez aipatutako zazpi ekuazio ebatziak lortu daiteke. Berriro errepikatuz\u02d0 eredu horiek bi kontsumitziale soilik izango lituzkete (1 kontsumitzailea eta 2 kontsumitzailea), bi produktu (X eta Y) eta ekoizpeneko bi faktore (Lana (L) eta Kapitala (K)). Modu honetara zehatz daitezke gainerako kontsiderazioak\u02d0 1. kontsumitzailearen utilitatea U1 izanik eta 2. kontsumitzailearen utilitatea U2, Ongizate Soziala honela maximizatu daiteke (OS edo BS)\u02d0\nEkuazio hauen emaitzek Paretoren optimoa sortzen dute.\nAdibide erreal batean, milioika kontsumitzailerekin, ehundaka produkturekin eta ekoizpeneko hainbat faktorerekin, kalkuluak askoz ere zailago bihurtuko lirateke.\nOngizate Sozialaren maximizazioa.\nArestian aipatu bezala, kurba baten uzkurduretatik deribatu daitezke utilitate-funtzioak. Funtzio asko, puntu bakoitzeko bat, kurba horietatik deribatu daitezke. Utilitate sozialaren muga, utilitate horien guztien ertz edo kanpo-limite batetik erdietsi daitezke.\nParetoren optimoaren ikuspegitik baliabide ekonomikoen banaketa, ekoizpen, kontsumo eta, ekoizpen eta kontsumoaren arteko interakzioa.\nOndorengo diagraman, MN kurba utilitate sozialaren muga da. D puntua, lehen diagraman B puntua dena, aldaketa marjinalaren oreka dago (MRS = MRT), hau da, kontsumoa eta ekoizpena A puntuan eraldatzen dira. E puntua utilitate sozialaren mugaren barruan dago (inefizientzia bezala adierazia), izan ere, MRS C, MRT A puntuaren desberdina da.\nNahiz eta Paretoren efizientziaren arabera puntu guztiak ezberdinak izan, batek soilik adierazten du utilitate soziala noiz maximizatzen den. Z puntu honek, non utilitate funtzioaren muga (MN) indiferentzia sozialaren kurbaren (SI) tangentea den.\nOngizatea eta efizientzia.\nNahiz eta ekonomiak \"efizientziaren banaketa\" duela pentsatu izan den, ekoizten diren ondasunak hauen utilitate maximoa lortzen duten pertsonetan banatzen direnean, ekonomialari askok nahiago izaten dute Paretoren efizientziaren kontzeptua erabili efizientzia egokiiren muga adierazteko.\nOngizate sozialeko neurri honen arabera, egoera bat optimoa izango da inoren egoera okertu gabe ezin daitekeenean inorena hobetu.\nParetoren efizientzia hau, soilik honako irizpideak gogobetetzen badira lortu daiteke\u02d0\nHainbat baldintzek inefizientziara eramaten duela argudiatu da. Besteak beste honakoak barneratzen dira\u02d0\nEkonomia bat Paretoren efizientziara garatzen ari den determinatzeko asmoarekin \"konpentsazio-testak\" burutu dira. Hori burutzeko, aldaketa gehienak pertsona batzuen egoera hobetu eta beste batzuen egoera okertzen dutela kontuan hartu dute.\nHorregatik, irabazleak galtzaileei konpentsatuko balie zer gertatuko litzatekeen aztertu dute. \"Kaldorren irizpide\"-aren arabera, irabazle maximoak galtzaileak onartzeko prest dauden minimora heltzen badira, aldaketak Paretoren egoera optimo batera lagundu dezake. Hau irabazleen ikuspegitik begiratuta kontsideratu daiteke, izan ere, nahi dutena lortzeko prest daudenak baitira.\nOngizate-ekonomiaren erlazioa beste adar batzuekin.\nMikroekonomian erabiltzen diren teknika asko erabiltzen ditu ongizate-ekonomiak. Horregatik, askotan adar gisa, eremu edo erdibideko zein garatutako espezializazio gisa ere ikusi daiteke. Ostera, bere emaitzak makroekomian aplikatuak izan daitezke, edota, eragina izan dezakete. Izan ere, ongizate-ekonomia bi ekonomien hurbilketa gisa ikusi daiteke. Ikerketa eta ongizate ekonomiaren tekniken \"galdu-irabaziaren analisia\" emaitza zehatza da, baina alde batera uzten ditu banaketa irabaziaren aspektuak. Zientzia politikoak ongizate eremuko interesa ere partekatzen du, baina teknika kuantitatibo gutxiago erabiltzen ditu.\nGarapeneko teoriak ere arazo hauek aztertzen dituzte, eta garapen sozialerako funtsezkoak direla uste da.\nKritika.\nEkonomialari edo politologo batzuk, hala nola, Austriar eskolakoak, utilitate funtzio kardinal bat eta/edo ongizate sozial kardinal baten funtzioa zehaztea posible den zalantzan jartzen dute. Eta posible izanda ere, funtzio horiek balio edo utilitate bat izango luketela argudiatzen dute. Arrazoirik funtsezkoena utilitate sozialeko kurbak sortzeak duen zailtasuna da (bai praktikoki zein teorikoki). Gainera, indibiduo bakoitzaren kurba agregatuetatik abiatuta sortzen diren utilitate-kurba sozialak adierazten dutena zalantzan jartzen da, nahiz eta kurbek dirudunenak zein txiroenak barneratu.\nParetoren araberako banaketa optimoak ere eztabaidatuak izan dira, batez ere, ondasun eta baliabideen arteko erlazioa ezagutzen ez den eskemetan. Aitzitik, teoria neoklasikoak erlazio hau ongi definituta dagoela azpimarratzen du.\nAzkenik, utilitate ordinalen funtzioak zalantzan jartzen dituztenak ere badaude, \"prezio-indizeen\" ordez \"ordaintzeko prestutasuna\" adierazten duten funtzioak proposatzen dituzte. Ongizate ekonomiak prezio-indizerik gabe kalkulatuak izan daitezke, baina, hau ez da ohikoa."}
{"id": "747667", "revid": "105290", "url": "https://eu.wikipedia.org/wiki?curid=747667", "title": "George erregearen uhartea (Antartika)", "text": "George erregearen uhartea, Argentinan Maiatzaren 25a uhartea eta Errusian Waterloo uhartea izenekin ezaguna, Antartikako Hego Shetlandak uhartediko handiena da. Fildes itsasarte estuak Nelson uhartetik bereizten du, hego-mendebaldean.\n3 badia handi ditu:\u00a0Maxwell\u00a0badia (Fildes edo Guardia Nazionala), Admiralty badia (edo Lasserre) eta George erregea badia (edo maiatzaren 25a). Uhartearen mendebaldean Fildes penintsula dago, non Harresi Handia (Txina), Escudero eta Frei (Txile), Bellingshausen (Errusia) eta Artigas (Uruguay) baseak daude. Gainazalaren %90 baino gehiago izotza da. 95 kilometro luze eta 25 zabal neurtzen ditu eta 705 metroko altuera du."}
{"id": "747669", "revid": "69477", "url": "https://eu.wikipedia.org/wiki?curid=747669", "title": "Ongizate ekonomia", "text": ""}
{"id": "747670", "revid": "21098", "url": "https://eu.wikipedia.org/wiki?curid=747670", "title": "Elizabeth Cheron", "text": ""}
{"id": "747671", "revid": "448", "url": "https://eu.wikipedia.org/wiki?curid=747671", "title": "Faroe", "text": ""}
{"id": "747673", "revid": "1519", "url": "https://eu.wikipedia.org/wiki?curid=747673", "title": "Hagako Auzitegia", "text": ""}
{"id": "747674", "revid": "1519", "url": "https://eu.wikipedia.org/wiki?curid=747674", "title": "Nazio Batuen Asanblada", "text": ""}
{"id": "747675", "revid": "7476", "url": "https://eu.wikipedia.org/wiki?curid=747675", "title": "Kuda-Pacu", "text": "Kuda-Pacu Indonesiako bertako zaldi arraza bat da. Bere tamaina zein ezaugarriengatik ponien sailkapen taldean sartzen da. Bere jatorrian bertako ponien eta europar odol garbiko zaldien arteko nahasketa dago."}
{"id": "747678", "revid": "59723", "url": "https://eu.wikipedia.org/wiki?curid=747678", "title": "Burgosko odolki", "text": "Burgosko odolkia haragirik gabeko hestebete bat da, txerriaren odolez eta arrozez egiten dutena. Burgosko gastronomian ohikoa da."}
{"id": "747682", "revid": "105290", "url": "https://eu.wikipedia.org/wiki?curid=747682", "title": "Burruntzi-pintxo", "text": "Burruntzi-pintxoa edo txitxi-burruntzia txerri-haragi zatiak piperrauts, baratxuri, oregano eta abarrekin maneatuz eta ziri batean sartuz egiten den pintxoa da. Kebabaren espainiar aldaera da, non diote."}
{"id": "747685", "revid": "105290", "url": "https://eu.wikipedia.org/wiki?curid=747685", "title": "Juliana zopa", "text": "Juliana zopa saldari zerrenda finetan ebakitako azenarioa, apioa, porrua, eta abar gehituz egiten den zopa da."}
{"id": "747686", "revid": "56334", "url": "https://eu.wikipedia.org/wiki?curid=747686", "title": "Burgosko odolkia", "text": ""}
{"id": "747687", "revid": "1545", "url": "https://eu.wikipedia.org/wiki?curid=747687", "title": "Patatak errioxar eran", "text": ""}
{"id": "747688", "revid": "1545", "url": "https://eu.wikipedia.org/wiki?curid=747688", "title": "Arrautza poxatu", "text": ""}
{"id": "747689", "revid": "105290", "url": "https://eu.wikipedia.org/wiki?curid=747689", "title": "Aingeru-adats", "text": "Aingeru-adatsa (, ahoskatua) edo zirikilotea zirikilote izeneko kuia \u00adbarietatearekin eta azukrearekin egiten den gozoa da, pastelgintzako betegarri gisa erabiltzen dena. Mallorcan jatorria du, non ensaimadak egiteko erabiltzen duten."}
{"id": "747690", "revid": "1545", "url": "https://eu.wikipedia.org/wiki?curid=747690", "title": "Zirikilote", "text": ""}
{"id": "747691", "revid": "1545", "url": "https://eu.wikipedia.org/wiki?curid=747691", "title": "Aingeru-adatsa", "text": ""}
{"id": "747692", "revid": "1545", "url": "https://eu.wikipedia.org/wiki?curid=747692", "title": "Carquinyoli", "text": "Carquinyolia () arbendolak zuritu, txigortu, txikitu eta azukre urtuarekin nahasiz egiten den pasta da. Okzitanian eta Katalunian jatorria du, non eskualde bakoitzak bere aldaera duen."}
{"id": "747693", "revid": "1545", "url": "https://eu.wikipedia.org/wiki?curid=747693", "title": "Kataluniar krema", "text": ""}
{"id": "747694", "revid": "105290", "url": "https://eu.wikipedia.org/wiki?curid=747694", "title": "Ogi-txigorki", "text": "Ogi-txigorkia edo ogi\u00adpusketa txigortua hirugiharrarekin batera, edo hutsik, oliotan edo gantzetan frijitutako ogi\u00adzatia da, zopari edo pureari nahasteko balio duena. Entsaladetan ere tipikoak dira, adibidez Cesar entsaladan."}
{"id": "747695", "revid": "1545", "url": "https://eu.wikipedia.org/wiki?curid=747695", "title": "Ogi\u00adpusketa txigortu", "text": ""}
{"id": "747697", "revid": "1545", "url": "https://eu.wikipedia.org/wiki?curid=747697", "title": "Crouton", "text": ""}
{"id": "747702", "revid": "105290", "url": "https://eu.wikipedia.org/wiki?curid=747702", "title": "Saltsa arrosa", "text": "Saltsa arrosa maionesarekin eta tomate saltsarekin egiten den saltsa da. Ketchupa, brandya, esne-\u00adkrema eta beste osagarri asko ere izan ditzake, eta itsaski\u00ad-koktelari, entsaladari edo arrain frijituari, eta abarri laguntzeko erabiltzen da. Badaude britainiar jatorria duena esaten dutenak, baina aspalditik egiten dute antzeko prestaketak.."}
{"id": "747705", "revid": "1491", "url": "https://eu.wikipedia.org/wiki?curid=747705", "title": "Saltsa tartariar", "text": "Saltsa tartariarra () ozpinetako pepinoak, arrautza gogorra, kaparra, tipula eta perrexila txiki\u00ad-txiki egin eta maionesari gehituz egiten den saltsa da. Frantzian jada XIX. mendean ezagutzen zuten.\nSaltsa tartariarra, espeziekin apaindutako edo espeziarik gabeko maionesa oinarri duela, tipulin xehatua eta, kasuan kasuko autoreek emaniko formulak gorabehera, perrexila, perraitza, estragoia, kaparrak eta kornixonak (ozpinetako luzokertxoak) ere onartzen ditu; Hego Euskal Herrian olibaran edo azeitunak ere gehitu izan zaizkio inoiz. Erabakitzeko auzia: ziapea bai edo ez, errezetetan maiz agertzen bada ere. Ohituraz, \"remoulade\" saltsari ziapea jartzen zaio; tartariarrari, ez.\nHotz edo beroa (epela) zerbitzatzen da, gelatina edo gantzen astuna orekatzea du helburu eta, dudarik gabe, Frantziako sukaldaritzari dagokio, tradizioz.\nIzenaren jatorria.\nAutore batzuen iritziz, \"tartariar\" terminoak Antzinate eta Erdi Aroko iparraldeko barbaroekin izan zezaken loturarik; ziapez alaituriko saltsa min batez lagunduta, ogi birrinduan bildu eta erretako prestakinei aplikatuko zitzaiekeen. Artean (XIX. m), Frantziako sukaldaritzan, horrelako prestakinei \"poloniar erara\" zerizten. Geroztik, \u201ctartariar\u201d espezia mukuru dauzkan saltsa bati esan izan zaio, orokorki.\nTartariarra turkiar-mongol herrien okerreko izena da, Mendebaldean ere tartariar esaten zitzaien arren; \u201ctatariarrak\u201d mongoliarren ondoan bizi diren turkiar herriak dira. Herri horiek, Ekialdeko Europako elikaduran oinarritutako garagardotegi giroko jangai asko ekarri zituzten Europara, hala nola \"choucrouta,\" saltxitxak eta txerri-zankar tradizionala (ipar-ekialdetik, hunoen Tungus eskualde txinatarretik). Eskualde horretako kulturak mongoliarren eragin handia du: mongoliar borroka, hizkuntza, tradizio xamanikoak... \nNolanahi ere, sukaldaritzan \u201ctartariar\u201d esamoldea frantsesez baino askoz lehenago agertu zen italieraz. \u201cTartariarrak\u201d Frantziako erregearen zaldi gaineko tropen ezizena zen. Haiexek ziren haragi zatiak kanpainako sutatik lapurtu eta ahal bezain azkar kontsumitzen zituztenak. Metodo gordin horrek \u201ctartariar erara\u201d esamoldea sortu zuen. Historikoki, Tartariar jakiak oinarrizko jangaiak dira (okela gordinezko tartar ezaguna barne) edo jaki minak, baina gaur egun, sukaldaritza frantsesak eginiko ibilbidea aintzat hartuta, \u201ctartariar\u201d terminoaren ordaina gordina da.\nHistoria.\nItalieraz, Dominico Romolik bere \"Antipasti Tartare di carne\" (1560) idazlanean eman zuen \u201ctxahal solomoa zidro eta kaparrekin\u201d errezeta. Louis Le Royk (1592), bere aldetik, gozopilak zerrendatu zituen: kremak, tartara, pastelak, hostopilak.\n\"Errege-sukaldari berria\" (1729) liburuak tartariar eran prestatzeko modukoak diren jaki batzuk aipatzen ditu, eta \u201cpiperbeltz, perrexil, udaberriko tipula eta belar fin xehatuekin onduz gero, ogi birrindutik pasatu eta apailatu\u201d behar direla dio, beren saltsarekin zerbitzatzeko.\nJourdan Lecointe (1790) sukaldariak sortu zuen \u201ctartariar erako saltsa\u201d estreinakoz: hotz edo beroa, tipulak, txahal eta urdaiazpiko pusketak, baratxuria, piperbeltza, koriandroa eta limoia erregosirik, salda estraktu on bat eta basokada ozpin gehituko dizkie. Sukaldariak honela dio: \u201cSaltsa biziki min atsegina da, baina berotu egiten zaituenez, arriskutsua izan zenezake egunero kontsumitzea\u201d. Geroago (1877) idatzirik utzi zuenez, maionesari ziapea gehiturik saltsa tartaro bat egiten zuten. Konposizioaren bilakaera azkar joan zen gaurko formularantz. 1827an ospe handiko chef batek honela azaldu zuen: \u201cSaltsa hotz hori egiten dugu tipulatx, estragoi eta perraitza xerra mehetan ebakita, ziapea, espeziak, zorrotada bat ozpin eta olioa gehitzen zaizkio\u201d.\nZiapearen auzia.\nEscoffierrek, saltsa ziaperik gabe egiten zuelarik, osakera hau eman zuen (1903): \u201cLitro bakoitzeko, zortzi arrautza gorringo egosirekin harrotutako maionesa, piperbeltz min-minez suspertua. Ongarri berezia hauxe da: dela tipula berdea, dela tipulina, 10 gramo litroko, koilarakada bat edo bi maionesarekin xehe-xehe ebakita eta gazta-oihaletik iragazita.\u201d Garaikideen artean, Herv\u00e9 This, maionesaren eta bere aldaeren inguruko erreferentziazko egilea: \u201cMaionesari ziapea gehituz, saltsa tartariarra edo \"remoulade\" bat osatuko da\u201d. Gero, Raymond Oliverrek, bere iritziz, \" (tartariarra) maionesa bat da, ozpinetako kornixonak kaparrak eta belar finak erantzita\". 2020an, M\u00e9lanie Martinek ziapea jartzen zuen, Alain Ducassek (2013) ez zuen jartzen baina tipulatxo berri zuriak txiki-txiki eginda eransten zizkion\u2026\nMarie-Claude Bisson-ek (2012) egungo formula eman zuen: maionesa, arrautza gorringo egosi xehatua, ziapea, tipulatxa, kornixonak, kaparrak eta perrexila; \"remoulade\"ren osaera, aldiz, ziapedun maionesa \u00a0baizik ez zen. \nErabilerak.\nSaltsa hau ez da zernahiri gehitzeko modukoa, bere osaera konplexuagatik, bai zapore, bai usainen aldetik. Gutxi-asko, jangai hauek lagundu izan ditu, dena den:\n\"Saltsa Tartariarra\" errezeta.\nHonela prestatzen da Tartara saltsa:"}
{"id": "747706", "revid": "1545", "url": "https://eu.wikipedia.org/wiki?curid=747706", "title": "Saltxitxa-ogitarteko", "text": ""}
{"id": "747707", "revid": "512", "url": "https://eu.wikipedia.org/wiki?curid=747707", "title": "Txapata", "text": "Txapata () azal lodia, albeolo handiko mami ilun\nsamarra eta, orea hartzitzen denbora gehiagoan uzten delako, zapore eta usain bortitzagoak dituen ogia da. Arnaldo Cavallari italiarrak 1982an asmatu zuen."}
{"id": "747708", "revid": "1545", "url": "https://eu.wikipedia.org/wiki?curid=747708", "title": "Ciabatta", "text": ""}
{"id": "747709", "revid": "46380", "url": "https://eu.wikipedia.org/wiki?curid=747709", "title": "Elisenda Paluzie", "text": "Elisenda Paluzie i Hern\u00e1ndez (Bartzelona, 1969ko urriaren 13a) kataluniar ekonomialari eta ekintzaile politiko bat da. 2018ko martxotik Assemblea Nacional Catalana (ANC) erakundearen lehendakaria da, Jordi S\u00e0nchez lehendakaria eta preso politikoa ordezkatuz.\n2001. urtez geroztik Bartzelonako Unibertsitatean Ekonomia irakaslea izan da, bai eta unibertsitate horretako Ekonomia Analisi eta Gizarte Zientzietako Zentroaren zuzendaria ere. Yale Unibertsitatean Nazioarteko Ekonomian eta Ekonomia Garapenean masterduna (1996), eta Bartzelonako Unibertsitatean Ekonomian doktoretzaduna (1999)."}
{"id": "747710", "revid": "336", "url": "https://eu.wikipedia.org/wiki?curid=747710", "title": "Boreosphenida", "text": "Boreosphenida ugaztun klado bat da. Bere barruan Theria guztiak eta Theriatik beste edozein gaur egungo ugaztun taldetik gertuen dauden taxoi fosilak sailkatzen dira. Euren haginen ezaugarriengatik bereizten dira. Ipar hemisferioan sortu ziren."}
{"id": "747712", "revid": "20653", "url": "https://eu.wikipedia.org/wiki?curid=747712", "title": "Maiatzaren 25a uhartea", "text": ""}
{"id": "747713", "revid": "20653", "url": "https://eu.wikipedia.org/wiki?curid=747713", "title": "Waterloo uhartea", "text": ""}
{"id": "747714", "revid": "42829", "url": "https://eu.wikipedia.org/wiki?curid=747714", "title": "Almike", "text": ""}
{"id": "747720", "revid": "512", "url": "https://eu.wikipedia.org/wiki?curid=747720", "title": "Smith uhartea (Antartika)", "text": "Smith uhartea Antartikako Hego Shetlandak uhartediko uharte bat da. Uhartediko mendebaldeko muturrean dago, eta Low uhartetik 25 kilometro iparraldera dago, eta Snow uhartetik hego-mendebaldera 35 km inguruan. Deception uhartea 72 km-ra dago ekialdean, eta Antartikako penintsula 140 km-ra inguru.\n29 kilometroko luzera eta 8 kilometroko zabalera duen elurrez estalitako tontorretako uharte menditsua da eta forma zorrotza eta luzea du, 206 km\u00b2-ko azalera eta 2042 metroko altuera maximoa. 83 kilometroko kostaldea du. Bere hego-mendebaldea James lurmuturra da.\nWilliam Smith ingeles kapitainaren omenez du izena, 1819an uhartediaren aurkikuntza jakinarazi zuen lehenengoa."}
{"id": "747721", "revid": "137486", "url": "https://eu.wikipedia.org/wiki?curid=747721", "title": "Atomismo", "text": "Atomismoa eskola filosofiko zenbaitetan garatutako teoria da, zeinaren arabera natura zatiezinezko partikulak diren atomoz eta hutsez osaturik dagoen. Antzinako Indian garatutako tradizio filosofikoetan hautematen da lehenengo aldiz atomismoan oinarritzen diren naturaren filosofiak. Mendebaldean, ordea, presokratikoen taldean daude atomismoa gehien baieztatu zuten filosofo nagusiak, hala nola Leuzipo eta Demokrito. Beranduago, Epikuro eta Lukrezio ere atomistak izan ziren.\nAtomismo hitzaren lehenengo aipamenak ikusteko, antzinako greziara eta antzinako Indiara erreparatu behar diegu. Mendebaldean, atomismoaren lehen apaimenak K.a. 5. urtean arizen ditugu, Leuzipo eta Demokritoren eskutik. Bestetik, Indian atomismoaren lehen eskolak K.a 4. mendekoak dira; hala nola, Jain, Ajivika eta Carvka eskolak. Gerora, Nyaya eta Vaishesshika eskolek atomomen konbinazioaz eta konbinazio horiek sortzen dituzten gorputz konplexuagoez arituko dira.\nMateria kimikoa elementu zatiezina zela pentsatzen zuten, hortaz, XIX. mendeko kimikariek atomo hitza erabili zuten elementu zatiezin horiei erreferentzia egiteko. Hitz hau grekoengandik jaso zuten, grekoz atomoa zatiezina adierazten baitu.\nBaina, XX. mendean, ordurarte sinesten zen kontrako aurkikuntza gertatu zen. Atomoak ez dira substantzia zatiezin eta bakunak, atomoak beste elementuz konposatutako elementuak dira. Hortaz, atomoa baino txikiagoak diren beste substantzia batzuk existitzen dira, atomoaren baitan daudenak; hala nola, elektroiak, neutroiak eta protoiak. Gerora egindako esperimentu batek agerian utzi zuen protoiak eta neutroiak txikiagoak ziren beste elementuz konposatuta zeudela: quarks.\nErredukzionismoa.\nAtomismo filosofikoak argumentu erredukzionista du: dena atomoz eta hutsez osatuta dago. Horiek osatzen duten oro ez da errealitatean existitzen; existitzen den gauza bakarra hutsean dauden atomoen elkarren arteko talkak dira. Atomismoaren teoria substantzien teoriaren kontrakoa da. Substantzien teoriaren arabera, oinarrizkoak diren elementu oro aldaezin agertzen da, zatiezin.\nGreziar atomismoa.\nK.a V. mendean, Leucipok eta Demokritok proposatu zuten materia oro partikula txikiz osatuta zegoela eta partikula horiek zatiezinak diren beste elementu batez konposaturik daude, atomoak. Planteamendu hau eztabaida puntu batean ematen da. Eztabaida honetan Parmenidesek eta Heraklitok parte hartu zuten. Heraklitoren ustez, existitzen den ororen esentzia aldaketa zen. Bestetik, Parmenidesek uste zuen aldaketa oro ilusio husa zela.\nParmenidesek mugimenduaren existentzia ukatu zuen, bai eta hutsaren eta aldaketaren existentzia ere. Haren ustez, existitzen zen oro masa aldagaitz eta bakar bat zen. Batzuetan gerta daiteke mugimendua eta aldaketak antzematea, baina ilusio hutsak dira. Horregatik beraz, Parmenidesek zentzumenak unibertsoa ezagutzeko tresna akasduna zela adierazi zuen. Zentzumenetatik jasotzen dugun informazioa baino, arrazoimenak izango du garrantzi handien. Lehenik eta behin ez zuen hutsaren exitentzian sinesten; hutsa ez izatearekin alderatzen zuen (hutsa bada, orduan ez da ezer izango, orduan ez da husa). Hutsaren inexistentziak, beste gauza bat ematen zuen aditzera: mugimenduaren inexistentzia. Mugimendua hutsean aurkitzen dugu, baina hutsik ez dagoen heinean, ezin da mugimendurik egon. Azkenik, ondorioaztatu zuen baldintza guzti hauek unitate zatiezin batean gerta zitekeela bakarrik.\nDemokritok Parmenidesen argumentu gehienak ontzat hartu zituen, mugimenduaren arazoa izan ezik. Esan bezala, Parrmenidesen ustez, aldaketa ilusio hutsa zen eta Demokrito ez dator bat ideia honekin, haren ustez aldaketa erreala izan behar zuen.\nDemokritoren pentsamendua zeharka ezagutu dezakegu Aristotelesen edo Platonen lanen eskutik.\nGeometria eta atomoak.\nPlatonek (k.a 427-347) \u00a0Demokritoren atomismoa ezagutuko balu, atomismo materialistatzat joko zuen. Elkarren artean talka egiten duten atomoek inoiz ezin zinago dute munduaren edertasuna eta forma irudikatu. \"Timeo\" liburuan, Platon honelako eztabaidez aritzen da. Timeoren ustez, koskomosa ez zen betierekoa, baizik eta sortu izan da. Hala ere sortzaileak, kosmosa gauza aldaezin eta betierekotzat irudikatu zuen.\nKosmosaren sorketa horretan, oinarrizko lau elementu aurkitzen dira: sua, airea, ura eta lurra. Baina Platonen ustez, hauek ez dira osagai oinarrizkoenak, ez dira errealitatearen osagai sinpleenak. Platonen ustez, osagai hauek sinpleagoak diren beste elementuez osatuta daude; elementu horiek elementu geometrikoak dira. Gorputz geometriko hauek triangeluz osatuta daude.\nElementu sinpleen (elementu geometrikoak) eta elementu naturalen (airea, lurra, sua eta ura) lotura ezarri zuen. Horrela, elementu geometrikoak elementu naturalen oinarrian agertzen direla erakutsi nahi zuen. Oinarri laua duen kuboaren irudia, lurrari atxikitu zion. Tetraedroa suari atxikitu zion eta azkenik oktaedro eta ikosaedroaren irudiari airea eta uraren elementuak esleitu zizkien.\nAristotelesen ukapena.\nAristotelesen ustez, airea, lurra, sua eta ura bezalako elementuak ez zeuden atomoz osaturik; Aristotelesek atomismoa ukatzen zuen. Buztingile batek, buztinezko pieza bat landuz gero, potentzian izan daitekeenaren forma hartuko du; \u00a0edalontzi bat izatera bihurtu daiteke, adibidez. Adibide honekin zera adierazi nahi zuen Aristotelesek: aldaketa ez da atomoen berregituraketa baten ondorioz gertatzen, baizik eta materiaren transformazioaren ondorioz. Ondorioz, aldaketa, materia potentzian oinarritzen da.\nSubstantzia bat hainbat zatitan zatitu daiteke baina bere esentzia galdu gabe. Gauza fisiko oro konposizio materiala eta inmateriala du eta bi konposizio hauek sortuko dute gauza horren estruktura eta izate esentzialak. Adibidez, gomazko pelota bat, Aristotelesen ustez, bi gauzez osatuta egongo da; alde batetik goma (materia) eta bestetik, materia hori egituratzen duen forma esferikoa.\nMateriaren zatikortasunaz aritzen da. Materia hainbar zatitan banatu daiteke, baina horrek materiak bere esentzia galtzea suposatuko luke. Adibidez, haragi zati bat bere minimo naturala baino zati gehiagotan banatzen badugu, bere esentzia galduko luke eta haragi izatetik ura bezalako beste elementu batera izatera igaroko zen. Hortaz, jada ez da haragia izango, ura baizik eta ondorioz, ez luke haragiaren esentziarik izango.\nGreziar atomismoa eta gero.\nEpikurok, atomismoa ikertu zuen. Atomismoaren ikerkuntzatik ondorioztatu zuen hutsa eta atomoak existitzen zirela. \u201cLukrezio\u201d edo \u201cSobre la naturaleza de las cosas\u201d lanetan, unibertsoaren egungo egoera aztertzen du. Hutsa eta atomoak betierekoak dira eta une oro mugitzen dira. Talka atomikoek objetuak sortzen dituzte eta objetu horiek sortuak izan ziren atomoen esentzia dute. Momentu horretatik aurrera, atomo horiek objetuaren parte izatera igaroko dira.\nAtomismoa Berpizkundeak.\nXVII. mendean, atomismoarekiko interesak piztu ziren. Bertan aurkitzen ditugu Ren\u00e9 Descartes, Pierre Gassendi eta Robert Boyle bezalako pentsalariak.\nIngalaterran aurkitzen dugu Northumberland-eko zirkulua deritzon lehen talde atomista. Nahiz eta lan gutxi argitaratu zituzten, teoria atomikoaren ideiak zabaldu zituzten Ingalaterrako zientzialarien artean, horien artean Francis Bacon aurki genezake. Talde honi esker, atomismoak garrantzia hartu zuen. Haiek lantzen zuten atomismoa, atomismo klasikoa zen eta hala ere, zientzia aurrekaritzat hartu izan zen. XVI-XVII mendeen artean garatuko atomismoan Giodano Bruno, Thomas Hobbes edo Thomas Hariot aurkitzen ditugu. Momentu honetan ere, Frantzian korronte atomistak zabaltzen hasi ziren.\nGalileo Galilei (1564-1642) atomismoaren defendatzailea izan zen. \u201cThe Assayer\u201d lanean, Galilleok sistema fisiko konplexuago bat aurkeztu zuen. Bertan azaltzen den bezala, fenomeno guztiak, soinua izan ezik, mugimenduan dagoen materiaz sortuak dira. \u00a0Bestetik, Galilleok zenbait esperimentu egin zituen, eta horietatik, adibidez, egiaztatu zuen Aristotelesen fisikan zenbait arazo zeudela. Adibidez, bere ikerketatik, erorketa askearen eta mugimendu inertzialaren kontzeptuak ondorioaztatu zituen. Aristotelesek proposatzen zituen teoriak ez ziren nahikoak izango erorketa librea eta mugimendu inertziala azaltzeko. Nahiz eta atomismoak ere ez zuen erorketaren legea bere osotasunean azaltzen, mugimenduaren arazoa ulertzeko urrats baliogarriagoa izan zen.\nRen\u00e9 Descartesen teoria korpuskularrak zer ikusia handia zuen atomismoarekin; zenbait kasutan atomismoaren bertsio berria bezala hartua izan da. Descartesek pentsatzen zuen unibertsoan zegoen oro materiaz eginiko arranpez zegoela sortua. Antzinako atomisten antzera, Descartesek ere pentsatzen zuen sentsazioak, hala nola, zaporea edo tenperatura, materiaren forma eta tamaina ezberdinen ondorioa dela. Atomismoaren eta Descartesen teoriaren ezberdinatasun handiena hutsean datza. Descartesek ez zuen uste hutsa existitzen zenik. Hutsean ez herortzeko, \u00a0materia guztia etengabeko mugimenduan dago. Bestetik, Descartesek atomistak ez bezala, dualismo bat defendatzen zuen, gorputz eta adimenaren artean gertatzen dena.\nPierre Gassendi-k, Descartesen filosofia mekanikoaren berplanteaketa bat aurkeztu zuen. Pierre apaiza zen, hortaz, fisikan aplikatzen zen filosofia mekanikoa baztertu nahi zuen eta azalpen kristau bat emateari ekin zion. Descartesen planteamendu erredukzionista kritikatu zuen, Descartes azalpen mekanikoei erreparatzen baitzien.\nJohann Chysostom Magnenus-ek atomoaren tamainaren gerturatze bat aurkeztu zuen. Horretarako proba batzuk egin zituen: elizan intsentsua erretzen zuen eta intsentsu hori eliza osoan usaintzen zen arteko denbora kalkulatu zuen. Horrela kalkulatu zuen intsentsu ale bakoitzeko zenbat molekula zeuden.\nAtomismoa eta etika.\nFilosofo batzuen ustez, jainkoak ez zituen gizakiak sortu, Demokrito kasu, bazik eta gizakiak sortu zutela jainkoa. Adibidez, Sextus Empiriciusek honako hau esan zuen:\n\"Askok pentsatzen dute jainkoaren ideia sortzera heldu dela gizakia naturaz kanpoko gauzak azaltzeko asmoz. Democritok estan zuen antzinako gizartea beldurrez bizi zela zeruan gertatzen ziren fenomenoak ulertzea ezinezkoa zelako garai hartan; hala nola trumoiak, tximistak etb-ak ulertzeko aukerarik ez zegoelako.\"\nEpicuro hil eta 300 urteetara, Lucreziok poema epiko bat argitaratu zuen \u201cSobre la naturaleza de las cosas\u201d deiturikoa. Bertan, erlijioa zanpatzen eta txikitzen den fenomeno baten deskribapena egiten du. Fenomeno horren funtsa hezkuntza da. Hezkuntzaren bidez, jendea kultur prozesu batean murgiltzen da eta horrela ordurarte ulertezinak ziren fenomenoak ulerkor bihurtu ziren.\nAtomismo indiarra.\nIndian, Nyaya-Vaisesika eskolak, atomismoaren lehenego urratsak eskaini zituen \u00a0(k.a VI- k.o I). Eskola honek, beste hainbat eskola atomistaren antzera, atomoen konbinazioez aritu zen. Hauek garatutako atomismoan, atomoak binaka konbinatzen ziren, gerora hirukoketan biltzeko.\nAtomista budistek Aristotelesek defendatzen zuen atomismoaren antzeko ikuspegi bat zuten. Antzinako atomismo honek esaten zuen bezala, lau atomo mota ezberdin bereizten dira. Elementu bakoitzak propietate zehatza du, mugimendua edo sendotasuna bezalako propietateak, batik bat. Propietate ezberdinak batzen direnean, propietate horiek ezaugarri zehatzak eskeintzen die elementuari. Budistek teoria atomikoari pentsamendu teologikoak batzen zizkieten.\nTestu janaista batzuk materia eta atomoei egiten diete erreferentzia. Horrela, janaistek pentsatzen zuten mundu osoa atomoz osatua zegoela, arimak ez ezik. Haien ustez, atomoak gauza material ororen oinarrian aurkitzen den substantzia zen. Atomo bakoitzak \u201czapore, usain, kolore eta ukimen\u201d ezberdinak zituzten.\nBestetik, atomoak bi eratan existitu daitezkeela adierazi zuten; alde batetik atomo arinak eta bestetik atomo astunak. Atomo arinak edozein espaziotan sartu daitezke, espazio hori txiki-txikia bada ere. Bestetik, atomo astunak espazio infinitua betetzen dute. Testu hauek atomoen konbinazioen inguran aritzen dira, bai eta atomo horien mugimenduez edo bibrazioez. Teoria guzti hauek deterministak dira.\nErdi Aroa.\nErdi Aroko islama.\nFilosofia atomistak oso goiztiarrak dira islamean. Filosofo islamiarrek atomismoaren postulatua arurrera eraman hala izateko, antzinako greziako atomismoa hartu zuten oinarritzat. \u00a0Antzinako grezian gertatzen zen bezala, atomismo islamiarrak talka egiten zuen erlijoiarekin.\nAtomismo islamiarrean eskola bat nagusitzen da batez ere; Asharite eskola teologikoa. Eskola honek esaten zuen arabera, atomoak betiereko substantziak dira eta betidanik iraungo dute. Atomoak gauza materialak dira. Munduan gainontzeko guztia aldian-aldiko substantziak dira; zera da, une jakin batean existitzen direnak. Aldian-aldiko substantziak, ezin dira beste substantzia batzuen sortzaile izan. Gertaera kontinjenteak ez dute zertan ondorio fisiko baten emaitza izan; gertaera kontijenteen abiarazlea jainkoa bera da, hari esker gertatzen dira gertaera kontijenteak. Hortaz, naturan gertatzen den oro jainkoaren emaitza da. Hau ikusita, esan genezake atomismo islamiarrak zer ikusi handiagoa duela atomismo indiarrarekin greziako atomismoarekin baino.\nBestetik, atomismo islamiarraren tradizioan, eskola Asharitearen kontrako mugimenduak gertatu ziren. Mugimendu honen aldekoek, Aristotelesen testuak zituzten informazio iturburu nagusi.\nErdi Aroko kristautasuna.\nEuropan, atomismoa Aristotelismoaren itzalean jarraitzen zuen. k.o II. mendean, Galen-ek, antzinako grekoen testuak berrezkuratuz, atomismoaren gaia mahai gainean jarri zuen. Batez ere, Epicuroren lanak hartu zituen eta horien artean Epikurok Aristotelesi egin zizkion kritika testuak.\nNahiz eta atomismoa hutsean herori zen, pentsalari eskolatistokoek Aristotelesen lanak zituzten, batez ere Aristotelesek atomismoari eginiko kritikiten testuak. Erdi Aroko unibertsitateetan, atomismoari erreferentziak egiten ziren. XIV. mendean, adibidez, Nicolas de Autrecourt-en eskutik, atomismoaren inguruko pentsamolde jasotzen dugu. Haren ustez, espazioa eta denbora atomoz osatuta zegoen.\nNahiz eta Epicurok garatutako atomismoa bertan behera geratu zen, Aristotelesen \u201cnaturalidad minima\u201d teoriak bultzada jaso zuen. Aristotelesen \u201cnatura minima\u201d \u00a0hurrengo eskolatuen pentsamenduaren oinarritzat hartu zen, batik bat, Descartes, Geber eta Daniel Sennert-en pentsamenduen oinarri.\nAtomismoaren errenazimendua.\nKorpuskularialismoa.\nKorpuskularialismoa atomismoaren antzeko da, baina, atomoak zatiezinak zirela uste zenean, korpuluak banatu zitezkeen. Horrela, merkurioa zatitu zitekeela teorizatu zen, beste gorputzetan sartuz. Merkurioa beste gorputzetan sartuz gero, gorputz horien barne egitura aldatzen zuen. Hau aurrerapausu bat soposatu zuen urrearen produkzioan.\nTeoria atomiko modernoa.\nXVIII. mendearen bukaeran, ingeniaritzan eta teknologian egondako praktikek, ondorio zuzenak izan zituen ordurarte materiari buruz egondako azalpen filosofikoengan.\nRoger Boscovich-ek atomismoaren lehen teoria matematikoa aurrera eraman zuen. Horretarako, Newton eta Leibnizen ideiak eraldatu zituen fisika atomikoaren programarekin bat egin zezaten.\nJohn Daltonek 1808. urtean, materiaren konposizioa ikertu zuen. Ura toki guztietan \u00a0elementu berdinez aztertzen zela konturatu zen: hidrogenoa eta oxigenoa."}
{"id": "747722", "revid": "1545", "url": "https://eu.wikipedia.org/wiki?curid=747722", "title": "Konbinatu (edaria)", "text": "Konbinatua likoreak eta fruitu-\u00adzukuak edo freskagarriak proportzio jakinetan nahasiz prestatzen den edari alkoholduna da. Mota askotakoak izan daitezke:"}
{"id": "747723", "revid": "336", "url": "https://eu.wikipedia.org/wiki?curid=747723", "title": "Pintxo-pote", "text": ""}
{"id": "747724", "revid": "512", "url": "https://eu.wikipedia.org/wiki?curid=747724", "title": "Robert uhartea", "text": "Robert uhartea Antartikako Hego Shetlandak uhartediko uhartea da. Ingeles itsasarte estuak mendebaldean Greenwich uhartetik bereizten du eta ekialdetik Nelson itsasartek Nelson uhartetik bereizten du.\nIpar-mendebaldetik hegoaldera 18 km neurtzen du eta ipar-mendebaldetik hego-mendebaldera 13 km, izotz iraunkorrak ia erabat estaltzen du eta kostaldeak itsaslabarrak dira.\nItsasertzean Newell lurmuturra nabarmentzen da iparraldean, Labb\u00e9 lurmuturra ipar-ekialdean, Robert lurmuturra hego-ekialdera, Prat lurmuturra hegoaldean, Carlota badia, Coppermine penintsula (izotz iraunkorrekoa) eta Clothier badia mendebaldean.\nTxileko Luis Risopatr\u00f3n aterpea (Copper Mine aterpe ohia) dauka, uhartearen mendebaldean dagoena.\nIzena 1821eko hasieratik dauka eta bere erabilera nazioartean zabalduta dago."}
{"id": "747726", "revid": "105290", "url": "https://eu.wikipedia.org/wiki?curid=747726", "title": "Sorex arizonae", "text": "Sorex arizonae satitsuen familiako ugaztun espezie txiki bat da. Mexiko eta Ameriketako Estatu Batuetan baino ez dira bizi, bereziki Arizonan.\nDeskribapena.\n\"Sorex arizonae\" satitsurik txikienetako bat da, 5 eta 7 zentimetro arteko luzerarekin eta 4 zentimetroko isatsarekin. Helduek, batez beste, 3,5 gramoko pisua dute. Kolore grisetik marroira dute, eta sabelaldean argiagoa da. Lehenago uste zen \"Sorex merriami\"ren parte zirela, baina 1977an espezie gisa identifikatu zen, burezur eta hortzen xehetasunetan oinarrituta."}
{"id": "747729", "revid": "105290", "url": "https://eu.wikipedia.org/wiki?curid=747729", "title": "Low uhartea (Antartika)", "text": "Low uhartea Antartikako Hego Shetlandak\u00a0uhartediko uharte bat da. 63\u00b017'S 62\u00b010'W koordenatuetan kokatuta dago, uhartediaren hego-mendebaldean eta Smith uhartetik hego-ekialdean, 22,5 km-ra.\n14 km luze eta 8 km zabal da, 181 km\u00b2-ko azalera eta 64 kilometroko kostaldea duena. Bere ezaugarri nabarmenena lurreko kota txikia da. Izotzez erabat estalia dago, itsaslabar malkartsuekin.\nUhartea 1800. urtearen hasieran itsas txakurren ehiztariek bisitatzen zuten."}
{"id": "747730", "revid": "512", "url": "https://eu.wikipedia.org/wiki?curid=747730", "title": "Jane Hawking", "text": "Jane Hawking (1944ko martxoaren 29an St Albansen jaio zenean Jane Beryl Wilde izena zuen) idazle eta hezitzaile ingeles bat da. Stephen Hawking fisikari ospetsuaren lehen emaztea izateagatik ere ezaguna da.\nBizitza.\nJane Hawking Beryl Eagleton eta George Wilderen alaba da. St Albansen jaio eta hezi zen, ondoren, ikasketei dagokienez, hizkuntzen bidea hartu zuen eta Erdi Aroko Poesia Espainiarrean doktoretza eskuratzea lortu zuen. 1965ean Stepehen Hawkingekin ezkondu zen, aste batzuk lehenago festa batean ezagutu ondoren. Bikoteak hiru seme-alaba izan zituen: Robert Hawking (1967an jaioa), Lucy Hawking (1970ean jaioa) eta Tim Hawking (1979an jaioa). Jane eta Stephen 1990ean banandu eta handik bost urtera ezkontza hautsi zuten. Aipatzekoa da, Janek lan handia egin zuela bere senarraren alde, izan ere, askotan lagundu zuen bere lanetan jarrai zezan.\nHawkingengandik banandu zenean, Jane Jonathan Hellyer Jonesekin ezkondu zen, familiaren laguna eta musikaria zen gizon hau. 1999an bere aurreko senarrarekin izan zuen bizitza azaltzen zuen liburu bat argitaratu zuen, \"Music to Move the Stars: A Life with Stephen\" izenarekin. Fisikaria bere bigarren emaztearengandik (Elaine) banandu zenean, Janek eta Hawkingek lanerako harreman bat ezarri zuten. 2008an aurretik idatzi zuen biografiaren bertsio eguneratu bat argitaratu zuen, ondorengo izenarekin: \"Travelling to Infinity: My Life with Stephen.\"\nGaur egun lasai bizi da, bere bigarren senarrarekin eta Hizkuntza erromanikoen irakaslea dela.\nFilmetan izan dituen antzezpenak.\nJane Hawking bi aldiz izan da antzeztua zinema munduan. Lehenengoa aldian Lisa Dillonek antzeztu zuen, \"Hawking\" (2004) filmean. Bigarren film batean ere interpretatu zuten, zehazki, \"The Theory of Everything\" filmean, oraingoan Felicity Jones aktoreak antzeztu zuen. Azken film hau berak idatzitako \"Travelling to Infinity \u2013 My Life with Stephen\" liburuan oinarrituta dago."}
{"id": "747731", "revid": "512", "url": "https://eu.wikipedia.org/wiki?curid=747731", "title": "Snow uhartea (Antartika)", "text": "Snow uhartea Antartikako Hego Shetlandak uhartediko uharte bat da. 62\u00b047'S 61\u00b023'W koordenatuetan dago Livingston uhartearen hego-mendebaldean eta hurbil (6 km inguru), Morton itsasarteak bereizita. 140 km inguru Antartikako penintsulatik bereizten ditu.\n16 km-ko luzera eta 8 km-ko zabalera neurtzen ditu, eta 210 metroko altuera du. 154 km\u00b2-ko azalera du eta 58 kilometroko kostaldea du. Izotz iraunkorrez erabat estalita dago. Uhartearen hegoaldeko puntua Conway lurmuturra da.\n1820. urtean britainiar eta amerikar itsas txakurren ehiztarien ezaguna zen."}
{"id": "747732", "revid": "21098", "url": "https://eu.wikipedia.org/wiki?curid=747732", "title": "Maria Andrea Villarreal Gonzalez", "text": ""}
{"id": "747735", "revid": "336", "url": "https://eu.wikipedia.org/wiki?curid=747735", "title": "Bizitzaren eboluzioa", "text": ""}
{"id": "747736", "revid": "23317", "url": "https://eu.wikipedia.org/wiki?curid=747736", "title": "Uger (musika taldea)", "text": "Uger 2016. urtean Bilbon sorturiko rock taldea da."}
{"id": "747738", "revid": "512", "url": "https://eu.wikipedia.org/wiki?curid=747738", "title": "The Wet Band", "text": "The Wet Band 2007. urtean Mutrikun sortutako rock musika taldea da.\nIbilbidea.\n2007ko neguan Endika, I\u00f1igo eta Aitzol elkartu ziren eta taldea osatu zuten. Ondoren Ainara gehitu zitzaien. 2009an Danbaka lehiaketara aurkeztu eta irabazi egin zuten, sari nagusia eta ikusleen saria, biak. Honi esker diskoa grabatu ahal izan zuten, 2010eko otsailean kaleratu zena. Diskako 12 abestietatik 11 ingelesez dira eta bat euskaraz."}
{"id": "747739", "revid": "105290", "url": "https://eu.wikipedia.org/wiki?curid=747739", "title": "Paracas penintsula", "text": "Paracas penintsula Peruko erdi aldeko itsasertzeko elementu geografiko nagusietariko bat da. Pisco probintzian dago, Ica departamenduan. Ozeano Barearen ertzean dago, Paracas Erreserba Nazionalaren barruan.\nEzaugarriak.\nItsas alde hau oso aberatsa da batez ere bertan dagoen planktoni esker eta horrek espezie asko erakartzen du. Paracas penintsula ezaguna da ere beste izen batez, Paracasen kandelabroa, mendi batean ikusten den irudiari esker, alegia. Kandelabroa aurrehistoriako petroglifoa da, ia 180 metrokoa. Inguruan ere K. a. 200 urtetako zeramikak aurkitu izan dira.\nErreserba Nazionala.\nPublikoari irekita dago eta oso inguru ezagunak ditu:"}
{"id": "747740", "revid": "105290", "url": "https://eu.wikipedia.org/wiki?curid=747740", "title": "Xarma (musika taldea)", "text": "Xarma 2009. urtean Ondarroan sortutako rock musika taldea da.\nIbilbidea.\nIbilbide laburra izan zuen taldeak, 2009an sortu eta 2012an desegin baitzen. Hala ere bi diska atera zituen eta 2011n Danbaka lehiaketa irabazi zuen."}
{"id": "747745", "revid": "15795", "url": "https://eu.wikipedia.org/wiki?curid=747745", "title": "Santa Cecilia in Trastevere", "text": ""}
{"id": "747746", "revid": "512", "url": "https://eu.wikipedia.org/wiki?curid=747746", "title": "Riyal (argipena)", "text": "Riyal hitzak hainbat adiera ditu:"}
{"id": "747747", "revid": "512", "url": "https://eu.wikipedia.org/wiki?curid=747747", "title": "Marvia Malik", "text": "Marvia Malik edo Maavia Malik (; Lahore, Pakistan, 1997) pakistandar emakumezko kazetari, telebista aurkezle eta modelo transgeneroa da. 2018ko martxoaren 23an Pakistango lehenengo telebistako albistegi-aurkezle transgeneroa bihurtu zen \"Kohenoor TV\" telebista katean albisteak aurkeztu ondoren.\nMarvia Malik Kazetaritzan lizentziaduna da. Aurretik modelo egin zuen lan."}
{"id": "747748", "revid": "336", "url": "https://eu.wikipedia.org/wiki?curid=747748", "title": "Bloke beltz", "text": "Bloke beltza () manifestariak beltzez jantzita joatean datzan manifestazio-taktika bat da; batetik, agintariek manifestariak identifikatzea zailtzeko eta bestetik, manifestazioak jende-olde bakarra irudi dezan partaideen arteko elkartasuna sustatzeko eta elkarretaratze iraultzailea sortzeko.\nMugimendu autonomoko ekintzaileek 1980ko hamarkadan Europan energia nuklearrearen aurkako protestetan garatutako taktika da. Bloke beltzek Europatik kanpoko hedabideen arreta bereganatu zuten 1999an MMEren gailurraren aurkako manifestazioetan, bloke beltz batek GAP, Starbucks, Old Navy eta Seattleko beste saltoki batzuei kalteak eragin zizkienean.\nGaur egun, taktika hau mugimendu anarkistekin, autonomistekin eta, batez ere, munduko hainbat lekutan garatzen diren globalizazioaren aurkako mugimenduarekin lotuta dago. Bloke beltzetan parte hartzen duten aktibista batzuen arabera, ez dute indarkeria erabiltzen pertsonen aurka; eta, erabiltzen badute, botere politikoaren sinboloen aurka jotzeko da. Tesi honen arabera, pertsonen aurkako erasoa autodefentsa modu gisa bakarrik gertatzen da, normalean poliziaren aurka. Gaur egun, indarkeriadun zein indarkeriarik gabeko bloke beltzak daude.\nKomunikabide masiboetan, sarritan, bloke beltza nazioarteko erakunde bat bezala deskribatzen da, baina ez dago halako erakunderik, talde ideologiko txikiek manifestazioetan erabilitako taktika bat besterik ez da eta."}
{"id": "747750", "revid": "77002", "url": "https://eu.wikipedia.org/wiki?curid=747750", "title": "Xabier Erro", "text": "Xabier Erro Jauregi (Lesaka, Nafarroa Garaia, 1946ko otsailaren 5a \u2013 Hondarribia, Gipuzkoa, 2018ko martxoaren 26a) euskal herritar mendigoizalea izan zen. Ingeniaritza teknikoko ikasketak egin zituen Iru\u00f1ean. Irakaslea zen ogibidez. Mendiko gidari lan egin zuen urte askoan.\n1980ko Everest Euskal Espedizioan 14 kideetako bat izan zen. Urte batzuk geroago, Gasherbrum IIko tontorrera (Himalaia) iritsi zen. Lehen nafarra izan zen, halaber, Aconcagua (Andeak) igotzen.\nBuruko minbiziak jota hil zen 72 urterekin bere etxean, ebakuntza egin eta egun batzuetara."}
{"id": "747753", "revid": "137486", "url": "https://eu.wikipedia.org/wiki?curid=747753", "title": "Arkeoastronomia", "text": "Arkeoastronomian antzinako gizarteek, nola ulertzen zuten zerua, fenomenoak nola erabili zituzten eta zein izan zen zeruaren lana euren kulturetan. Clubes Rugglesek dio akats bat dela arkeoastronomia antzinako astronomiaren ikerkuntza bezala ulertzea, egun ere, astronomia diziplina zientifikoa bat baita eta bitartean, arkeoastronomiak kulturetan desberdinetako izarren interpretazioak biltzen ditu. Eskuarki, etnoastronomiari lotuta dago, hau gizarte garaikidearen izarren behaketen ikerketa antropologikoa da. Arkeoastronomiak estuki harreman da astronomia historikoarekin, zein izarren gertaeren datu bilketan oinarritzen den arazo astronomiaren galdetzeko erantzuteko era historiaren astronomia, informazio hori erabiltzen duena antzinako praktika astronomikoak ebaluatzeko.\nAerkeoastronomiak zenbait metodo erabiltzen ditu antzinako praktika ebidentziak bilatzeko; hala nola, arkeologia, astronomia, probabilitate eta estatistika, eta historia. Metodo hauek euren artean oso desberdinak izanik, eta datuak iturri desberdinetatik hartzen direlarik, herraminta hauen integrazioa argumentu koherenteetan oso zaila izan da arkeoastronomoentzat.\nArkeoastronomiak hobi osagarriak betetzen ditu paisaiaren arkeologian eta baita arkeologia kognitiboan ere. Astronomia eta paisaia bat lotzea badago; batik bat, astronomia Maya eta nekazaritza. Beste adibide batzuk, paisaiaren eta ideia kognitiboen elkarkuntza bideratu dutenak, populazioa dagoen bideetan txertatuta dauden \u201ccosmos\u201daren ordenaren ikerketak.\nArkeoastronomia kultura guztietara aplikatua izan daiteke, edozein denboralditan.\nArkeoastronomiaren historia.\nMichellek honi buruz idatzi baino bi mende lehenago ez zegoen arkeoastronomiak eta ezta profesionalik ere, baina astronomoak eta \u201caintikuarioak\u201d zeuden. Bere lanen artean, batzuk, arkeoastronomiaren bultzatzaileak kontsideratzen dira. Antikuarioek Ingalaterran zehar agertzen ziren hondakinen orientazio astronomikoa interpretatzen zuten, adibidez, William Stukeley-ek egin zuen Stonehenge-en 1740an. XIX.mendean zenbait astronomok, Richard Proctor eta Charles Piazzi Smyth-ek esaterako, piramideen orientazioa ikertu zuten.\nArkeoastronomia terminoa Elizabeth Chesley Baityk erabili zuen lehen aldiz (Euan MacKie-k proposatua) 1973.urtean; hala ere, ikerketa gai moduan zaharragoa da, ematen zaion definizioaren araberakoa. Clive Rugglesek (XIX.mende erdialdean) esan zuen Heinrich Nissen izan zela lehen arkeoastronomoa. Role Sinclairren arabera, Norman Lockyer \u201castronomiaren aita\u201d zen. Euan MacKiek argudiatu zuen beranduago sortu zela, honakoa esanez:\n \"...el origen de la arqueoastronom\u00eda moderna debe recaer ciertamente en el trabajo de Alexander Thom en Inglaterra entre la d\u00e9cada de 1930 y la de 1970.\"\n1960.hamarkadan Alexander Thomas ingenerilariak eta Gerald Hawkins astronomoak, antzinako lekuei ezaugarri astronomiko gehiago gehitu zizkien. Hawkinsen argumentuak deuseztatuak izan ziren, baina ez Alexander Thomen lanak. Duan MacKiek Thomen teoriak frogatu egon behar zirela ustez, Kintraw-en (Argyllshiren, 1970 eta 1971 urte bitartean) indusketa bat egin zuen, honakoa frogatzeko: harri baten gainetik mendixka bateko hegaleko behaketen behaketa-plataformen iragarpena egokia zen ziurtatzeko. Thom-ren urruneko lerrokatze hipotesia itxuraz egiaztatzen duen plataforma artifiziala zegoen (Kintraw zen neguko solstizioarentzat benetako gunea zen), Thom-ek teoria geometrikoa formulatu zuen Isolan Cultoon-en monolito zirkularrean, emaitza positiboa edukiz. MacKiek, beraz, Thom-en ondorioak onartu zituen eta Ingalaterrako historia aurre berriak argitaratu zituen. Aldiz, Clive Rugglesek egindako Tom-en lanaren birebaluatzean, azaleratu zuen Tomek ez zituela nahikoa ebidentzia. Hala ere, Tomen ondarea oraindik ere presente dago.\nMundu Berrirako gerturapen hau, non antropologoak astronomiaren papera -zibilizazio amerindioetan- seriotasun handiagoarekin hartzen hasi ziren, guztiz desberdina izan zen. Rekurtso perhistorikoetara sarbidea izan zuten, Europan ez zeudenak eskuragarri ez baitzituen halako etnografiak, lehen kolonizatzaileen erregistroez gain. Anthony Aveniren adibidea jarraitzeari esker, arkeoastronomoek Mundu Berrian zenbait baieztapen egitea posible izan zen, kontinente zaharrean espekulazio soilak izango liratekeenak. Datu historikoek oso baieztapen zehatzak ekarri zituzten, baina hauek, Europan egindako ikerketa estatistikoekin konparatzen zirenean ahuldu egin ziren. \nGuzti hau, nazioarteko astronomiaren batasunak Oxford-en 1981.urtean antolatutako bileran, eztabaidatu egin zen. Metodologia eta parte hartzaileen ikerkuntzako galderak askotarikoak zirela kontsideratu zutenez, konferentziaren emaitzak bi bolumenetan zatitu ziren. Alabaina, konferentzia oso arrakastatsutzat hartu zuten, eta lau-bost urtez behin egiten jarraitu da munduko leku desberdinetan. Ondorengo bilerak diziplina anitzeko ikuspegiak ekarri dituzte.\nMetodologia.\n\u201cPor un largo tiempo, he cre\u00eddo que tanta diversidad requer\u00eda la invenci\u00f3n de algunas teor\u00edas. Yo creo que fui muy ingenua en creer que eso fuera posible.\u201d (Stanislaw Iwaniszewski)\nEz dago arkeoastronomia egiteko modu zehatz bat. Arkeoastronomoen arteko zatiketak, oro har, ez dira izaten zientzialari naturalen eta gizarte zientzialarien artekoak. Mundu zaharrean, oso informazio gutxi dago, oro har, leku arkeologikoak. Mundu Berrian, lekuak datu etnografiko eta historikoez ordeztuta daude.\nArkeoestronomiaren garapenaren ondorioak leku isolatu desberdinetan oraindik, azterketa adar gisa kontsideratzen dira gaur egun. Ikerketa metodoak bi adarretan bana daitezke, hala ere, proiektu askotan bi adarretako teknikak erabiltzen dituzte.\nArkeoastronomia berdea:.\nArkeoastronomia berdea \u201cLa arqueoastronom\u00eda en el Viejo Mundo\u201d liburuaren argitalpenaren ondoren izendatu zen. Oro har, estatistikan oinarritzen da eta bereziki egokia da leku prehistorikoetan, non ebidentzia soziala periodo historikoarekin konparatuz erlatiboki baxua den. Oinarrizko metodoak Alexander Thom-ek garatu zituen leku megalitiko britaniarretan ikerketak egiten ari zen bitartean.\nThom-ek populazio prehistorikoek maila altuko astronomia erabiltzen zuten jakin nahi zuen. Bere ustez, astronomia horizontala erabiliz behatzaileek data kalkulu zehatzak egin zitezkeela. Behaketek ezinbestekoa zuten data jakin batean, eguzkiak posizio zehatz bat edukitzea ortzimugan.\nEuan MacKie Thom-en analisiaren alde jarri zen, eta testuinguru arkeologiko bat gehitu zion. Bere ideiak frogatzeko indusketa pare bat egin zituen behatoki prehistorikoetan. Kintraw leku bereizgarria da bertan dauden lau metroko monolitoak direla eta.\nClive Ruggles-ek ordea Thom-en analisian arazoak zeudela argudiatu zuen, zehazki, datuen bilketarekin. Astronomia berdearen kritika zorrotzago bat da, iraganean astronomiarekiko kezka zegoen ala ez erantzun ditzake, elementu sozialean hutsune garrantzitsu bat dauka; honek esan nahi du, populazio hauen interesaren zergatia erantzun nahi duela, zerk antzinako gizarteen inguruko galderak egitearen beharra suertatzen duen.\n\"Para decirlo francamente, en muchos casos no importa mucho el progreso de la antropolog\u00eda cuando se duda de la veracidad de una observaci\u00f3n arqueoastron\u00f3mica, por que la informaci\u00f3n no responde a las preguntas interpretativas actuales.\" ( Keith Kintigh)\n\u201cKafe astronom\u00eda\u201d\nArkeoastronomia berdearen alineamenduaren inguruko orientazioaren metodo estatistikoekin kontrastatuz, Kafe astronom\u00eda kultura edota historiarekiko gertukoagotzat izan da kontsideratua, lehenengo astronomoen inguruko ulerkera eta egutegi zein erritualen erlazioa aberasteko artxibo historiko eta etnografikoetan oinarritzen baita. Jantzi natiboen baliabideak eta kronista espainolen inguruko sinesmenek kafe arkeoastronomia amerikar kontinentean dauden astronomiaren inguruko ikerketekin erlazionatzen dela esan nahi du.\nChichen Itza fama handiko lekua da, han aurkitu baitira artxibo zein baliabide historiko asko. Lekua aztertu eta helburu herrikoiak enfokatu daitezkeen behatu ordez, arkeoastronomoek informazio etnografikoa aztertu dute, horrela Mayek zeruko zer nolako ezaugarriei ematen zieten garrantzia ikusteko eta korrelazio arkeologikoak aurkitzeko. Informazio historiko gabe aztertua izan den adibide bat Mayek Venus planetan zeukaten interesa da. Interes hau Dresden kodigoan izan da ezarria, zeinek Venusek zeruan izan dituen agerpenen inguruko informazio taulak dituen. Ziklo hauek astrolog\u00eda eta erritualetan esanahi garrantzitsuak izan zezaketen, Venus Quetzalcoatl eta Xolotlekin erlazionatzen baitzen.\nGerlarien tenpluak duen ikonografiak Quetzalcoatl edo Kukulcanekin erlazionatzen diren lumak zituzten sugeak adierazten ditu. Honek Venus zeruan lehen aldiz agertzen den lekurantz egiten den eraikuntzaren alineamendua esanguratsua izan daitekeela esan nahi du. Avenik Kukulcanen forma duen eta Venus planetarekin erlazionatzen den bestelako eraikuntza bat dagoela ezartzen du, eta euri garaian Chicen Itzan, Barraskilo gisa ezagutua. Honakoa dorre zirkular baten eta orientazio kardinaleko ateak dituen eraikuntza da. Oinarrien aurpegiak Venusekiko orientazioarekin daude alineatuak. Tradizionalki, estilobatoaren zutabeak goiko plataforman beltz eta gorriz zeuden margotuak. Kolore hauek Venusekin erlazionatzen dira, egun eta gauaren hasierako izarraren antzera. Hala ere, dorreko leihoek zirrikituak dauzkate, argia pasatzen uzten duten heinean hauen eraginkortasuna oso handia ez delarik, baina barrutik kanporako bista egoki bat ahalbidetuz.\nAvenik kafe metodologiako gune indartsu bat azterketa estatistikoarekiko ikusezinak diren astronomiak ikertu ahal izana zela ezartzen du, eta inken astronomia beste adibidetzat eskaintzen du. Inken inperioa kontzeptualki zatituta zegoen kapitaletik \u201cceque\u201dak edo bide erradialak erabilita, Cuscon. \u00a0Hortaz, norabide guztietako alineamendu bat dago, zeinek esanahi astronomiko bat dagoela ulertzera ematen duen, hala ere, baliabide etnografikoek adierazten dute bide hauen hainbat norabidek esanahi kosmologiko zein astronomikoak dituztela, urteko garai zehatz ezberdinetan horizontearen gaineko puntuekin. Asiako ekialdean, arkeoastronomia Astronomiaren Historiaren harira garatu izan da, arkeoastronomiaren zati handi bat gertakari historikoekin erlazionatu daiteken materialaren bila dagoelarik. Honen oinarria fenomeno \u00a0astronomikoen artxibo historikoak dira, Txinan Han dinastiaren garaia zelarik, k.a. II. mendea.\nMetodo honi egiten zaion kritika estatistikoki ahula izan daitekeela da. Bereziki Schanferrek zalantzan jarri du Barraskiloaren alineamenduak horren sendoak diren. Askotariko ebidentziak direla eta, artefaktu zein leku arkeologikoak gehitu deitezkeelarik, ez dago arkeoastronomia praktikatzeko forma bakarra. Honetaz gain, onartzen da arkeoastronomia ez dela baztertuta aurkitzen den diziplina bat. Kontuan harturik arkeoastronomia gune interdiziplinario bat dela eta honek ikertzen duenak gertakari astronomiko eta arkeologikoekin bat egin behar duela. Ikerketak egiazkoagotzat hartzen dira analogia eta homologia bezalako arkeologiako tresna teorikoak erabiltzen badira, eta hauek astronomian aurkitutakoak bezalako zehaztasunezko arrazonamenduak frogatu ahal badituze.\nJatorrizko materiala.\nKontuan hartuz askeoastronomiak giza taldeek zeruarekiko izan zituzten interakzioak aztertzen dituela, material ugari daude, praktika astronomikoen inguruko informazioa ematen digutelarik.\nAlineamenduak\nAlineamenduak oso informazio iturri komuna da arkeoastronomian. Honek kontuan hartzen du alineamenduaren ejea edozein leku arkeologikoan esanguratsua dela, helburu astronomiko batekiko orientatua dagoelarik. Kafe astronomiako adarreko astronomoek honakoa baliabide etnografiko zein historikoen bidez justifika dezakete, arkeoastronomo berdeek ordea, zorizko alineamenduak izatearen probabilitate eskasa frogatzen dute, askotan hainbat lekuetako alineamenduen patroi komunak aurkitzen dituztelarik.\nArtefaktuak\nNebrako diskoa bezalako lau artefaktuak, kosmosa aztertzeko erabiltzen ziren Brontze Garaieko artefaktuen adierazpen gisa izan dira kontsideratuak. Honako azterketa indusketa-ondorengo azterketaren antzekoa da, arkeologiako bestelako azpi diziplinetan erabilia izan den bezala. Artefaktua beste giza taldeen baliabide etnografiko zein historikoak dituzten analogiak aurkitzearen helburuarekin aztertzen da.\nArtea eta inskripzioak\nEguzkiaren dagaren ubikazioa Fajada Butten adierazten duen diagrama bat, hainbat eguneko petroglifoa.\nArtea zein inskripzioak ez dira zertan artefaktuekin erlazionatuak egon, leku arkeologikoetan margotua edo idatzia ere ikus daiteke. Egoera batzuetan, holako inskripzioak baliagarriak suerta daitezke leku arkeologiko zehatz baten erabilera deskribatzeko.\nEtnografiak\nGiza taldeek utzitako materialaz gain, beste batzuek egindako bestelako aurkikuntzak ere badaude. Konkistatzaileen artxibo historikoak Amerika aurre-kolonbiarraren inguruko informazio iturri oso garrantzitsua dira. Etnografoek beste herrien inguruko informazioa hornitzen dute.\nArkeastronomiaren ikerketan zentralak diren gaiak\nZer ekarri die astronomiak denboran zehar egon diren talde kulturaleen bizitzei? Erantzunak ugariak eta bestelakoak dira\u2026\n\u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0Von Del Chamberlain eta M. Jane Young.\nGai zentralak arkeoastronomiaren ikerkuntzan.\nEgutegien erabilerak\nNekazaritzan erabiltzeko egutegi zehatzen garapena oso justifikazio ona izan zen astronomiarentzat. Hesiodoren Lanak eta Egunak testuak, laborantza tekniken inguruko gidaliburuak honakoak ezeztatzen ditu. Haren esanetan behaketa astronomikoak zeinu ekologikoekin konbinatuz erabiltzen ziren, hegaztien migrazioa urtaroak determinatzeko erabiltzen diren bezala. Mursiren lan etnoastronomikoek astronomia gorabeheratsuak munduko hainbat lekutan duela gutxi arte jarraitu izan zuela adierazten dute. Aldi berean, egutegiek gizarte guztietan fenomeno unibertsal bat direla dirudite, ekintza komunen erregulaziorako tresnak hornitzen dituztelarik.\nNekazaritzarako erabilia izan ez den egutegien artean Tzolk\u2019in-ena dugu adibidetzat, Maya kulturakoa, Erdialdeko Amerikako aurre-kolonbiarra, 260 eguneko zikloak dituena.\nBitxiak diren bestelako egutegien artean antzinako egutegi grekoa daukagu. Honakoa normalean ilargikoa zen, ilargi berriarekin hasten zena.\nMitologia eta Kosmologia\nZerua aztertzeko beste arrazoietako bat unibertsoa ulertu eta azaltzeko nahia da. Kultura batzuetan, mitoak zeruko fenomenoak azaltzeko balio zuten tresnak ziren, nahiz eta ez dituzten zientzia modernoaren eta kosmologien ezaugarriak konpartitzen.\nInkek haien inperioa alineatu zuten haien kosmologia frogatu ahal izateko. Cusco, kapitala, inperioaren erdian zegoen eta \u201cceque\u201den (zentrutik erradiatzen zuten marra zuzenak) bitartez konektatua zegoena. \u201cCeque\u201d hauek inperioko zentroa lau \"suyuekin\" konektatzen zuten, hauek Cuscorekiko zeukaten norabidearen arabera definituak zeuden eskualdeak zirelarik.\nFaktore kosmologikoak behatzeak duen garrantzia munduaren beste aldetik ere ikus daiteke. Beijing-en, Debekatutako Hiria, lau norabide behatu ahal izateko diseinatu ordez, ordena kosmologiko bakar batean alineatzeko izan zen diseinatua. Txinatar sistema bost norabideek osatzen zuten; Iparraldea, Hegoaldea, Ekialdea, Mendebaldea eta Zentroa. Debekatutako Hiria antzinako Beijingen zentroan zegoen kokatua. Txinatar kosmologia hobe ulertzen da gaur egun feng shui-aren bitartez.\nUnibertsoaren organizazioaren inguruko informazio asko dago, konstelazioen mitologiaren baitan. Amazonaseko Barasanaren urteko zikloa izarren behaketetan oinarritzen da. Jaguar zizarearen konstelazioa erortzen denean, zuhaitzak erortzen doazen heinean beldarren \u201cpupak\u201d jasotzeko prestatzen dira. Beldarrek elikagaia hornitzen dute bestelako elikagaien eskasia dagoenean.\nKonstelazioen mitoen iturri oso ezagun bat Erromako eta Greziako testuetan dago. Konstelazioen jatorriak eztabaida indartsuen jatorriak izaten jarraitzen du.\nSantillanako Giorgio, Massachusetts-eko Institutu Teknologikoko Gizarte Zientzien Eskolako Zientziaren Historiako irakaslea, Hertha von Dechendekin batera, uste izan zuten antzinako historia mitologikoak ez zirela zorizko historia fiktizioak, haien ustetan zeruko kosmologiako deskribapen zehatzak zirelarik, ahozko transmisioa errazten zuten ipuinen forman. Kaosa, munstroak eta indarkeria, antzinako mitoetan Garai bakoitza moldatu zuten indarren adierazpena ziren.\nBotere adierazpenak\nJantzietan jartzen ziren zeru sinboloen bitartez, erabiltzaileak botere nahiak adierazi zitzakeen, zeinetan lurra gorantz marrazten zen. Esaten da, Akilesen armarriak, Homerok deskribatutakoak, konstelazioen katalogo bat zuela. Ipar Amerikako armarri batzuetan, Komantxeko petroglifoetan Venus barne hartzen zuten sinbolo batzuk adierazten ziren.\nSolstizioekiko egiten ziren alineamenduak ere izan daitezke boterearen adierazpen bat. Eguzki Irlan zeremonia plaza batetik ikusten denean (eguzkiaren jatorriaren jatorri mitikoa), Titikakako Lakuan, ekaineko solstizioan ertzetik gertu zeuden bi dorreen artean ateratzen ikusten zen eguzkia. Irlaren alde sakratua gainontzekotik banatua zegoen, harrizko pareta batengatik, artxibo etnografiko batzuek gune sakratua Inkako elite politikoarentzat debekatua zegoela adierazten dutelarik. Ohiko erromesak zeremonia gunetik kanpo zegoen plataformara igotzen ziren, bi dorreen arteko egunsentiaren solstizioa ikusi ahal izateko.\nEgipton, Amun-Re tenplua, Karnaken, ikerketa askoren behaketa objektu izan da. Lekuaren ebaluazioak, eliptikaren zeihartasunaren denborari dagokion aldaketa kontuan hartuz, Tenplu Handia negu erdian, egunsentiarekiko alineatua zegoela adierazten du.\nOndorengo denboraldietan, esaten zen, Serapeaum-ak ere, Alejandrian, eguzki alineamendu bat zuela, horregatik, egunsenti zehatz batean, argi izpi bat Serapioko estatuaren ezpainen artetik pasako zen, eguzkiak Jainkoa agurtutzen sinbolizatzen duelarik.\nInteres arkeoastronomikoa duten leku garrantzitsuenak.\nClive Ruggles y Michel Cotte -k duela gutxi liburu bat egin dute leku hauen zerrenda bat eskaintzen duena:\n\u201cEn Stonehenge en Inglaterra y en Carnac en Francia, en Egipto y Yucat\u00e1n, alrededor de toda la faz de la tierra, se encuentran ruinas misteriosas de monumentos antiguos con significado astron\u00f3mico... Estos marcan la misma clase de compromiso que nos transporta a la luna y a nuestras naves a la superficie de marte\u201d (Edwin Krupp[138]).\n1.Newgrange\nNewgrange Irlandako Errepublikako hilobi korridorea da, 3.300 eta 2.900 urte bitartekoa. Neguko solstizioaren inguruan egun batzuetan argia pasabidean zehar sartzen da, distira eramanez hilobiaren bihotzera. Argia ez da sartzen sarrera nagusitik, baizik eta sarrera gaineko lauki huts batetik. Honek esan nahi du, hilobi hau aspektu astronomikoetan pentsatuta eraiki zela.\n2.Egipto\nZenbaitek argudiatu zuten piramideak Orion gerrikoaren izarren maparekin lerrokatu zutela, baina teoria hori ospe handiko zenbait \u00a0astronomok zorrotz kritikatu zuten.\n3.Gaztelua\nGaztelua, \u201cP\u00edramide de Kukulk\u00e1n\u201d bezala ere ezagutzen dena, Mesoamerikako piramide bat da, Chichen Itz\u00e1 -n (Mexikon dagoen eraikuntza Maya bat) \u00a0eraikitakoa. Ezaugarri asko elementu astronomiko bezela proposatuak izan dira. \u00a0Piramidean eraikitako eskailera bakoitzak 9 urrats ditu. Goiko erdiko plataforma kontatuta, 365 pausutan gehitzen dira, hau da, urteko egun bakoitzeko (365,25).\n4.Stonehenge\nLerrokadura astronomiko asko ezarri dira bertan. Stonehenge megalito konplexu bat. Lerrokadura famatuena eguzkia Heel Stone-n edo \"The Heel Stone\" gainetik altxatzendenekoa da.\nEguzkiearen lerrokaduretaz gain, ilargi lerrokadurak ere eman dira.\n5.Maeshowe\nHau Neolitoko egitura arkitektoniko bat da, Orkney-ko (Eskozia) hilobi-ganbera bat zelarik, k.a. hirugarren mendekoa ziur aski. Neguaren erdiko eguzkiaren sartzeak, sarrerako igaro-bidearen barneko zatia argiztatzen du zentroko ganberarantz. 1990eko hamarkadan, sakontasun handiagoko ikerketak burutu ziren, fenomeno hau zehatza edo eguzki kointzidentzia bat besterik ez zen ikusteko.\n6.Uxmal\nUxmal Mexikoko Yucataneko Penintsulako Puuc mendixkeetan aurkitzen den Maya hiria da. Uxmal enperadorearen gaztelua datu etnografiko eta alineamenduak nahastearen garrantziaren adibide bat bezala izan da erabilia. Lekua azimut eta Cehtzuc-ko piramidearekin dago alineatua, 118\u00ba-etara.\n7.Ca\u00f1on Chaco\nHonakoa, Estatu Batuetako Hego-ekialdean aurkitzen den antzinako herri bateko kultura baten zentroan aurkitzen da. Bertan eguzki eta ilargi aztarna asko dokumentatu dira, baita alineamendu arkitektonikoak ere. Hauek 1997an aurkitu zituen Anna Sofaerrek, Eguzki Dagan.\n8.Lascaux kobazuloa\nTeoriari dagokionez, zezenaren begiek, hegaztiak eta hegazti-gizakiak, Vega, Altair eta Deneb izarrak adierazten dituzte, normalean Udako Hirukia bezala ezagutzen direlarik. Duela gutxi, ikerketa berriek Frantziako Lascaux Kobazuloko margoek historiaurreko izar marrazkiak txertatu ditzaketela adierazten dute."}
{"id": "747757", "revid": "73170", "url": "https://eu.wikipedia.org/wiki?curid=747757", "title": "Maialen Hegi-Luku", "text": "Maialen Hegi-Luku (Baiona, 1987ko apirilaren 22a) euskal idazle eta irakaslea da. 2018an Gazteluma saria eraman zuen \"Girgileri anderea\" eleberriarekin.\nBiografia.\nHazparnen bizi da eta euskal ikasketak eta filologia ikasi zituen Baionan eta Euskal herriko Unibersitateetan. 2010an Eusko ikaskuntzaren beka bat eskuratu \"zuen \"Hiru uhainak\"\" ipuinaren aldaeren ikerketa lanentzat.\nLanbidez euskara irakasle da eta itzultzaile.\nMikel Dalbret idazlearekin elkarlanean, lehen eleberria euskaratu zuen (\"Hainbat zorte\", Elkar, 2015).\nGazteluma saria.\nLehen\u00a0eleberria idatzi zuen nahasmendu bipolarraz (\"Girgileri anderea\", Elkar, 2018). Gazteluma bekari esker argitaratu zuen. Lehen aurkezpena Sarako biltzarrean egin zen."}
{"id": "747759", "revid": "336", "url": "https://eu.wikipedia.org/wiki?curid=747759", "title": "Mini-DIN konektore", "text": "Mini-DIN konektorea biribil-itxurako konektore-familia bat da, 9,5 mm-ko diametrokoa, baina orratz-kopuru aldakorrekoa. Hasieran konektore elektriko hutsa bezala erabiltzeko diseinatu bazen ere, oso erabilia da elektronikan eta informatikan, neurri handiagoko DIN konektorea ordezkatuz. Biak \"Deutsches Institut f\u00fcr Normung\" alemaniar erakundearen estandarrak dira.\nKonektorea.\nMini-DIN konektoreek 9,5 mm-ko diametroa dute eta zazpi orratz-konfigurazio ezberdin dituzte: 3 orratzetik 9ra. Konektoreek hozka gidari bat daukate, 9 orratzeko mini-DIN konektorea izan ezik. Estandarizatutako mini-DIN konektoreak hauek dira:\nHala ere, badira estandarretik at dauden jabe-aldaerak. Horietako bat GeoPort de Apple Inc.en GeoPort konektorea da, berez Mini-DIN 8 konektore bat da gehigarrizko orratz bat duena."}
{"id": "747760", "revid": "336", "url": "https://eu.wikipedia.org/wiki?curid=747760", "title": "Vanikoro", "text": "Vanikoro irlak (edo Vanikoro) Santa Kruz uharteen zati diren artxipielagoa dira. Administratiboki\u00a0 Temotu probintzian\u00a0 sartzen dira, Salomon uharteen lurraldearen barnean. Banie da irlarik handiena. Gainerako irlak\u00a0 Tevai, Manieve eta Nanuga dira. Irlek 800 biztanle dituzte eta 173km\u00b2-ko azalera."}
{"id": "747764", "revid": "96586", "url": "https://eu.wikipedia.org/wiki?curid=747764", "title": "Judith Rich Harris", "text": "Judith Rich Harris (1938ko otsailaren 10a - 2018ko abenduaren 29a) estatubatuar psikologoa, \"The Nurture Assumption\" liburuaren idazlea. Liburu honek gurasoak seme-alaben nortasunaren garapenean faktore garrantzitsuena direlakoen sinesmena kritikatzen eta zalantzan jartzen du eta hori baieztatzeko probak erakusten ditu. 2006 urtean argitaratutako No Two Alike obra aurreko gaiari buruzko teoria laburbiltzen du..\nBiografia.\n1938ko otsailaren 10ean jaio zen eta Tucson, Arizonan instalatu zen bertako klima egokia zelako bere aitak zuen gaixotasunerako. Tucson Institutuan graduatu zen eta bere ikasketak Arizona eta Brandeis unibertsitateetan jarraitu zituen. 1961ean psikologia graduko irakasle saria lortu zuen Harvard Unibertsitatean. Urte berdinean Charles S.Harrisekin ezkondu zen eta 2 alaba izan zituen, horietako bat adoptatua. 70 hamarkada amaieran gaixotasun autoimmune baten ondorioz ohean egon behar izan zen, baina lan egiten eta idazten jarraitu zuen hainbat aldizkarirentzat.\nBere lan garrantzitsuenak haurren portaera eta garapenari, bere testuinguruari eta heziketari bideratuta egoteagatik dira ezagunak, hala nola, \"The Child: Development from Birth through Adolescence\" (1984), \"Infant and Child: Development from Birth through Middle Childhood\", (1992). 1981etik aurrera garapenaren Psikologiari buruzko liburuak idazten hasi zen.\nHarris Zientzia Psikologiko eta Phi Beta Kappa elkarteko kide izan zen. 1998an APAko George A.Miller saria jaso zuen \"Where Is the Child's Environment? A Group Socialization Theory of Development\"-gatik eta 2007an David Horrobin saria \"Parental selection: a third selection process in the evolution of human hairlessness and skin color\" artikuluagatik.\"\nTaldeko sozializazioaren teoria.\n1994an Harris haurtzaroaren garapenaren inguruko teoria bat garatzen hasi zen. Teoria hori, \"\u201cWhere is the childs enviroment? A grup socialization theory of development\"\" Psychological Review-ko artikuluari esker jaio zen. Artikulu honek, zalantzan jartzen zuen gurasoen eragina haurren nortasunaren garapenean. Teoria hau 1995era arte iraun zuen \u201cThe Nurture Assumption\u201d liburuarekin eta beranduago \u201cNo Two Alike\u201d liburuak idatzi zituenean. Hauek bere bi liburu eztabaidatuenak izan ziren.\nHezkuntzaren mitoa.\n1998an argitaratu zen eta bere obra garrantzitsuenetarikoa da. Liburu honek bi helburu ditu: lehenengoa, haurren nortasuna gurasoek eratzen edo aldatzen dutenaren ideia burutik kendu eta bigarrena, \u00a0ikuspegi alternatibo bat ematea nortasuna nola sortu eta garatzen den teoriari. Harris-en ustez, haurraren nortasunaren garapenean ez dute geneak bakarrik eragiten, horien gurasoak ez dauden testuinguruak ere. Bere teoria \u201c Taldeko sozializazioaren teoria\u201dk esaten du, haur baten geneak pertsonalitate bat edo beste bat garatzera eramaten dutela, baina etxetik kanpoko ingurunea da gai hura aldatzeko. Hala ere, ez du gurasoen rola ukatzen nortasun horren garapenean. Haurrek bere gurasoen antza dute eta beraz, nortasun test batean antzeko puntuazioa izatea posible izango litzateke. Judi Harrisentzat desadostasuna honako galdera hau planteatzean dator: zergatik antzekotasun hori? Herri mailan baliozko azalpena gurasoen eragina da, baina egileak baieztatzen du antzekotasun hori herentzia genetikoari dagokiola. Laburbilduz, gurasoek ez dute eraginik haurren portaeran, kanpoko ingurunea (lagunak, ezagunak\u2026) da haien nortasuna osatzen duena.\nEz daude bi berdin.\n2015. urtean argitaratu zen. Liburu honetan, \"\u201cHezkuntzaren mitoa\u201d\" liburuan ageri diren ideia batzuk gehiago garatzen dira. Bertan, egunerokotasunean egiten diren galderei erantzuna bilatu nahi zaie, hala nola, zergatik gara elkarrengatik desberdinak? edo zergatik dira desberdinak batera hezi diren anai-arrebak?. Horretarako egileak 3 sistema proposatzen ditu:\nHala ere, proposamen honek ez du alde batera uzten guraso eta familiaren eragina haurren nortasunean.\nLanaren eragina.\nEragin handia izan du beste arlo batzuetan, esaterako, hizkuntzaren garapenean. Kasu honetan ikusi da, haurrek haien kide edo ezagunen azentua hartzen dutela eta ez haien gurasoena.\nBeste alde batetik, taldeko sozializazioaren teoriak esaten du haurrak testuinguruaren arabera desberdin jokatzen dutela eta ikasita dutela testuinguru bakoitzean izan beharreko jokaera. Ikasitako jokaera, hau da etxetik kanpo eskuratutakoa, etxean sartu daiteke, baina inoiz ere ez alderantziz. Bi testuinguruak gainjartzen direnean, etxetik kanpo eskuratutako jarrera lehentasuna izango du."}
{"id": "747765", "revid": "119347", "url": "https://eu.wikipedia.org/wiki?curid=747765", "title": "Mus\u00e9e Gr\u00e9vin", "text": "Gr\u00e9vin museoa (frantsesez Mus\u00e9e Gr\u00e9vin) Pariseko argizari museoa da eta Grands Moulevardsen kokatzen da, Senaren eskuineko ibaiertzean.\n500 figura inguru ditu, eszena ezberdinetan antolatuak, Frantziako historiatik bizitza modernorainoko ibilbidea egiten dutenak. Eraikin barroko batean kokatzen da eta begiratoki bat eta antzoki bat ditu.\nMuseo honetan lehenez animaziozko film bat erakutsi zen (\u00c9mile Reynaud ikusi)."}
{"id": "747767", "revid": "105290", "url": "https://eu.wikipedia.org/wiki?curid=747767", "title": "Guimet Museoa", "text": "Guimet museoa () asiar artearen inguruko Frantziako museo bat da. Pariseko\u00a0 XVI. barrutiko Avenue d\u2019l\u00e9nan kokatua dago. Mendebalde guztiko Asiar artearen inguruko bildumarik handienetarikoa dauka.\nMuseoa, hasiera batean Lyonen kokatua (1879), estatuari eman zitzaion eta Parisera eraman zen 1885ean. \u00a0\u00c9mile \u00c9tienne Guimetek sortu zuen bidaiatzea gustatzen zitzaion handiki frantziar bat. Guimetek instrukzio publikoko ministroarengatik Muturreko ekialdeko erlijioak \u00a0ikertzeko agindua jaso zuen 1876an, museoa bidai horren ondorio izan zelarik, txinatar eta japoniar zeramika, baita Egipto, Grezia eta Erromarekin loturiko\u00a0 hainbat objektu ere. Bere hegaletako batean \"Panth\u00e9on Bouddhique\" delakoa kokatzen da, arte erlijiosoa\u00a0 erakusten duena.\n2006ko abendutik 2007ko apirilera arte Museoak Kabulgo museoaren bildumak izan ditu, Grekobaktriar Erresumatik, Alexandria Oxianakoa hiritik eta Tillya Tepe altxorretik \u00a0zetozen pieza arkeologikoekin."}
{"id": "747769", "revid": "46380", "url": "https://eu.wikipedia.org/wiki?curid=747769", "title": "Anna Schwartz", "text": "Anna Jacobson Schwartz (1915eko azaroaren 11 - 2012ko ekainaren 21a) New Yorkeko Ikerketa Ekonomikoko Agentzia Nazionaleko ekonomialari estatubatuarra izan zen, eta Paul Krugman-ek dioenez, \u00ab monetarista garrantzitsuenetako bat \u00bb.\nAnna, Milton Friedmanekin egin zuen kolaborazioarekin egin zen ezaguna (Estatu Batuetako istori monetarioa 1867-1960 ) 1963an argitaratu izan zena. Baita ere Nazioarteko Oinarri Ekonomiko Elkarteko presidentea izan zen 1988. urtean.\nLehen urteak eta hezkuntza.\nAnna Jacobson bezala, Schwartz, 1915 eko azaroaren 11ean jaio zen Ameriketako Estatu Batuan. Pauline eta Hillel Jacobson alaba da. Barnard Collegen graduatu zen 18 urterekin eta 19 urterekin Columbiako Unibertsitatean atera zuen ekonomiako masterra. Urte bat beranduago, ekonomialari moduan hasi zen lanean. 1936. urtean, Isaac Schwartz-ekin ezkondu zen eta lau ume izan zituzten. Isaac, finantza-agentea eta bere unibertsitateko laguna izan zen. 1964. urtean doktoretza lortu zuen. Bere lehen entsegua \"Precios de\" \"acciones brit\u00e1nicas 1811-1850\" izan zen Arthur gayer e Isa\u00eds Finkelstenen kolaborazioarekin egina.\nIkerketa Ekonomikorako Agentzia Nazionala.\n1941. urtean, Ikerketa Ekonomikoko agentzia nazionalerekin elkartu zen Ameriketako Estatu Batuko bulegoetan. Bulego nazionalean , ziklo ekonomikoko azterketetan jardun zuen. Bere karrerako parte bat irakaskuntzak hartu zion arren, ikertzaile gazteagoak garatu zituen haiekin lan eginez eta bere ikuspegia partekatzeko.\nBritainiar ekonomian hazkundea eta gorabeherak.\nArthur Gayer\u00a0 eta Walt Whitman Rostow-ren kolaborazioarekin, \"Britaniar ekonomian hazkundea eta gorabeherak 1790-1850:\" Erresuma Batuko garapen ekonomikoaren azterketa teorikoa, historikoa, estatistikoa. Bi bolumenetan agertu zen 1953. urtean, eta bere argitalpena atzeratu egin zen Bigarren Mundu Gerraren ondorioz . Azkenik, 1975. urtean izan zen argitaratua . Bere liburuaren lehen argitalpena baina lehen, Arthur Gayer hil egin zen.\nBereziki , Anna Schwartz-ek adierazi zuen ikerketa teoriko eta enpirikoen ondorioz, politika monetarioaren eta\u00a0 interes-tasen mugimenduei interpretazioari buruzkoa zela.\nMilton Friedmanekin Ikerketa.\nLehen liburua berriro argitaratu baino urte batzuk lehenago, beste ekonomialari bat gehitu zitzaion Schwartz-en taldeko egileei. Arthur F. Burns-ek bultzatuta, Columbia Unibertsitatean eta Agentzi Nazionalean, geroago Erreserba Federaleko Sistemako presidenteak, eta Milton Friedmanek diruaren funtzio ziklo- ekonomikoan aztertu zuten.\nBere lehen argitalpena, \"Estatu Batuetako istorio monetarioa izan zen, 1867-1960\". Liburua 1963an argitaratu zen, \"Diagnostikoa eta negozio-zikloak\" artikuluarekin batera.\u00a0 \"Estatu Batuetako Estatistikako Monetarioak 1970ean\" eta \"Amerikako Estatu Batuetako eta Erresuma Batuko Diru Monetarioak\" ere idatzi zituzten: \"Errenta, Prezioak eta Interes- tasak (1867\u20131975 )\"\nBere lanaren beste arlo batzuk honako hauek dira; inflazioaren eta ziklo ekonomikoaren arteko nazioarteko transmisioa, gobernuaren zeregina politika monetarioan, bankuen produkzioren neurketa, interes-tasak, deflazioaren eta moneta-arauen portaera.\nEstatu batuetatik kanpo ere lan egin zuen, zehazki, banku eta finantza arloko departamentuan, Londreseko Udal Unibertsitatean. Horren ondorioz, Erresuma Batuko diruaren historiari buruzko ikerketa-proiektu bat egin zuen.\nFinantza araudia.\nSchwartzek bere iritzia aldatu zuen finantza-erregulazioari buruz. 1970eko eta 1980ko hamarkadetako ikasketetan, azpimarratu zuen prezio mailaren egonkortasuna ezinbestekoa dela finantza-sistemaren egonkortasunerako. Bi mende baino gehiagoko ebidentzian oinarrituta, hutsegite horiek ez dute ekonomiaren ondorio garrantzitsuak izan, betiere finantza-sistemaren bidez bere ondorioak hedatzea saihestuz.\nOndorengo lanak.\n2002-2003. urteetan Nazioarte Atlantikoko Ekonomia Elkartearen presidentea izan zen. Amerikako Arte eta Zientzien Akademiako kide izendatua izan zen 2007an. 2007. urtetik aurrera , bere ahaleginak egin zituen atzerriko merkatuan esku-hartze ofiziala ikertzeko,1962-ko Erreserba Federalaren datuak erabiliz.\nEz zuen izan erreparorik XXI. mendeko lehen hamarkadako krisi finantzariotaz hitz egiteko eta AEBetako gobernuaren erantzuna kritikatu zuen.\nErreferentziak.\n1. \u00a0 \u00a0Paul Krugman (29 de marzo de 2007). \u00abWho Was Milton Friedman?\u00bb. \"The New York Review of Books\".\n2. \u00abMilton Friedman\u00bb. Policonomics. 2012.\n3. \u00abPast Presidents\u00bb. Western Economic Association International. Consultado el 21 de junio de 2012.\n4. \u00a0Lipsey, Robert. \u00abAnna Jacobson Schwartz\u00bb. Jewish Women's Archive. Consultado el 28 de agosto de 2013. Error en la cita: Etiqueta &lt;ref&gt; no v\u00e1lida; el nombre \"JWA\" est\u00e1 definido varias veces con contenidos diferentes\n5. \u00abList of Presidents of the IAES\u00bb. Archivado desde el original el 21 de junio de 2009. Consultado el 31 de enero de 2010..\n6. \u00abBook of Members, 1780\u20132010: Chapter S\u00bb. American Academy of Arts and Sciences. Consultado el 25 de julio de 2014.\n7. Brian M. Carney (18 de octubre de 2008). \u00abAnna Schwartz: Bernanke Is Fighting the Last War\u00bb. The Wall Street Journal. Consultado el 10 de junio de 2013.\n8. Anna Jacobson Schwartz (25 de julio de 2009). \u00abMan Without a Plan\u00bb. \"The New York Times\". Consultado el 10 de junio de 2013.\n9. Edward Nelson; Anna J. Schwartz (octubre de 2007). \u00abThe Impact of Milton Friedman on Modern Monetary Economics: Setting the Record Straight on Paul Krugman's \"Who Was Milton Friedman?\"\u00bb. National Bureau of Economic Research. Consultado el 10 de junio de 2013."}
{"id": "747774", "revid": "105290", "url": "https://eu.wikipedia.org/wiki?curid=747774", "title": "Pometiako gudua", "text": "503 a.C. urtean, Pometia eta Cora latindar hiriak lehendik Erromako agindupean (Tito Livioren esanetan) haren kontra matxinatu ziren Auruncien laguntzarekin.\nGudua.\nTito Liviok kontatzen du Agripa Menenio Lanato eta Publio Postumio Tuberto kontsulen agindupeko erromatar armada bat Pometiako frontean matxinatuak garaitu zituela. Haren kronikaren arabera bi aldeak preso asko hil zituztela kontatzen du.\u00a0\nOndorioak.\nHurrengo urteko kontsulak Opiter Verginio eta Espurio Kasio izan ziren eta hauek Pometia hartzen saiatu ziren baina, lortu ez zutenez setio luze bat hasi zuten. Aurunciak, hiritik atera ziren eta erromatar armada sarraskitu zuten. Bigarren saiakeran Pometia errenditu zen.\nAgintariei burua moztu zieten eta beste biztanleak esklabo gisa saldu zituzten. Hiri osoa erre zuten."}
{"id": "747775", "revid": "8913150", "url": "https://eu.wikipedia.org/wiki?curid=747775", "title": "Donostiako erraldoi eta buruhandien konpartsa", "text": "Donostiako erraldoi eta buruhandien konpartsa 1982ko abuztuaren 8an atera zen lehen aldiz kalera. Urte hartako erraldoiak gordetzen dira, ez, ordea, buruhandiak. Konpartsa horren sortzaile nagusietariko bat Jose Ignazio Urbieta izan zen. Konpartsa antolatzeko, 1991an, elkarte bat sortu zen, Itzurun Elkartea alegia; guztira 75 pertsona dira. 2017ko Aste Nagusian erraldoiak berrituak atera ziren, janzkera berriekin ere, nolabait, hasierakoak berreskuratu nahian.\nErraldoiak.\nEsan ohi da erraldoien artean Donostiakoak erraldoienak direla: 4,15 metroko garaiera dute. Erraldoi hauen beste ezaugarria haien aurpegien trazuak dira. Lau bikote dira:\nErraldoi bikote bakoitza musikari propioen doinuekin dantzatzen da. Urteetan zehar gorabeherak izan badira ere, egun honela banatzen dira: Bikote arabarra Tolosako Dultzaineroekin, bikote nafarra Perez de Lazarragatarren ondorengoekin, bikote gipuzkoarra Juan Mari Beltranekin eta bikote bizkaitarra Donostiako eta inguruko txistulariekin.\nBuruhandiak.\nHauek hamalau dira eta, nolabait, hirian ospatzen diren festa desberdinen ordezkariak dira."}
{"id": "747778", "revid": "512", "url": "https://eu.wikipedia.org/wiki?curid=747778", "title": "\u00c1ngel Vallejo", "text": "\u00c1ngel Alexandre Vallejo Rosen (Biarritz, Lapurdi, 1942ko uztailaren 17a) arabar mendizalea da, industria-delineatzailea lanbidez. Juan Vallejo mendizalearen aita da.\nBizitza.\n1942an Biarritzen jaio arren, umetik bizi da Gasteizen. Industria-delineatzailea lanbidez, mendia du zaletasuna. 1980ko Everest Euskal Espedizioan 14 kideetako bat izan zen."}
{"id": "747779", "revid": "1659", "url": "https://eu.wikipedia.org/wiki?curid=747779", "title": "Debako erraldoi eta buruhandien konpartsa", "text": "Debako erraldoi eta buruhandien konpartsa 1949an Udalak Zaragozako enpresa bati erositako bi erraldoietan oinarritzen da, Erregea eta Erregina. 1980ko hamarkadan Jose Ignazio Urbietak eta Pepita Beristainek bi hauek berritu zituzten eta, herrian ospetsuak ziren pertsonengan oinarrituta, beste bi berri sortu zituzten.\nBuruhandiak.\n2005ean Palentziako Iv\u00e1n de Le\u00f3n artisauak lau egin zituen: Zezena, Zuhaitza, Iratxoa eta Sorgina. 2008an beste lau gehitu ziren: Paletas, Txankletas, Tony eta Magila. Azken hauek Irungo Xabier garatek egin zituen.\nAteratzen diren egunak.\nBi dira erraldoien egun nagusiak:"}
{"id": "747781", "revid": "512", "url": "https://eu.wikipedia.org/wiki?curid=747781", "title": "O\u00f1atiko erraldoi eta buruhandien konpartsa", "text": "Onatiko erraldoi eta buruhandien konpartsa 1984an Udalak Jose Ignazio Urbietari bi erraldoi eskatu zizkion. Bikotea Gebarako Kondeak dira, O\u00f1atin, herria jaurerria zenean, garrantzi handia izan zuen familia ordezkatzeko. Ez dago oso garbi zeintzuk diren; litekeena Pedro Velez Gebarakoa edo I\u00f1igo Velez Gebarakoa izatea da, bere ezkonlagunarekin.\nBuruhandiak.\nUrbietak Txirri, Mirri eta Txiribiton egin zituen, herrian oso estimatuak direnak."}
{"id": "747782", "revid": "448", "url": "https://eu.wikipedia.org/wiki?curid=747782", "title": "Pedagogia kritikoa", "text": ""}
{"id": "747783", "revid": "119347", "url": "https://eu.wikipedia.org/wiki?curid=747783", "title": "Elkarlaneko kontsumo", "text": "Elkarlaneko kontsumoa edo elkarlaneko ekonomia bi subjektu edo gehiagoren arteko interakzioa da non pertsona bat edo gehiagoren beharrak asebetetzen diren.\nPlataforma digitalek marko bat ezartzen dute non erabiltzaileek elkar eragiteko aukera duten, baita plataforma berarekin ere. Erabiltzaileek momentu bakoitzean burutu nahi duten eginkizun edo eginkizunak aukeratu ditzakete. Eginkizun hau sistema ireki eta dinamiko batean oinarritzen da. Oro har, ebaluazio sistema bat erabiltzen da erabiltzaileen artean, honen bidez erreputazioa eta behar adina konfiantza lortu nahi den ekintza hori burutzen jarraitu ahal izateko.\nErabiltzaile kopurua gero eta handiagoa den heinean, plataforma digitalaren balioa handiagoa izango da. Erabiltzaileek hautaketa eta garapenerako aukera gehiago izango dituzte, hobekiago baloratuak eta konfiantza egiaztatuak izango direla.\nElkarlaneko kontsumoaren mugimenduak aldaketa kultural eta ekonomiko bat suposatzen dute kontsumo ohiturengan. Honako hau kontsumismo indibidualaren agertoki baten emigrazioaren bidez nabarmentzen da, baliabide sozial eta \"peer-to-peer\" plataformen bidez modelo berrietara bultzatuz.\nElkarlaneko kontsumo zerbitzuetan deskonfidantzaren mugak ez dira hain nabarmenak izaten erabiltzaileen profil eta balorazioei esker. Beste erabiltzaileek gehitutako erreferentziek elkar erlazionatu eta elkar banatzeko aukera ematen dute, orain dela urte batzuk pentsaezina zena.\nGarapena.\nRay Algar izan zen termino hau lehenengo aldiz sortu zuena, 2007ko apirilean \"Leisure Report\" aldizkarian izenburu berdinaren pean argitaratu zuen.\nElkarlaneko kontsumoaren terminoa 2010. urtean hasi zen ezagutzera ematen.\n\"What\u00b4s Mine Is Yours: The Rise Of Collaborative Consumption\" liburuaren argitalpenari esker. Rachel Botsmanek, liburuaren egilekidea, 2013-ko maiatzean elkarlaneko kontsumoaren inguruko hitzaldi bat eman zuen TEDxSydney biltzarrean. Espainian elkarlaneko kontsumoaren fenomenoa 2012 eta 2013 urteen artean eman zen ezagutzera, turismoaren sektorean bereziki, nahiz eta beste sektoreetara hedatzen joan den, bidaiarien garraio eta higiezinen merkatua asaldatuz.\n\"Time\" aldizkariarekin bat etorriz, elkarlaneko kontsumoa mundua aldatuko duten 10 ideia nagusiren artean kokatzen da. Thomas Friedman New York Times-eko zutabegileak elkarlaneko kontsumoa ekiteko modu berriak sortu eta jabetza kontzeptu berri bat bezala definitzen du. MIT-ek elkarlaneko kontsumoaren potentziala 110.000 milioi dolarretan baloratu du, gaur egun 26.000 miloiko balorea izanik. \"Forbes\" aldizkariaren arabera, 3500 milioi eurotako irabaziak izaten dituelarik. Inbertsore espainiar batek dioenez, elkarlaneko kontsumoari esker jende askok zerbitzu eta ondasun osagarriak probatzeko aukera du, hauen jabetza izan gabe. Arrazoi honek egiten du mugimendu hau geldiezina izatea.\n2014ko Urtarrilean Europar Batasunak elkarlaneko kontsumoa erregulatzeko irizpen bat erredaktatu zuen, ondorengo moduan garatzen zena: \u00ab Elkalaneko kontsumo ekonomia eta produkzioaren ikuspuntu berritzaile, ekonomiko eta ekologiko baten osaketa errepresentatzen du. Gainera, krisi ekonomiko eta finantzario baten irtenbidea erakusten du\u00bb. \"El Pa\u00eds\" egunkariko kazetari batek esaten zuenaren arabera, \u00ab batzuentzat elkarlaneko kontsumoa munduaren inefizientziaren ondorio nagusia da. Zenbakiek esaten dute. Munduko elikagaien %40a alferrik galtzen da, kotxe partikularren denbora osoaren %95a geldirik igarotzen dute, Estatu Batuetan 80 milioi zulatzaile daude, bataz beste 13 minutu bakarrik erabiltzen direnak. Gainera, auto-gidari ingeles batek bere bizitzako 2549 ordu igarotzen ditu alferrik kaleetan zehar aparkaleku bila. \u00bb\nElkarlaneko kontsumoa Espainian.\nAzken urteetan Espainian hainbat plataforma sortu dira elkarlaneko kontsumoa bultzatzen dutenak. Nahiz eta hauek funtzionamendu egokia izan, Espainian Uber enpresak itxi beharra izan zuen Madrileko Merkataritza Auzitegiak helarazi zuen sententziagatik.\nKritika eta kexak.\nKezka nagusiena ziurgabetasun erregularra da. Duda eta bizio legal batzuk existitzen dira kontribuzio agintzaileei dagokienez. Aseguru estaldura eta erantzunkizun legala: Gela alokatuak hoteletako zergei lotuak egon beharko lukete? Zein aseguru konpainiak estaldu beharko lituzke auto baten istripuak eragindako gastuak, plataformako aseguruak edo gidariaren aseguruak? 2014ko ekainaren 11an taxi gidariek greba egin zuten Europako hiriburu nagusienetan, kontratatutako garraio alternatibo digitalengatik, Uber eta Blablacar adibidez. Uber enpresako bozeramaile batek, lau urteren bueltan 132 herrialde ingurutan kokatu denak eta 18000 milioi euro balio dituenak honako hau adierazi zuen: \u00abProtestak gehiegizkoak dira eta nahi duten bakarra ,industri egoera immobilista batean mantentzea da\u00bb.\nAirbnb, ostatu ematea dedikatzen dena, iskanbilaren ardatz ere izan da. 2014 urtearen hasieran New York-eko fiskaltzak ikerketa bat hasi zuen, ez baita legezkoa hiriburuan apartamentu oso bat alokatzea 30 egun baino gutxiagoko epe baterako. Enpresako bozeramaile batek honako hau argitaratu zuen: \u00abBertan konprometituta dauden alderdi guztiekin lan egin nahi dugu, pertsonek beraiek bizi diren etxea noizean behin alokatzeko aukera izango dutelarik\u00bb. Airbnb enpresarentzat espainiako merkatua garrantzitsuena da, alokairuen eskaintzan 57000 jabetza baino gehiago dituelarik.\nErreferentziak.\n1. \u00a0 Rachel Botsman, Roo Rogers, \"What's Mine Is Yours: The Rise of Collaborative Consumption\", HarperBusiness, 2010 ISBN 978-0-06-196354-4\n2. \u00a0 Botsman, Rachel. \u00abRachel Botsman: en defensa del consumo colaborativo\u00bb. \"ted.com\" (en ingl\u00e9s). Consultado el 5 de marzo de 2018."}
{"id": "747784", "revid": "512", "url": "https://eu.wikipedia.org/wiki?curid=747784", "title": "Trocad\u00e9ro jauregia", "text": "Trocad\u00e9ro jauregia () Parisko XVI. barrutian kokatutako jauregi desagertu bat da. Itxura eklektikoa zuen, arabiar eta bizantziar eraginarekin. Gabriel Davioud eta Jules Bourdais arkitektoek diseinatu zuten 1878ko Erakusketa Unibertsalerako. Chaillot jauregiarengatik suntsitua eta ordezkatua izan zen. \u00a01937ko Erakusketa Unibertsalean. Suntsitua izan aurretik frantziar monumentuen museoa zegoen bertan\u00a0 Alexandre Lenoirrek sortua, E. Hamyk sortutako lehen etnografia museo paristarra eta ondoren Gizakiaren Museoa izango denaren aurrekaria. Trocad\u00e9ro lorategia moduan ezaguna zena Jean-Charles Alphadek sortu zuen. 1880tik aurrera, L\u00e9on Jaubertek sorturiko behatoki publiko bat ezarri zen bertan.\nGaur egungo Chaillot jauregian antzinako Trocad\u00e9ro jauregiaren egitura mantendu zen, zirkuluerdi gisarako bi hegal zituelarik. Hala ere, Davioudek diseinaturiko jauregiak erdiko eraikin batekin lotua zegoen (gaur egungo plazan kokatua zegoena), eta dorre zirkular bat zuen albo banatan \u00a0morisko eta neo-bizantziar estiloan eginak."}
{"id": "747785", "revid": "336", "url": "https://eu.wikipedia.org/wiki?curid=747785", "title": "Industria sortzaile", "text": "Industria sortzailea edo ekonomia sortzailea, ideia eta ezagutzak sortzea bultzatzen duten ekonomiaren sektoreak dira. Kontzeptu honek industria kulturala (artea, entretenimendua, diseinua, arkitektura, publizitatea, gastronomia) barne hartzen du gehienbat eta bestalde ezagutzaren ekonomia (hezkuntza, ikerketa eta garapena, teknologia garaia, informatika, telekomunikazioa, robotika, nanoteknologia, industria aeroespaziala).\nJatorria.\n2001ean, John Howkinsek Munduko Jabetza Intelektualaren Erakundeari (OEPI) emandako elkarrizketan, esan zuen sormenaren ekonomia bat dela, non ideiak ekarpen nagusiak eta emaitza nagusiak diren. (...) ekonomiaren arlo bat izanik, non jendeak denbora gehiena ideiak sortzen igarotzen dituen. Gizarteak ideiak sortzeko gaitasunaz arduratzen eta hausnartzen den ekonomia bat da, non lan errepikakor eta ohiko bat egiteko bulegora 9etatik 5etara joatera mugatzen ez den, bai landan edota lantegietan urtero egiten joan den bezala. Jendea, dagoen tokian dagoela, bai lagunekin hitz egiten, edota goizeko lauetan esnatzean, benetan funtzionatuko duen ideia bat eduki dezaketela pentsatzen duten ekonomia bat da, eta ez bakarrik plazer esoterikoa edukitzeko, baizik eta bere ibilbidearen motorra, baldintza eta identitate gisa.\nHorregatik guztiagatik, ekonomia sortzailearen aita kontsideratzen da Hawkins, eta ekonomia sortzailetzat produktu sortzaileak sorrarazten dituzten eragiketak direla esan daiteke. Eragiketa bakoitzak bi balio gehigarri aportatu ditzake: jabetza intelektual ukiezinen balioa eta eta plataforma fikoaren balioa. Sektore batzuetan, programa informatiko digitaletan adibidez, jabetza intelektualaren balioa handiagoa da. Aitzitik, artean adibidez objektu fisikoaren balio unitarioa handiagoa da.\nDeskribapena.\nEkonomia sortzailea ideia berrietan oinarritzen den garapen ekonomikoko tresna bat da. Hauek garapena eta hazkunde ekonomikoa sustatzen dute, gehienbat enpleguen sorkuntza, esportazioak, barneratze soziala eta aniztasun kulturala besteak beste.\nUrte asko harrezkeroztik, ideia berritzaileetatik ondasun ekonomikoak sortu dira. Baina ekonomia sortzailearen terminoa nahiko berria da, izan ere, 2001. urtean izan zen aurkeztua John Howkins idazlearengatik \"The Creative Economy: How People Make Money from Ideas\" liburuan.\nBestalde, esan dezakegu ekonomia sortzaileak industrial sortzaile terminoan du jatorria, non honekin batera, Australiako 1994ko \"Creative nation\" proiektuan iradokitzen den. Beste elementu batzuen artean, honek lan sortzailearen garrantzia, herrialdearen ekonomiaren ekarpena eta teknologiaren papera politika kulturalaren aliatu gisa, sektore teknologikoen ondorengo sorkuntza industrien eginkizuna sartzea ahalbidetuz.\nEkonomia sortzaileak bereizten duten ezaugarriak hauek dira:\nEzaugarriak.\nEkonomia sortzailearen ezaugarri nagusienetariko bat garapen kulturalaren euskarria da, izan ere, kultura eta ekonomiaren artean fusio bat sortzen du, biak eskaini ditzaketen balio eta printzipioak ustiatuz.\nEkonomia sortzaileak aukera anitzeko eremua irekitzen du, sektore teknologikoaren eta ekonomia sortzailearen helbururen bat egitetik sorkuntzatik, baliabideen lorpenetara, kontsumitzailearen aldeko ideia eta proposamenen bidez.\nEkonomia sortzaile gisa ikus - entzunezko eremuak, ikus-entzunezko artea, diseinu sektoreak, hala nola edizio eta ikuskizun taldeak ere. Hau esanda, ekonomia sortzaile gisa diziplina anitz eta eraketa prozesu baten balioestea eta eratutako pieza bakoitzaren xarma deskribatzea lortu dezakegu.\nHelburu gisa lan esparru eta eremuen paradigma hausten du, proposamen berri eta hobekuntza berrien bilaketa jarraituan egoteko helburuarekin, pieza bakoitza bakarra izaten saiatuz.\nEkonomia sektoreen sailkapena.\nUNESCOrentzat 6 sektore ezberdin existitzen dira non ekonomia sortzailea garatzen den. Hauek hiru talde nagusitan sailkatzen dira:\nGarapena mundu mailan.\nSormena definitua dagoen modu bat sortuta dagoen ideia bat sortzen duen prozesua litzateke, balioa duten kontzeptuetan eraldatzen dena, hau da, existitzen diren ideien erabilera ideia berriak sortzeko.\nGaur egun sormeneko ekonomiarekin erlazionaturiko ideiei ematen zaien balioak ikuspegi zabalago izatea ahalbidetzen du mundu mailako hedapen eta hazkunde globalaren inguruan. Eskutik dator ere sormenezko ondasun eta zerbitzuen merkatua, azken hamarkadan betetze ezin hobea izan dutelarik mundu mailan. UNCTADen esanetan, 2002 eta 2011 urte bitartean,munduko sormenezko ondasun eta zerbitzuen esportazioak %\u00a0134 hazi zen.\nInterneti esker sormenezko zerbitzuen merkatua, sormenezko ondasunena baino %\u00a070 azkarrago igotzen da.\nSormenezko ekonomia Amerikan.\nSormenezko ekonomiak Amerikan paper oso garrantzitsua jokatzen du. Latino Amerikan soilik sektore honek gutxienez 177,000 milioi dolar osatzen ditu urtean, eta Amerikako kontinente osoan zifra hau 1,932,000 milioi eurotara iristen da, 23.3 milioi lanbide sortuz. Zenbaki hauei gehien laguntzen dien herrialdea Estatu Batuak da, non 2013. urtean industria hauek 1,664,000 milioi dolar sorrarazi zituztela estimatzen da ( BPG aren %\u00a011,2ren baliokide). Garapenaren banku Interamerikarraren eskutik egindako berri bati erreparatuz, Kanadan 93.000 milioi dolar estimatzen dira.\nEstatu Batuen kasuan Walt Disney, Viacom eta Time Warner bezalako konpainiei esleitu daiteke, non munduko ikus-entzunezko produkzio gehien duten konpainiak direlarik.\nLatinoamerikako herrialde askok beren BPGari laguntzeko ekonomia sortzailearen barruan dauden elementu desberdinak hartzen dituzte. Adibide moduan:\nAdibideak.\nWalt Disney, Viacom, Time Warner, Sony, Vivendi Universal, NBC Universal, DirecTV, Bertelsmann eta Liberty Media dira ikus entzunezko salmenten ondorioz irabazi gehienak sortzen dituzten konpainiak.\nLiburu eta prentsa sektorean Pearson Education dago adibide bezala, munduko editorial handiena delarik. 2015. urtean bere sarrerak 6, 625 milioi dolarrekoak izan ziren.\nTurismoa ikuskaritza visual eta artisautzaren sektorerako jarduera oso garrantzitsua da. Italian artisautza jarduera oso garrantzitsua da bere ekonomiarentzako, enpresen % 24a artisauak direlarik. Hau da, herrialdearen BPG aren %17a.\nKolonbiak urtero gutxi gorabehera 650,000 turista jasotzen ditu, hauek 800 milioi dolarreko irabaziak sortzen dituztelarik. 2000 denda artisautza dendak dira."}
{"id": "747786", "revid": "119347", "url": "https://eu.wikipedia.org/wiki?curid=747786", "title": "Yes Cymru", "text": "Yes Cymru alderdi politikoetatik kanpoko erakunde galestar bat da, Gales independente bat aldarrikatu nahi duena. Izena ingelesezko eta galesezko termino banak osatzen du, \"Bai\" (ingelesez) \"Gales\" (galesez).\n2014an sortu zen baina formalki Cardiffen aurkeztu zen 2016ko otsailean. Eskoziako independentzia erreferendumaren prozesuaren itzalean sortutako mugimendua da, neurri handi batean. Eskozian egitasmo hori aurrera eramateak berplanteamenduak ekarri ditu ezinbestean galestar nazionalismoan.\n2.500 kide zituen 2020ko hasieran eta Galesko geografia ia osoan hedatuta dago . Erakundeko presidentea Si\u00f4n Jobbins da \nHonako inkestak burutu zen Yes Cymruren izenean 2017an:"}
{"id": "747788", "revid": "336", "url": "https://eu.wikipedia.org/wiki?curid=747788", "title": "Radclyffe Hall", "text": "Marguerite Radclyffe Hall (1880ko abuztuaren 12a - 1943ko urriaren 7a), olerkari eta idazlea izan zen. 1927an egin zen ospetsu, \"Adam's Breed\" liburuarekin Prix Femina eta James Tait Black sariak irabazi zituelako. Haren hurrengo lana 1928an egin zuen, \"Bakardadearen putzua\" izenarekin,\u00a0eskandalu ikaragarri bat eragin zuen haren\u00a0gai lesbikoengatik. Auzitegi britaniar eta estatubatuarrek liburua zentsuratu nahi zuten eta jadanik salduta zeuden aleak suntsitu.\nBiografia.\nBournemouth, Dorset, Ingalaterran jaio zen, 1880ko abuztuaren 12an, Marie Jane Diehl Sagerren eta Radclyffe Radclyffe Hallen alaba bezala. Haren aitak etxea abandonatu zuen idazlea jaio aurretik, 1882an Marie Janerengandik dibortziatu ostean. Dibortzioaren ondoren, ama eta Albert Visetti musikariak erlazio bat izan zuten.\nTxikia zenean bakartia eta ixila zen eta \"Peter\" deitzea gustatzen zitzaion, bere aitona bezala.\u00a0Londreseko\u00a0King's Collegen jaso zuen bere hezkuntza, baina Alemanian jarraitu zituen bere ikasketak.\u00a0\nAdin-nagusitasuna lortzean, idazleak, haren aitaren dirua jasotzen du, 1898ko honen heriotzaren ondoren.\u00a01898an gertatua. Diru horrekin Europa eta Ipar Amerikan zehar bidaiatzea ahalbidetu zion.\n1907an, 27 urte zituela, Mabel Batten abeslaria ezagutu zuen. Hau ezkonduta zegoen, seme bat eta hiloba bat zituen. Bi emakumeak maitemindu egin ziren eta Battenen gizonaren heriotzaren ondoren elkarrekin bizitzen jarri ziren. Battenek \"John\" ezizena eman zion Hall-i.\nHall Londresen bizi izan zen. 63 urte zituela hil zen koloneko minbiziaz. Maitasun erlazio asko izan zituen bizitzan zehar."}
{"id": "747789", "revid": "58701", "url": "https://eu.wikipedia.org/wiki?curid=747789", "title": "O\u00f1atiko erraldoien eta buruhandien konpartsa", "text": ""}
{"id": "747790", "revid": "512", "url": "https://eu.wikipedia.org/wiki?curid=747790", "title": "Basauriko erraldoi eta buruhandien konpartsa", "text": "Basauriko erraldoi eta buruhandien konpartsa 1992an Jose Ignazio Urbietak egin zituen konpartsaren bi erraldoiak. Biek herrian ezagunak izan ziren bi pertsonaia irudikatzen dute: Eskarabileroa eta Olagizona. Konpartsa San Faustoren jaietan ateratzen da."}
{"id": "747791", "revid": "10891", "url": "https://eu.wikipedia.org/wiki?curid=747791", "title": "Ann Lee", "text": "Annerley Emma Gordon, Ann Lee izen artistikoz ezaguna, ( Sheffield, Ingalaterra, 1967ko azaroaren 12a) eurodance abeslari britaniarra da. 1990eko hamarkadaren amaieran egin zen ospetsua \"2 Times\" abestiarekin."}
{"id": "747792", "revid": "336", "url": "https://eu.wikipedia.org/wiki?curid=747792", "title": "Ceridwen", "text": "Ceridwen edo Cerridwen (galeseraz ahoskatua) Galesko jainkosa bat da, askotan sorgintzat hartua, inspirazioa eta jakinduriaren ontzia gordetzen zuena. Tagid Foelekin ezkonduta zegoen eta hiru seme-alaba zituen: Creirwy, Morfran eta Aufgaduu.\nKondaira.\nKondairak dioenez, Ceridwenek hiru seme-alaba zituen. Crearwy, lurreko neskatorik ederrena; Morvan, gizon itsusi baina indartsu eta ausarta eta Aufgaduu, hiruetan itsusiena, gizarteak ez zuen onartzen.\nCerridwenek erabaki zuen, bere semearen itsustasuna gutxitzeko elixir bat egingo ziola. Edabe honen bitartez, bardo handiena bihurtuko zen, baina edabearen lehen 3 tantak bakarrik egiten zuten efektua, gainerakoek heriotza eragingo zuten. Edabea sei belar magikorekin egina zegoen eta urte bat eta egun baten zehar sukaldaritzen zen. Sukaldatze prozesua zaintzen bi zaindari jarri zituen, Morda itsua eta Gwion gaztea, edabea ez ukitzeko agindupean.\nEgun batean, Gwion edabea nahasten ari zela, hiru tanton erori zitzaizkion eskura. Honek ahora eraman zuen eskua eta edabearen onurak lortu zituen. Honetaz ohartzean Ceridwen haserretu egin zen eta gaztea hil nahi zuen eta horretarako biek zituzten botere magikoak (animali bihurtzekoak) erabili zituzten. Hainbat animaliatan bihurtu ondoren, gaztea arto ale batean bihurtu zen, Cerridwen oilo bihurtu zen eta jan egin zuen.\nBerriro gizaki bihurtzean, jainkosa haurdun zegoela eta barruan zeraman haurra Gwion zela ohartu zen. Jaiotzean hilko zuela erabaki zuen, baina erditzean hain zen ederra ezin izan zuela hil. Hau konpontzeko zaku batean sartu zuen eta itsasora bota zuen, Haurrak biziiraun zuen eta Elphin izeneko printze batek jaso zuen. Printzeak Taliesin izena jarri zion. Taliesin Arturo Erregearen gaztelura joan zen eta bertan arpista eta erregearen aholkulari postua hartu zuen."}
{"id": "747793", "revid": "512", "url": "https://eu.wikipedia.org/wiki?curid=747793", "title": "Alex Orbe", "text": "Alex Orbe Ferreiro (Barakaldo, Bizkaia, 1973) ilustratzaile bizkaitarra da. Etxeko giroak lagunduta hasi zen marrazten eta bere ustez modu natural batean bihurtu zen marrazkilari. 1995 urtean Merlin Animacion enpresarentzat hasi zen lanean, marrazki bizidunak egiten, telebistarako serieak eta filmak egiten. 2002 urtean marrazki bizidunak utzi eta bere kabuz publizitatean lanean hasiko da, marrazki eta storyboardak egiten. Testu liburu eta haur eta gazte literaturako lan ugari ilustratu ditu eta komikian ere jarduten du.\nLanak.\nAsko dira Alex Orbek ilustratutako lanak, komikiak, testu liburuak, haur eta gazte literaturako lanak, euskara ikasten ari direnentzat irakurketa mailakatua dutenak, esku-liburuak eta abar luze bat. Zerrenda honek bere lanaren lagin bat biltzen du.\nKomikia.\n2015\n2017"}
{"id": "747794", "revid": "83354", "url": "https://eu.wikipedia.org/wiki?curid=747794", "title": "Hiparkia", "text": "Hiparkia (\u03b9\u03c0\u03b1\u03c1\u03c7\u03af\u03b1, Maronea De Tracia, c. K.a. 346 \u2013 c. K.a. 300) lehen emakume filosofoetako bat izan zen. Eskola zinikoko\u00a0jarraitzailea izan zen.\u00a0 Garaiko jendeak barre egiten zion, haren sexuari zegokien lanak zergatik egiten ez zituen galdetuz.\u00a0Hiparkiak hau erantzuten zuen: \"Uste duzu gaizki egiten dudala nire denbora ikasketei eskeintzen, nire sexuagatik josten galdu behar dudala suposatzen denean?\".\nHistoria.\nHiparkia filosofo libertino eta feminista gisa hartzen da.\u00a0Cratesen dizipulua izan zen eta berarekin ezkondu zen. Filosofoetako bileretara bateratzen zen, bertan haren ideiak erakusten zituen topiko desberdinen gainean eta zinikoen taldeko eztabaidetan parte hartzen zuen. Behinola, oturuntza batean, Teodoro Ateoarekin eztabaida bat izan zuen, hau ez baitzetorren bat emakume batek filosofiari denbora eskeintzearekin, haren etxeko betebeharrak ahaztuta. Hiparkiak sekulako erantzuna eman zion, Teodoro gaizki utziz. Filosofia zinikoaren ideiarekin bat, Hiparkiak haren jabetzei uko egin zien, eta bizitza xume bat eraman zuen. Behartsuei asko laguntzen zien, gainera. Emakume honen bizitzako beste anekdota bat, Cratesekin sexua izaten zuela egun argitan da. Biek konbentzio sozial guztiak alde batera uzten zituzten eta inpultso naturalak jarraitzen. Hiparkia filosofo trebea eta senarrarekin berdintasunean bizi izan zen emakumea izan zen, batere arruntak ez ziren ezaugarriak antzinako Grezia edo Erroman.\nHaren heriotzaren ondoren, filosofo zinikoek urteko jai bat deklaratu zuten haren ohorean Atenasen, P\u00f3rtico Doradon, \"Kynogamia\" izendatua edo emakumearen sarrera filosofia munduan. Hiparkiak hiru liburu idatzi zituen, baina haiek bat ere ez da kontserbatzen: \"H\"ipotesi filosofikoak\", \"Epiqueremas\"\u00a0eta \"Teodoro\"\u00a0Ateoari galderak\". Antipatroren epigrama bat kontserbatzen da,\u00a0izenburua \"Emakumeei eskeinia \" duena eta Hiparkiari aipamen egiten diona:Nik, Hiparkia, ez nituen jarraitu sexu femeninoaren ohiturak,\naitzitik, gizon bihotzez zakur indartsuen atzetik joan nintzen.\nEz zitzaidan gustatu fibulaz lotutako mantua,\nezta oinetakoak janztea ere eta nire zinta lurrinaz ahaztu zen.\nOinutsik noa, makila batekin, soineko batek estaltzen dizkit gorputz-atalak\neta lur gogorra daukat ohe baten ordez.\nNire bizitzaren jabe naiz, ehizarako menadeek adina eta gehiago jakiteko."}
{"id": "747795", "revid": "9359468", "url": "https://eu.wikipedia.org/wiki?curid=747795", "title": "Debora", "text": "Biblian, \u00a0Debora (\u05b0, \"erlea\") profetesa bat\u00a0eta Israelen epaile gisa aritu zen laugarren pertsona\u00a0izan zen.\u00a0Haren historia birritan kontatzen dute Epaileen Liburuko IV eta V.etan.\nLehen kontakizuna\u00a0prosan da, Barak jeneralak zuzendu zituen indar israeliten garaipena kontatzen du. Deborak deitu zituen, baina irabaziko ez zutela esan zuen.\u00a0\nEpaileak 5:1 historia bera kontatzen du bertsotan, seguru asko K.a. XII. mendearen bigarren erdian idatzi zuten. Pasarte honi \"Deboraren abestia\" ere deitzen zaio.\nGutxi dakigu Deboraren bizitza pertsonalaz. Lapidot izeneko gizon batekin egon zen ezkonduta, baina gizon hau ez da Epaileen Liburutik kanpo agertzen."}
{"id": "747796", "revid": "119347", "url": "https://eu.wikipedia.org/wiki?curid=747796", "title": "Emakumearen historia", "text": "Emakumeen historia ikuspegi historiko bat da, non historia tradizionala kritikatzen den eta mugimendu feminista eta feminismo akademikora lotzen den. Emakumeen historiak emakumeen papera berreskuratzen du historian, historikoki garatu denpatriarkatuak ezkutatu dituenak.\u00a0Emakumeen klase sozial desberdinak eta une historikoak berreskuratzeaz gain, historia genero ikuspegitik tratatzen du, zapalkuntza, errepresioa eta sexuen arteko desberdintasunak eragin dituen mekanismoak desarmatzeko.\u00a0Emakumeen edo generoaren historia ez dira guztiz banatzen diren bi arlo, biek lan komun bat baidute: desberdintasunak eta zapalkuntza eragin dituzten arrazoi historikoak aztertzea.\u00a0\nDeskribapena.\nEmakumeen historia ezagutza historikoaren termino bat da, irakurtzen, idazten eta ezagutzen jakiteko emakumeen irudiaren iragana eta oraina eta genero maskulinoarekiko harremana. Idatziak, artikuluak, monografiak eta bibliografiak ere biltzen ditu. Mundu osoko unibertsitateetan graduatu ondoko eta graduondoko irakasgaia da, bere eginkizuna ezagutzeko idazketan, irakaskuntzan eta politikan ikertzen baita.\nEmakumeen historia ikuspegi historiko kritikoa da historia tradizionalarekin, mugimendu feministaren sorrerari eta feminismo akademikoari lotua. Emakumeen historiak emakumeen papera berreskuratzen du historian, patriarkatuak historikoki garatu dituen mekanismoek ezkutatzen duten papera. Azpimarratu behar dugu patriarkatuak ez dituela soilik emakumeak zapaltzen, hainbat sexu-joera, arraza edo erlijio dituzten pertsonak zapaltzen baititu; azken batean, patriarkatuak gizarte osoari eragiten dio, eta, modu batera edo bestera, herritar guztiei eragiten die. Emakumeek hainbat gizarte-klasetan eta une historikotan izan duten zeregina berreskuratzeaz gain, historian genero-ikuspegiaren desberdintasunek eragin dituzten mekanismo zapaltzaileak argitzen saiatzen da. Horretarako, generoa analisi-kategoria gisa erabiltzen du, Joan Scott historialariak 1986an proposatu zuen bezala, emakumeek historian zehar izan duten zeregina berreskuratzeko eta botere patriarkalaren mekanismoak ezagutzeko. Azterketa historiko horiek, alde batetik, gizarte-historiaren ikuspegi estrukturalista edo berezkoak jorratu dituzte (lana, erakundeak, politika tradizionala, gizarte-klasea, mugimendu politikoak, ahaidetasuna, etab.). Gorputzaren diskurtsoen eta irudikapenen azterketan, feminitatea/maskulinotasuna dikotomiaren eraikuntzan eta subjektibotasunean edo jakintzak eta zientzia ekoiztean oinarritutako ikuspegi historiko postestrukturalistak ere garatzen ari dira. \nEmakumeen edo generoaren historia ez dira bi adar bereizi, ikerketa-lanaren helburua komuna baita: sexu/genero desberdintasunen eta dikotomien arrazoi historikoak eta patriarkatuaren funtzionamendua zapalketa-erregimen gisa bereiztea. Emakumeen edo genero-azterketen barruan beste arlo batzuk bezala, ikerketa-metodologia diziplinartekoa da, eta teoria feministaren, literatura-kritikaren, kultura-historiaren, soziologiaren edo antropologia kritiko eta feministaren ikuspegiak hartzen ditu.\nEspainiako emakumeen historia.\nEmakumeen irudiaren historia ezagutzeko, kontuan hartu behar ditugu musulmanen eta juduen inbasioa eta iraupena, Kontrarreformaren ondorioak, Ilustrazioa eta Hegoaldeko Europako mugimendu iraultzaile liberala. Erdi Aroan, lan historikoak gizonek idazten zituzten. Hirurogeita hamarreko hamarkadaren amaieran, emakume historialari talde bat Espainia Musulmaneko emakumeen generoari buruzko gaiak eta azterlanak lantzen hasi zen, emakumeek erlijioan izan duten zeregina, eguneroko bizitza eta anatomia eta ugalketa.\nHistoria modernoan, zenbait aldaketa gertatu ziren gaietan, gizarte-historiak Thompson-en bidez izandako eraginarekin eta Michel Vovelleren pentsamenduarekiko pentsamenduarekin. Gaiek Antzinako Erregimeneko arauen ikerketa egin zuten, emakumearen egoeraren, euren irudi eta irudikapen sinbolikoaren, hezkuntzaren, ezagutza-mailaren eta boterearen arabera. Familian, ezkontza eta herentzian zuten errepresentazioa nabarmendu zen. Etxeko lanak, erlijio lanak, ehungintza eta tabakoaren industriako lanpostuak aztertu ziren. Azkenik, garrantzi berezia eman zaie prostituzioari eta emakumezkoen delinkuentziari. Historia garaikidean garrantzi handia eman zaio emakumearen gizarte-izaerari, langile-mugimenduan duen eginkizunean, eta mendeetako feminismoari. Denboraldi horretan, nabarmentzekoa da Emilia Pardo Baz\u00e1nek sexuen gizarte-ordezkaritzan izan zuen zeregina, eta emakumeak Kode Zibilean zuen legezko kodeketa, ondasunen legezko nagusi eta jabe zen senarrari obeditu beharra.\nXX. mendea industrializazio eta merkataritza-jarduerei buruzkoa izan zen, non adierazgarria izan zen emakumea ekonomiara iristea. Bere soldatarekin hasi zen lanean, etxeko lanak alde batera utzita. Hezkuntzaren barruan, ordea, emakumeak ezin ziren ikastetxe publikoetara joan, baina gero eta gehiago ziren pribatuak. Azken urteetan, ikerketak familia, bizitza pribatua, abortua eta literatura izan zituen ardatz.\nAipagarriak dira, halaber, XXI. mendean emakumeen eta gizonen garun-egiturari buruz egin diren genero-azterketak. Aurreko azterketak oso antzinakoak ziren, hala nola Fran\u00e7ois Poullain de la Barrek 1673an egindako azterketa. Horren arabera, garunak eta adimenak ez zuten sexurik, azterketa anatomikoetan oinarrituta; azterlan horien arabera, emakumeen burmuinean eta organo sentsorialetan ez zegoen alderik."}
{"id": "747801", "revid": "105290", "url": "https://eu.wikipedia.org/wiki?curid=747801", "title": "Heteroarau", "text": "Heteroaraua, hainbat mekanismoren bidez (medikoak, artistikoak, hezkuntzakoak, erlijiosoak, juridikoak...) praktika heterosexualak inposatzen dituen erregimen sozial, ekonomiko eta politiko bat da.\u00a0\u00a0\nHeterosexualitatea gizartearentzako beharrezkoa eta modelo bakarra balitz bezala aurkezten dute.\nErregimenak honako mekanismo sozialak baliatzen ditu: marjinazioa, ikusezintasuna eta pertsekuzioa.\nGenero binario eta hierarkizatudun sistema bat du oinarri gisa. Hemen, gizakia bi zatitan banatzen dela (gizona eta emakumea), erlazioak gizon eta emakumeen artean ematen direla eta sexu bakoitzak bere rolak dituela barneratzen dira. Ondorioz, heterosexualitatea hartzen da orientazio sexual onargarri bakartzat.\u00a0\nDefinizioa.\nCathy J. Cohenek heteroaraua, erlazio heterosexualak pribilegiatu eta sustatzen dituen praktika eta instituzio bezala definitzen du. Bere obrak sexualitatearen garrantzia azpimarratzen du estruktura handiagoetan, hala nola, klasea, generoa eta arraza.\nHaren lanak sexualitate nahasi garrantzia nabarmentzen du botereko egitura nagusietan, arrazakoa bereizezina, generoa eta klaseko zapalketa.\nKontzeptuaren historia.\nGayle Rubinen sexu/genero sistemaren ideian ditu hastapenak. Adrienne Rich izan zen heterosexualitate behartuaren erregimenaz hitz egin zuena, 1980an.\nHeteroarau terminoa Michael Warnerrek sortu zuen 1991an.\u00a0\nHeteroaraua eta feminismoa.\n1980ko hamarkadan, Monique Wittig eta Adrienne Rich bezalako feminista lesbianek diotenez, feminismoak heterosexualitate arrastoak ditu bere teoria eta praktika politikoetan.\nWittig hori baino urrunago joaten da, Estatu Batuetako kongresu batean hau esan zuenean: \"lesbianak ez dira emakumeak, emakumeak beti gizonekin erlazioa duten izakiak bezala definitzen direlako\".\u00a0\nHau esanez, Wittigen helburua, gorputza eta sexualiatearen gain zeuden problematikak pairatzea zen; hala nola, gizon/emakume binomioak duen arazoa.\u00a0"}
{"id": "747804", "revid": "448", "url": "https://eu.wikipedia.org/wiki?curid=747804", "title": "Ana Madariaga", "text": "Ana Madariaga Ugarte (Portugalete, 1963ko maiatzaren 13a) bizkaitar politikari jeltzalea eta pedagogoa da.\nBizitza.\n1986az geroztik Pedagogian lizentziaduna da Deustuko Unibertsitatean. 1989az geroztik Hezkuntza Berezian masterduna da.\n1991etik 1995era zinegotzi egon zen Portugaleteko Udalean. 1995etik 1999ra Portugaleteko alkate-tenientea eta Gizarte Ongizate eta Drogazaletasun Arloko delegatua izan zen. 1996tik 1999ra Bizkaiko Batzar Nagusietako batzarkidea izan zen. 1999tik 2003ra Bizkaiko Kultura ahalduna izan zen. Ondoren, hiru legegintzalditan jarraian, 2003tik 2015era, Bizkaiko Batzar Nagusietako lehendakaria izan zen."}
{"id": "747805", "revid": "336", "url": "https://eu.wikipedia.org/wiki?curid=747805", "title": "Heteroaraua", "text": ""}
{"id": "747806", "revid": "1712", "url": "https://eu.wikipedia.org/wiki?curid=747806", "title": "Ekonomia sortzailea", "text": ""}
{"id": "747807", "revid": "1712", "url": "https://eu.wikipedia.org/wiki?curid=747807", "title": "Ekonomia sortzaile", "text": ""}
{"id": "747808", "revid": "56334", "url": "https://eu.wikipedia.org/wiki?curid=747808", "title": "Grevin museoa", "text": ""}
{"id": "747809", "revid": "56334", "url": "https://eu.wikipedia.org/wiki?curid=747809", "title": "Guimet museoa", "text": ""}
{"id": "747810", "revid": "1830", "url": "https://eu.wikipedia.org/wiki?curid=747810", "title": "Emakume filosofoak", "text": "Historian zehar hainbat emakume filosofo izan dira, baina beraien iritzi eta pentsamenduak isilduak izan dira edota zatika transmititu dira denboran zehar. Ondorioz, haien aportazioak sarritan ahaztu egin dira eta baita haien izenen memoria ere. Hori dela eta, oso ohikoa izan da \"ez daude emakume filosofoak\" esaldia.\nHistoria.\nIzan ere, emakumeen testimonioak Antzinako Greziaren garaitik daude. Errekonozimendu falta hau, emakumeei inposatu zaien paper sekundarioen ondorioz eman da.\u00a0Okzidenteko antzinako filosofian, Platon eta Aristoteles bezalako filosofoei egokitzen zaie, baina Hiparkia, Areta Zinerokoa eta Aspasia Miletokoa bezalako emakumeak ere aritu ziren. Erdi Aroko filosofo garrantzitsuena Hipatia\u00a0(V. mendea)\u00a0izan zen.\u00a0\nFilosofo modernoei dagokienez, Mary Wollstonecaft (1759-1797) eta Margaret Fyller (1810-1850) izan ziren azpimarragarrienak.\nFilosofo garaikideen artean, Susanne Langer (1895-1985), Hannah Arendt (1906-1975), Simone de Beauvoir (1908-1986), Maria Zambrano (1904-1991), Mary Midgley (1919), Mary Warnock (1924), Celia Amoros (1944), Julia Kristeva (1941), Patricia Churchland (1943), Susan Haack (1945) eta Amelia Valcarcel (1950) aurkitzen dira.\nXIX. mendearen hasieran, Erresuma Batuko eta Estatu Batuetako unibertsitate batzuetan emakumeak onartzen hasi ziren, emakume filosofo berrien belaunaldiei hasiera ematen. Hala eta guztiz ere, Estatu Batuetako Hezkuntza Sailaren arabera, filosofia zen desberdintasun handiena zegoen arloetako bat 1990ko hamarkadan. Emakumeek %17a baitziren soilik.\u00a0"}
{"id": "747811", "revid": "336", "url": "https://eu.wikipedia.org/wiki?curid=747811", "title": "Francisco Franco Fundazio Nazionala", "text": "Francisco Franco Fundazio Nazionala () Espainiako eskuin muturreko erakunde bat da. Fundazioaren esanetan bere helburu nagusia Francisco Franco espainiar diktadorea oroimena eta egiteak hedatzea omen da, alegia frankismoari babes ematea.\n1976ko urriaren 8an, Franco diktadorea hil ostean Madrilen sortua izan zen, eta hiri honetan egoitza nagusia du. Fundazio honetarako lan egiten duten historialariak eskuin muturreko pentsakerakoak dira.\nEspainiako Oroimen Historikoaren Legearen guztiz aurka azaldu da, bai eta Diktadura Frankista gaitzestera ere. 2017ko ekainaz geroztik, Meir\u00e1sko jauregiaren bisitak ere kudeatzen ditu.\nBere burua inongo diru irabazirik gabeko erakunde pribatu gisa aurkeztu arren, PP alderdi politikoak hainbat alditan diru laguntzak eman dizkio, gutxienez 2002 eta 2003an."}
{"id": "747812", "revid": "13403", "url": "https://eu.wikipedia.org/wiki?curid=747812", "title": "Francisco Franco Fundazioa", "text": ""}
{"id": "747813", "revid": "448", "url": "https://eu.wikipedia.org/wiki?curid=747813", "title": "Dramagile", "text": "Dramagilea, antzerkigilea, dramaturgoa edo teatrogilea (; , drama eta , lana) gune eszeniko batean kokaturik dauden literatura testuen idazlea da. Testu hauek antzezlan edo obra dramatiko bezala ezagutzen dira.\nAntzinaroa.\nMendebaldeko literaturan ezagutzen diren lehen dramaturgoak antzinako greziarrak dira eta lehen antzezpenak K. a. V. mendekoak dira. Obra hauek klasikotzat jotzen dira eta, oraindik ere, erreferentzia puntu bezala irakurtzen dira. Dramaturgo aipagarrienak Eskilo, Sofokles, Euripides eta Aristofanes izan ziren.\nUrteak geroago, Erromatar Inperioak hartu zuen antzerkia; hori bai, bereizgarri pedagogikoa izango da arrazoia eta, entretenigarria izateaz gain, propagandarako ere erabiliko du -erromanizatzeko xedean-; autore aipagarrienak Livio Androniko, Nevio, Plauto, Terentzio eta Seneka izan ziren.\nErdi Aroa.\nMendebaldean, elizaren eraginak antzerkia baztertzea ekarri zuen, baina ekoizten jarraitu zuten, zenbaitetan elizarenpean, gainera, ebanjelizaziorako xedean; ez dira etorkizunera pasatuko diren dramagileak izango, anonimoak baitira biziraun duten testu gehienak.\nAro Modernoa.\nEuropan komertzioa berrezarri zenean eta elizaren kontroletik at zeuden erakunde politiko berriak agertzen hasi zirenean, antzerkia hirira eta nobleziaren gorteetara itzuli zen.\nXVI. mendea.\nEspainia ere gune kultural garrantzitsu izan zen eta dramagile ugari izan ziren bertan:\nXVII. mendea.\nIngalaterran aipagarriak William Shakespeare eta Ben Jonson izan ziren; ikaragarrizko 4 komediek indartu zuten euren ospea: \"Volpone\" (1606), \"Epicone edo emakume ixila\" (1609), \"Alquimista\" (1610) eta \"San Bartolomeko azoka\" (1614).\nFrantzian, Moliere antzerkigile beritzaile garrantzitsua izan zen eta Pierre Corneille eta Jean Racine dramaturgoak ere entzute handikoak izan ziren.\nEspainian arrakasta handia izan zuen Pedro Calder\u00f3n de la Barca dramaturgo tragikoak. Bere obra eta auto sakramentalak egun ere mundu guztian antzezten dira. Hauek dira horietako lan batzuk: \"La vida es sue\u00f1o\", \"El gran teatro del mundo\", \"El alcalde de Zalamea\" eta \"El pr\u00edncipe constante\". Francisco de Rojas Zorrilla, Juan Ruiz de Alarc\u00f3n eta Tirso de Molina ere dramagile ezagunak izan ziren. Azken honek eduki satirikoa erabili zuen bere komedian; \"El burlador de Sevilla\" da horietako bat, Don Juan burlatzailearen arketipoa lehen aldiz agertzen delarik, eta \"Don Gil de las calzas verdes\". Emakumeak ere izan ziren dramagileen artean: Ana Caro de Mall\u00e9n eta Leonor Meneses Noronha.\nAro Garaikidea.\nHirien garapenarekin batera italiar antzerkia indartu egin zen eta, horrekin batera, antzerkiaren baitako makineria ugaritu zen.\nXVIII. mendea.\nAlemanian Johann Wolfgang von Goethe eta bere \"Fausto\" obra nabarmentzen dira; baita Friedrich M\u00fcller eta Gotthold Ephraim Lessing ere.\nFrantzian Voltaire, Sadeko markesa eta Pierre Augustin Caron de Beaumarchaisen obrak izan ziren nagusi, azken autore honen \"Sevillako bizargina\", esaterako.\nEspainian, Ramon de la Cruz izan zen ezaguna, \"Las casta\u00f1eras picadas\" obraren idazlea; Jos\u00e9 Cadalso, F\u00e9lix Enciso Castrill\u00f3n eta \"El s\u00ed de las ni\u00f1as\" obraren autorea izan zen Leandro Fern\u00e1ndez de Morat\u00edn ere garrantzitsuak izan ziren.\nXIX. mendea.\nEspainian \u00c1ngel de Saavedra, Jos\u00e9 Zorrilla, Jos\u00e9 Echegaray, Angel Guimera, Manuel Breton de los Herreros eta Miguel Unamuno dira dramagile ezagunenak.\nFrantzian Alfred Jarry, Maurice Maeterlinck eta Victor Hugo nabarmendu ditzakegu.\nErrusian entzute handikoak izan ziren Anton Txekhov, Nikol\u00e1i G\u00f3gol eta Aleksandr Puxkin.\nXX. mendea.\nErresuma Batuan oso ezagunak izan ziren Samuel Beckett, Harold Pinter, T. S. Eliot, Tom Stoppard, Ben Elton eta John James Osborne.\nFrantzian Albert Camus \"Cal\u00edgula\" edo \"El Malentendido\" bezalako obrekin nagusitu zen eta Eugene Ionesco \"La cantante calva\" bezalako lanekin.\nItalian Luigi Pirandello, Eduardo De Filippo eta Dario Fo nagusitu ziren.\nAmeriketako Estatu Batuetan Arthur Miller eta Tennessee Williams entzute handikoak izan ziren. Williamsen obra azpimarragarrienak, \"Desio izeneko tranbia\", \"Cat on a Hot Tin Roof\" edo \"Iguanaren gaua\" izan ziren.\nEspainian eta Hispanoamerikan entzutetsuenak hauek izan ziren:"}
{"id": "747814", "revid": "119347", "url": "https://eu.wikipedia.org/wiki?curid=747814", "title": "Greko-Baktriar Erresuma", "text": "Greko-Baktriar Erresumak \u2013 Indo-Greziar Erresumarekin batera \u2013 mundu helenistikoaren ekialdeko muturra osatzen zuen, K.a. 250 eta K.a. 125 artean erdialdeko Asiako Baktriana eta Sogdiana eskualdeak barnean hartzen zituena. Egungo Afganistango iparraldean oinarrituta, bere ekialdeko zabalera ekialdeko Afganistan eta Pakistanerantz Indo-Greziar Erresuma ezarri zuen.\nGreko-Baktriar errege nagusiak.\nDiodotoren leinua.\nErresumak Baktriana, Arakosia, Ferghana eta Sogdiana hartzen zituen bere barnean. Hona hemen bere monarkak (\"basileos\"):\nEutidemoren leinua.\nErresumak Baktriana, Aracosia, Fergana, Sogdiana eta iparraldeko India hartzen zituen bere barnean. Hona hemen bere monarkak:\nErresuma bitan zatitu eta Baktrianan:\nParapamisos, Arakosia, Gandhara eta Punjaben, honakoak izan ziren:\nEukratidesen leinua.\nErresumak Baktriana eta Sogdiana hartzen zituen bere barnean. Hona hemen bere monarkak (\"basileos\"):"}
{"id": "747815", "revid": "56334", "url": "https://eu.wikipedia.org/wiki?curid=747815", "title": "Emakumeen historia", "text": ""}
{"id": "747816", "revid": "1545", "url": "https://eu.wikipedia.org/wiki?curid=747816", "title": "Grekobaktriar Erresuma", "text": ""}
{"id": "747820", "revid": "56334", "url": "https://eu.wikipedia.org/wiki?curid=747820", "title": "Aracosia", "text": ""}
{"id": "747821", "revid": "512", "url": "https://eu.wikipedia.org/wiki?curid=747821", "title": "Pedro Ortuzar", "text": "Pedro Ortuzar (Iturri baserria, 1932ko apirilaren 25a - Gernika, 2006ko urtarrilaren 18a), ezaguna Iturri goitizenez, bizkaitar bertsolaria izan zen."}
{"id": "747822", "revid": "90204", "url": "https://eu.wikipedia.org/wiki?curid=747822", "title": "Xalbador Madariaga", "text": "Xalbador Madariaga Elizondo, (Arantza, Nafarroa, 1930eko azaroa \u2013 ) nafar bertsolaria da. Bautista Madariaga bertsolariaren anaia da."}
{"id": "747823", "revid": "12788", "url": "https://eu.wikipedia.org/wiki?curid=747823", "title": "Stalinismo", "text": ""}
{"id": "747824", "revid": "336", "url": "https://eu.wikipedia.org/wiki?curid=747824", "title": "Indo-Greziar Erresuma", "text": "Indo-Greziar Erresumak iparraldeko Indiako azpikontinentean ezarritako zenbait erresuma helenistikoak izan ziren. Kristo aurreko azken bi mendetan greziar jatorriko hogeita hamar errege inguru izan ziren bertan, askotan elkarren lehian."}
{"id": "747825", "revid": "1545", "url": "https://eu.wikipedia.org/wiki?curid=747825", "title": "Greko-Indiar Erresuma", "text": ""}
{"id": "747826", "revid": "1545", "url": "https://eu.wikipedia.org/wiki?curid=747826", "title": "Pometiako guda", "text": ""}
{"id": "747827", "revid": "88969", "url": "https://eu.wikipedia.org/wiki?curid=747827", "title": "Inmaculada Mujika", "text": "Inmaculada Mujika Flores (Tetuan, 1959) soziologoa eta psikologoa da, aktibista feminista eta ALDARTE Gay, Lesbiana eta Transexualen Arretarako Zentroaren zuzendaria da.\nIbilbidea.\nUPV-EHUn Soziologian eta Psikologian lizentziatu zen. Giza-sexualitatean Masterduna da. \nPasa den mendeko 80. hamarkada geroztik mugimendu feministan aktibista gisa aritua da. 1985-1993 urteetan Bizkaiko Emakume Asanbladan eta Bizkaiko Lesbiana Feministen Kolektiboko kide izan zen. 1994ean Agerian Lesbiana Taldearen sorkuntzan parte hartu zuen eta Bilbon lesbiana, gay eta transexualen arreta-, dokumentazio- eta ikerketarako Aldarte zentroaren sortzailekideetariko bat izan zen. Bertan zuzendari eta psikologo lanetan dihardu. \nLan-ildo ezberdinak bultzatu ditu LGTBI kolektiboaren aurkako tolerantzia falta, aurreiritzi sozialak eta heterosexismoa gainditzen laguntzeko. Hedabideetan, hitzaldietan eta jardunaldietan parte hartze aktiboa du eta sentsibilizaziorako baliabide hezitzaileak sortu ez ezik, txostenak eta ikerketetak ere burutu eta koordinatzen ditu. 2007an Arartekoaren fundazioaren laguntzarekin Euskadiko 18 emakume lesbianen gaineko isiltasunaren atzean zeuden benetako egoera anitzak islatu zituen \"Visibilidad y participaci\u00f3n social de las mujeres lesbianas en Euskadi\" ikerketan. "}
{"id": "747828", "revid": "1545", "url": "https://eu.wikipedia.org/wiki?curid=747828", "title": "\u00c1ngel Vallejo Rosen", "text": ""}
{"id": "747831", "revid": "56334", "url": "https://eu.wikipedia.org/wiki?curid=747831", "title": "Brigida", "text": ""}
{"id": "747833", "revid": "512", "url": "https://eu.wikipedia.org/wiki?curid=747833", "title": "Salpe", "text": "Salpe Antzinako Greziako emagin eta idazlea izan zen. Plinio Zaharrak eta Ateneo Naukratiskoak aipatu zuten baina zalantza dago pertsona berari buruz ari ote ziren.\nPlinio.\nPlinio Zaharrak sei aldiz aipatzen du bere \"Naturalis Historia\" liburuan. Bertan \"obstetrix\" (emagina) zela esaten da eta emakumezkoen osasunaren inguruan eman zituen aholkuak agertzen dira, baita bestelako gaixotasunen ingurukoak ere, adibidez elikadura, zakur horzkadak...\nAteneo.\nAteneo Naukratiskoak bere \"Deipnosophistai\" liburuan aipatzen du eta bertan \"Paignia\" liburu erotiko-pornografikoaren idazlea dela esaten da. Salpe Lesbos uhartekoa zela ere esaten da."}
{"id": "747834", "revid": "512", "url": "https://eu.wikipedia.org/wiki?curid=747834", "title": "Jean Seignalet", "text": "Jean Seignalet (1936ko urriaren 9a - 2003ko uztailaren 13a) mediku eta ikertzaile frantziarra izan zen, immunologian aditua, ospetsu bihurtu zena dieta berezi bat asmatzeagatik, \"hipotoxiko\" edo \"antzinako\" deritzona, gaixotasun ugariri (autoimmunei, batik bat) aurre egiteko erabili zuena.\nMontpellierreko ospitalean lan egin eta bertako unibertsitatearen katedraduna ere izan zen. Medikuntzako aldizkari askotan artikulu ugari idatzi zituen, baina bere lanik ezagunena, zalantzarik gabe, 2001ean argitaratu zuen : \"L'Alimentation ou la troisi\u00e8me m\u00e9decine\", non bere dieta sendagarri ospetsua azaltzen zuen.\nAntzinako dietaren oinarriak.\nSeignaleten hipotesiak gure arbaso urrunek, milaka eta milaka urteetan gurearekin zer ikusirik gutxi duen dieta bat burutzen zutela azpimarratzen du: ez zituzten zerealak, esnea eta esnekiak jaten, eta janari guztiak gordin jaten zituztela. Milaka urtetako eboluzioak giza gorputza egokitu du dieta horretara moldatzeko.\nAzken 6.000-5.000 urteotan, aldiz, gizakiak bere ohitura gastronomikoak aldatu zituen: nekazaritzaren agerpenarekin zerealak jaten hasi zen, animalien esnea eta esnekiak jaten, eta janariak egosten edo freijitzen. Ondorioz, bere gorputza digeritzeko gai ez diren molekula kaltegarri batzuk irensten ditu gizaki modernoak, gaixotasun askoren atzean daudenak.\nHori ekiditeko \"antzinako dieta\"ra itzultzeko proposatzen du Seignaletek: zereal eta esnekien hartzeko debekua, janariak ahalik eta gordinenak jan eta birjinak ez diren olioak saihestu. Dietaren asmatzaileak honen bidez gaixotasun asko sendatu zituela baieztatzen du bere liburu famatuan "}
{"id": "747835", "revid": "119550", "url": "https://eu.wikipedia.org/wiki?curid=747835", "title": "Libana", "text": "Libana edo Lubna Kordobakoa (; Kordoba, X. mendea) idazle, matematikari eta poeta famatua. X. mendearen bigarren erdialdeko Andaluziako esklabo eta intelektuala izan zen, Kordobako Kalifatu garaian, gramatikaren ezagutzagatik eta bere poesiaren kalitateagatik ezaguna. Al-Hakam II Kordobako kalifa eta kulturaren defendatzaile handiaren idazkaria izan zen. .\nBiografia.\nBere jaiotze eta heriotza data zehatzak ezezagunak dira, ez baitago bere bizitza kontatzen duen garaiko agiririk. Jakina da Abderraman III.aren jauregian, Medina Azahara, lan egiten duen esklabo familia batean jaio zela eta bertako harresietan hazi zela.\nEz dakizkigu bere jaiotza eta heriotza data zehatzak. Espainiar jatorriko esklaboa zen, Abd ar-Rahman III.aren Medina Azaharako jauregian lan egiten zuten esklaboen alaba, . Azkar nabarmendu zen liburutegian kopista postua lortuz eta horrek liburutegiko antolatzaile papera emango zion handik gutxira. Arabiar kroniken arabera, Al-Hakam II.aren garaian, hiriko zenbait auzotan aurki zitekeen liburuak kopiatzeaz arduratzen ziren 170 emakume alfabetatu baino gehiago. Datu honek garaiko kultura mailaren eta emakumeek kalifa honen erregealdian izan zuten rolaren ideia bat ematen du. Lubnaz gain Fatima izeneko beste idazkari bat ere nabarmendu zen Al-Hakam II.aren garaian.\nEsklabotzatik emantzipatu ondoren, kalifaren goi-idazkaria izateaz gain (k\u00e1tiba al-kubra), eginkizun anitz izan zituen: kopiatzailea, eskribaua, errege liburutegiko jabetzetan aditua, idazkari pribatua eta matematikaria. Horregatik, Kordobako Liburutegi Handiko komisario izendatu zutenean 500.000 liburu baino gehiagoren ardura hartu zuen. Kordobako liburutegian, Lubna eskuizkribu asko erreproduzitu, idatzi eta itzultzeaz arduratu zen. Bera izan zen Hasdai ben Xaprut juduarekin batera, Medina Azahara liburutegi ospetsuaren sorreraren bultzatzaile. Ez zen idazle eta itzultzaile hutsa izan, liburu hauek iruzkindu egiten zituen. Honez gain Al-Andaluseko haur pobreen irakaslea izan zen, matematika irakasten zien.\nLubna Ekialde Hurbilean zehar bidaiatu zuen Kairo, Damasko eta Bagdaderaino bere liburutegira gehitzeko liburuen atzetik. Testu garrantzitsu asko kopiatzeaz arduratu zen, baita bere eskuz idatzitako oharrak emateaz, egilearen jatorria adieraziz eta lanaren berrikuspen laburra ere. Horrez gain jauregiko bizitzari buruzko bere poesia idazteko denbora ere izan zuen.\nErrekonozimenduak.\n2019az geroztik, Udalaren erabakiz, Kordoba hiriko kale bati Escriba Lubna izena jarri diote, bere omenaldian."}
{"id": "747836", "revid": "336", "url": "https://eu.wikipedia.org/wiki?curid=747836", "title": "Sulpicia", "text": ""}
{"id": "747837", "revid": "58701", "url": "https://eu.wikipedia.org/wiki?curid=747837", "title": "Sulpizia", "text": "Sulpizia\u00a0Antzinako Erromako bi emakume\u00a0olerkariren izena izan zen.\nSulpizia I.\nLehenengo Sulpicia da, Augustoren inperioan bizi izan zena (K.a. I.mendean),\u00a0 testuak gorde diren erromatar olerkari bakarra.\nServio Sulpicio Rufo eta Valeria Mesala Corvinoren alaba zen. Aitarengandik umezurtz geratu zen, beraz, bere osaba Mesala izan zen bere tutorea.\u00a0\nSulpiziak beste ezaugari interesgarri bat dauka, bere obra analizatzen saiatzen diren base teorikoak nahasten dituena: bere sinaduraren agerpena, batzuetan \"Sulpizia\" gisa eta beste batzuetan \"Cerinthus\" bezala. Cerinthus seguruenik ezizen bat da.\nSulpizia II.\nBigarren Sulpizia Domizianoren erreinuan zehar bizi izan zen (I.mendearen amaieran)..\u00a0Olerkien\u00a0bolumen bat idatzi zuen, hizkuntza askatasun handiarekin deskribatzen ziruen haren senar Calenorekiko zuen maitasuna.\nBera eta Kaliope musaren arteko elkarrizketa ere idatzi zuen bertsotan; izatez, Domizianoren erreinuaren kontrako protesta bat zen, honek filosofoak exiliatzen baizituen. Eskuizkribu hau Bobbioren abadian aurkitu zuten 1493an, baina gero berriz galdu zen. Horregatik, gaur egun ezagutzen den textua geroagokoa dela estimatzen da, V.mendekoa seguruenik."}
{"id": "747838", "revid": "512", "url": "https://eu.wikipedia.org/wiki?curid=747838", "title": "Bilboko erraldoi eta buruhandien konpartsa", "text": "Bilboko erraldoi eta buruhandien konpartsa 1980tik aurrera sortutako Bilboko Aste Nagusiarekin batera berreskuratu zen konpartsa hau. Dena dela, Bilboko Erraldoien eta Buruhandien historia oso luzea da. Esaterako, 1654ko Sant\u00edsimo Sacramento de Santiago Kofradiako kontuen liburu batean lau erraldoi aipatzen dira.\nHistoria.\nXVII. mendeko aipamen hori ondoren hurrengoa XVIII. mendekoa da. Christian August Ficher bidaiariak 1897an Bilbon lau erraldoi, bi gizon eta bi emakume, zeudela aipatzen du. Erraldoi horiek deskribitzerakoan argizarizko ileorde luzeak zituztela eta kolorezko argizari-paperez egindako orrazkerak zituztela zioen. Aurpegiera bitxikoak omen ziren. Geroago, beste bidaiari batek, Von Jarigues sei erraldoi aipatu zituen. 1852an Te\u00f3filo Guiardek lau erraldoi berriak aipatu zituen, zaharren antzera eginak; halaber beste bi berri egin ziren, guztira sei izanik. 1876tik 1885 arte kalera atera ziren sei erraldoi hauek baina 1886an Gernikan erre ziren. Ondoren beste batzuk egin ziren baina haietaz ez dago informazio handirik. 1896an hauek dira aipatzen direnak: Don Terencio eta Do\u00f1a Tomasa, Baserritar-gizona eta Baserritar-emakumea, Turkiarra eta Emakume mairua, eta Beltzak.\n1934an Radio Emisora Bilbaina irratiak konpartsa berritua egiteko kanpaina egin zuen. Pertsonaiak aurrekoak bezalakoak ziren; bakarrik beltzen ordez, bikote txinatarra sartu zen.\n1962ko abuztuaren 19an Radio Bilbao antzeko kanpaina egin zen eta erraldoiak berreskuratu ziren. Pertsonaia batzuk mantendu ziren: Don Terencio eta Do\u00f1a Tomasa, Baserritar-gizona eta Baserritar-emakumea, Turkiarra eta Emakume mairua. Eta beste batzuk sortu ziren: Ingelesa, Bilbainita, Sardina-saltzailea, Angula-arrantzalea.\n1980tik aurrera sortutako Bilboko Aste Nagusiarekin batera konpartsa berritu zen. Pedro Goiriena izan zen berritzeko arduraduna. Pertsonaia batzuk aldatu ziren: Don Terencio eta Do\u00f1a Tomasa, Baserritar-gizona eta Baserritar-emakumea, Turkiarra eta Emakume mairua, Ingelesa, Bilbainita, Meatzaria, Santutxuko puru-saltzailea, Zamalaria, Marinela, Zumalakarregi eta Isabel II.a.\n1988an, erraldoiak ondatzen ari ziren eta orduan Jose Ignazio Urbieta izan zen haiek berritzeko arduraduna. Bere lanean aurreko belaunaldietako pertsonaietan oinarritu zen. Erraldoi bakoitzak 575.000 pezeta balio zuen.\n1998an, futbol-taldean 100 urtemuga zela eta, Athletici omenaldi gisa, Pitxitxi eta Mina egin ziren."}
{"id": "747839", "revid": "8788234", "url": "https://eu.wikipedia.org/wiki?curid=747839", "title": "Genero-ikasketak", "text": "Genero ikasketak, generoarekin lotutako gaien ikerketan oinarritzen den disziplina da. Honek, ikerketa feministak (emakumeari, feminismoari, generoari eta politikari dakozkienak), emakumearen ikerketa, gizonaren ikerketa eta LGTBQ+ ikerketak barneratzen ditu. Kasu batzuetan, genero ikasketek, sexualitateari dagokien gaiak ere hartzen ditu. Hauek denetan, literatura eta hizkuntza, historia, zientzia politikoa, soziologia, antropologia, zinema eta komunikazioa, gizakiaren garapena, eskubideak eta medikuntza ikertzen dira, adibidez.\u00a0\nHainbat korronte daude arlo honen barnean. Simone de Beauvoir feministak adierazten zuena da, adibide bat; bera eta bere jarraitzailek \"genero\" hitza erabiltzen zuten maskulinitate eta feminitatearen eraikuntza sozial eta kulturalei erreferentzia egiteko. Beste batzuk aldiz, alde biologikotik hartzen dute.\nIkerketa arlo hau hainbat diziplinatatik jaio zen: 1950eko hamarkadako soziologiako Jacques Lacan psikoanalistaren teorietatik; Rita Segatoren ikerketa antropologikoetatik eta Judith Butler bezelako feministen lanetik.\nGeneroa.\nGeneroak\", sozialki eraiki diren rolei egiten die erreferentzia; hau da, jokabideak, lanbideak, zaletasunak, eta abar emakume edo gizonei egokitu zaiela.\nTeoria hauen arabera, generoa sozialki definituta dagoenez, maskulinitate eta feminitatearen kontzeptuak denboran zehar eboluzionatuko luke. Ondorioz, kontzeptu hauen esanahia aldatu egingo litzateke kultura, komunitate, familia eta horrelako faktoreen arabera.\nGenero ikasketen eragina.\nGenero-ikasketak eta teoria psikoanalitikoa.\nSigmund Freud.\nFeminista askok zakilarekiko enbidia kritikatzen duten arren hau sexista izateagatik, beste korronte feminista batzuk \"psikoanalisi feminista\" bezala ezagutzen direnak. Juliet Mitchell, Nancy Chodorow, Jessica Benjamin, Jane Gallop, Bracha Ettinger, Shoshana Felman, Griselda Pollock eta Jane Flax bezalako teorikoek teoria psikoanalitikoa proiektu feministarentzat ezinbestekoa dela argudiatu dute, eta horrez gain, birformulatu egin beharko litzatekeela sexismorik gabeko oinarri batez. Shulamith Firestonek \"The Dialectic of Sex-en\" Freuden psikoanalisiari \"feminismo okerra\" dei egiten dio eta analisi hau egiten du: Freudek \"zakila\" esaten duen guztietan \"boterea\" hitza esan beharko lukeela.\nJacques Lacan.\nSexuazioari buruzko Lacanen teoriak feminitatea eta maskulinitatea antolatzen ditu inkonszienteki egin ditugun egituren arabera. Subjetu femenino zein maskulinoek antolaketa \"falikoan\" parte hartzen dutela ondorioztatu zuen. Sexuazioak (egoera sexualak) haurtzaroan garatzen diren genero rolak genero identitatea jaiotzetik daukagula edo biologikoki determinatuta dagoela kuestionatzen du. Elizabeth Grosz bezalako kritikoek Lacani tradizio sexista bat izatea leporatzen diote, aldiz, Judith Butler, Bracha Ettinger eta Jane Gallop bezalakoek Lacanen lana erabili izan dute, nahiz eta era kritikoan izan den, generoaren teoria garatzeko.\nJulia Kristeva.\nJulia Kristevak semiotikaren arloa asko garatu du. Bere iritziz, kultura patriarkalek, banakoen gisan, amarekin zerikusia duten gauzak eta femeninoa dena alde batera utzi behar dute.\nMark Blechner.\nBlechnerren lanek sexua eta generoari buruzko ikuspegiak zabaldu dituzte, psikoanalisia \"zientzia queer pasatua eta gerokoa\" bezala katalogatuz. Bere iritziz, \"genero fetitxe\" bat esistitzen da gizarte okzidentalean, non bikoteen generoari garratzi handiegia ematen zaion, beste faktore (adina, klase soziala) batzuei baino. Blechnerrek \"homosexualitate\" eta \"heterosexualitate\" hitzak aurrizkiak izan beharko liratekeela dio.\nBlechnerren arabera, kulturek arau desberdinak izan ditzakete maskulinitatearen inguruan eta gizon okzidentalek penetrazioari dioten beldurra deskribatzen du. Horrela, gizarte askotan gay izatea penetratzen uzten den gizona izatea da soilik, aldiz, beste batzuk penetratzen dituztenak maskulinoak eta ez-gayak kontsideratzen dira, beraz, ez dira aurrejuzguen biktima. Beste kultura batzuetan aldiz, sexu orala jasotzea nerabezaroko araua da eta hormona maskulinoen garapenerako ezinbestekotzat jotzen da."}
{"id": "747840", "revid": "512", "url": "https://eu.wikipedia.org/wiki?curid=747840", "title": "Richard Gerver", "text": "Richard Gerver (Londres, 1969), hezkuntzaren arloari dagokionez, bere belaunaldiko aditu garrantzitsuenetarikoa da. Lidergoa eta eraldaketa eratzailea sustatu izanaren ondorioz, estimazio handiko liderra bilakatu da. Zera da, hezkuntzaren guruetako bat. \nBiografia.\n1969an, Londresen jaio zen. Bere familia aberatsa zenez, baldintza oneko inguruan hazi eta eskola pribatu batean ikasi zuen.\n1992an, Lehen Hezkuntza eta Bigarren Hezkuntza-ko ikasketak burutu ostean, irakaskuntzako graduan murgildu zen, 1997an, Londreseko irakasle gailenetarikoa bihurtuz.\nGaur egun, 2018an, hezkuntzaren eremuetan aritzeaz gain, beste esparru batzuetan ere, lankide gisa lan egiten du. Gainera, ezkonduta dagoen emakumearekin, 17 eta 22 urteko bi seme-alaba ditu. \nJorratutako filosofia hezigarria.\nGerver-ek partekatzen duen premisa, hurrengoa da: \u201cLider on baten lehentasuna, haren menpe dauden eta harekiko konfiantza erakusten duten pertsonen premiak asetzea da\u201d. \u00a0Hori dela eta, burututako filosofia, hiru hastapenetan oinarritzen da; komunikazioan, ahalduntzean eta eraginean. Hau da, hezkuntza errealitate berrietara egokitzeko asmoz, aldaketak eta ideiak iradokitzen ditu. Gainera, ikuspuntu ahaikari eta berritzaile baten bidez, erakundeei aurre egiten dieten desafioak menderatzeko, kultura iraunkorrak sortzea proposatzen du, helburua, etorkizuna bermatzea izanik. \nIbilbide profesionala: Lorpenak, esku-hartzea.\nGerver-ek mahaigaineratutako proposamenak; eraldaketaren, lidergoaren eta hezkuntzaren inguruan, apartekoak dira. Urratutako bidea, eskola baten zuzendari bezala golardatua izatetik (Erresuma Batuko \u201cNazioarteko Hezkuntza Sarietan\"), bere eredu hezigarriaren bidez, eskola hori, berritzaileenetarikoa bilakatzeagatik, nazioarteko bi enpresen kide izatera, Cordant aintzat hartuz (Europako errekrutatze talde handienetarikoa) \u00a0baieztapen honen ageriko adierazlea da.\nBestalde, irakaskuntzatik at ere, lidergoaren, gizatiar potentzialaren, eraldaketaren eta berrikuntzaren arteko loturaren miaketaz arduratzea, gobernuetan eta munduko korporazioa nagusietan (Google, UK Sport, Visa, Microsoft, Morgan Stanley, Deloitte, Harrods, Puig, LMA, Telefonica eta The IBO) kontseilari bezala jarduteko aukera eskaini dio. Aipagarria da, beraz, Erresuma batuan, politika hezitzailearen esparruan, aholkulari gisa elkarlanean aritu dela, Derby-ko unibertsitatean Ohorezko doktoregoaz golardatua izan zela, eta gaur egun, bertako Gortean esertzen dela.\nHalaber, kiroletako arloan ere lan egin du, eliteko hainbat erakunde eta profesionalekin, auto-lidergoa eta eraldaketa gauzatzeko. Gainera, orain dela gutxi, britaniar industria musikalarekin harremanetan jarri da, eraldaketa progresiboko gaitasuna bereganatzen laguntzeko egitasmoz.\nAzkenik, nabarmentzekoa da, hedabideetan jarduten duela. Hau da, ikus-entzunezko komentarista izateaz gain, inprimakien idazlea da, bitan, \u201cUrteko hizlari komertziala\u201d izendatua izanik. Ohargarria da ere, hiru liburu idatzi dituela, best-sellerrak direnak. \nBerezitasunak.\nGerverrek partekatutako hitzarmenen eta xedeen izaera (suharra, probokatzailea eta umoristikoa) bere ezaugarririk miresgarrienetarikoa da, pertsonengan, gizatiar potentzialarengan eta etorkizunarengan adierazten duen grina bezala, aldarrikatzen duenaren egiazkotasunaren isla izanik. Hori dela eta, partekatzen dituen esperientzien bitartez, arazoen konplexutasuna gizatiartuz, mundu-mailako txaloaldia irabaztea lortu du, nazioarteko mailan helmen handia eskuratuz. "}
{"id": "747841", "revid": "119347", "url": "https://eu.wikipedia.org/wiki?curid=747841", "title": "Hygeburg", "text": "Hygeburg (floruit 780), Hugeburc edo Huneberc ere, Alemaniako Heidenheimeko abadiako\u00a0moja anglosaxoi bat izan zen.\nHygeburg Willibald-en biografia (Vita S. Willibaldi) baten egilea izan zen, 767 eta 778. urteen artean idatzitakoa. Willibalden anaiaren (Wynnebald) biografia ere egin zuen, Heidenheimeko abadea izan zena 761. urtean hil zen arte. Vita S Wynnebaldi 782tik 785era aldian egin zuen. Baliteke Hygeburg Willibald-ekin elkartu izatea 777. urtean, bere anaiaren oroitzapenen itzulpena antolatu zuenean.\nVita Willibaldi-k bidaia liburu bat barne hartzen du, \"Hodoeporicon\" (\"bidaia liburua\", antzinako grezieratik eratorritako izena), Willibaldek Jerusalemera egindako bidaia baten kontaketa, Erroman\u00a0eta Anatolian zehar 723tik 729ra bitarte."}
{"id": "747842", "revid": "42829", "url": "https://eu.wikipedia.org/wiki?curid=747842", "title": "Te\u00f3filo Guiard", "text": ""}
{"id": "747843", "revid": "56334", "url": "https://eu.wikipedia.org/wiki?curid=747843", "title": "Genero ikasketak", "text": ""}
{"id": "747844", "revid": "56334", "url": "https://eu.wikipedia.org/wiki?curid=747844", "title": "Arte austriarraren galeria", "text": ""}
{"id": "747845", "revid": "56334", "url": "https://eu.wikipedia.org/wiki?curid=747845", "title": "Jean-Baptiste Dumas", "text": ""}
{"id": "747846", "revid": "56334", "url": "https://eu.wikipedia.org/wiki?curid=747846", "title": "Gerra faltsua", "text": ""}
{"id": "747847", "revid": "336", "url": "https://eu.wikipedia.org/wiki?curid=747847", "title": "Paradigma positibista", "text": ""}
{"id": "747848", "revid": "90204", "url": "https://eu.wikipedia.org/wiki?curid=747848", "title": "TPACK metodologia", "text": "TPACK metodologia Technological Pedagogical Content Knowledgeren siglak dira. Honen aitzindariak Punya Mishra eta Matthew Koehler autoreak izan ziren 2008. urtean. Metodologia honen helburua da lkaskuntza irakaskuntza prozesuak aurrera eramatea teknologia berrien laguntzaz.Gaur egungo hezkuntza sistemak eguneko egoerara egokitu behar dela. Informazio eta komunikazio teknologiak gero eta aurrerago doaz eta beharrezkoa da ikasleei trebeziak, konpetentziak eta baliabideak ematea mundu honetan aurrera egin ahal izateko.\nHistoria.\nXXI. mendean ikusi zen beharrezkoa zela hezkuntza sistemak teknologia berriekin, hau da, \u201cTIC\u201d-ekin lan egiteko metodologiak beharrezkoak zirela, horrela, hezkuntza sistemak lotzea ikasketa kurrikularra, pedagogikoa eta teknologikoa lortu ahal izateko. Prozesu honetatik jarraituz, hasi ziren metodologia desberdinak aurrera eramaten praktika onak kontuan hartuz. Hauen artean TPACK metodologia agertu zen. \u201cTPACK\u201d metodologia oso baliagarria da hezkuntza mailan ikaskuntza-irakaskuntza prozesuak aurrera eramateko, baina metodologia hau positiboki aurrera eramateko beharrezkoa da irakasleek teknologia berri hauek erabiltzen jakitea eta materia ondo jakitea, beraz konpetentzia berri bat ari da sartzen hezkuntza sistemaren barruan. Honekin batera, ez dugu ahaztu behar teknologia berrien erabilpena eta horiek egokitzea materia ematerako orduan helburu kurrikularrak lortzeko.\nMetodologia hau aurrera eramateko beharrak.\nHonekin batera, beharrezkoa da ikaskuntza disziplinarra eta baita hauek aurrera eramateko metodologiak eta ikaskuntza pedagogikoak baldintzatzen dituena helburuak eta edukiak ondo finkatzea. Azkenik, esan beharra dago hiru elementuen arteko lotura sortu behar dela benetan helburuetara ondo heltzeko. Horrela, hazkuntza prozesuan metodologia berriztatzaileak ezartzen hezkuntza sistemetan inpaktu positiboa izan dezake, ez bakarrik \u201cTIC\u201d horiek erabiltzen (pizarra digitalak, netbook, plataformak \u2026 ), baizik eta ditugun trebetasun eta ikaskuntza guztiak konbinatuz.\nMotak.\nTeknologia berriek bi hezkuntza motetarako erabili daitezke, alde batetik teknologia egon baino lehen bezala lan egiteko edota gauza berriak egin ahal izateko baliabide moduan. Lehenengo kasuan, teknologia erabiltzen da teknologia baino lehen zeuden helburu berdinak metodologia berdinekin lan egiteko. Hau da, irakasleak erabiltzen du arbel taktila arbel normal bat bezala, ikasleek apunteak har dezaten, netbook -ak bakarrik ariketak egiteko erabiltzen badira\u2026 horrela metodologia ez da aldatzen, bakarrik gailuak. Bigarren kasuan, berriz, erabiltzen dira teknologia berriak ikasteko eta helburuak lortzeko, baina gailuak ez dira eredu tradizionaleko metodologia garatzeko erabiltzen. Hau da, ditugun baliabide teknologikoak metodologian erabiltzen modu dinamiko batean. Adibidez: Klasekideek gai bati buruz informazioa bilatzea, aurkezpen bat prestatu eta irakasleak izango balira bezala azaltzea gai konkretu hori.\nHorrelako jardueretan badago aldaketa metodologikoa. Argi dago horrelako metodologia baliabide teknologiko barik oso zaila dela aurrera eramatea, baina baliabide horiek izanik askoz ere produktiboagoa eta positiboa izan daiteke. Gainera, horrela ikasleek haien potentzial osoa erakutsi dezakete baliabide guztiak erabiltzeko tresnak izanda. Izan ere, ez da bakarrik buruz ikasten, beste hainbat trebetasun garatu behar dituzte ikasleek (loturak egiten, autonomia garatzen \u2026)"}
{"id": "747853", "revid": "105290", "url": "https://eu.wikipedia.org/wiki?curid=747853", "title": "Magnonika", "text": "Magnonika garapen bidean dagoen magnetismoaren alor berria da, egoera solidoaren fisika modernoaren azpialortzat har daitekeena. Magnonikak, uhinak eta magnetismoa elkartuz, spin-uhinek nanoegituretan erakusten duten portaera aztertzea du helburu. Spin-uhinak material baten magnetizazioaren berrantolaketa hedatzaileak dira funtsean eta momentu magnetikoen prezesioak sortuak dira.\nKristal magnonikoa ezaugarri magnetiko aldakorrak dituen metamaterial magnetikoa da."}
{"id": "747855", "revid": "98220", "url": "https://eu.wikipedia.org/wiki?curid=747855", "title": "Orangerie Museoa", "text": "Orangerie Museoa () Parisko Concorde plazan kokaturiko margo inpresionista, postinpresionista eta mende hasierako arte modernoaren arte galeria bat da. Paul C\u00e9zanne, Henri Matisse, Amedeo Modigiani, Claude Monet, Pablo Picasso, Pierre-Auguste Renoir, Henri Rousseau, Chaim Soutine, Alfred Sisley eta Maurice Utrilloren artelanak daude, besteak beste.\nGaleria Senaren ibaiertzean kokatzen da, antzinako Tuileriak jauregiko orangerien Concorde plazan , \u00abConcorde\u00bb metro geltokitik gertu.\nHistoria.\nMoneten nenufaren margo ziklo bat, igebelarrak bezala ezaguna, \u00a01927an Orangerieko beheko solairuan kokatua izan zen, Museoak Walter-Guillaumeren margo inpresionisten bilduma jasotzen du 1965tik.\nMuseoa publikoari itxia egon zen 1999ko abuztutik 2006ko maiatzera arte. Itxi aurreko hilabetetan munduko guztiko museoetan sakabanatuak zeuden Moneten Igebelarren erakusketa berezi bat egon zen. Igebelarren inguruan egin zituen 250 lanetatik 60 baino gehiago elkartu ziren. Hormak purpura eta bioleta koloreetan margotuak izan ziren erakusketa horretarako espreski. Orangerie berritua izan zen margoak goiko solairura eraman ahal izateko. Orain argi lauso baten pean erakusten dira, Monetek hasiera batean nahi izan zuen moduan. Zortzi margoak bi aretotan erakusten dira. \u00a0\nMuseoak gauza interesgarriak ditu, zentzu inpresionista eta mota askotariko eskulturak."}
{"id": "747857", "revid": "105290", "url": "https://eu.wikipedia.org/wiki?curid=747857", "title": "Folkwang Museoa", "text": "Folkwang Museoa () Alemaniako Essen hiriko XIX eta XX. mendeetako arte bilduma bat da. Museoa 1922an sortu zen 1906an sortutako Essener Kunstmuseum (Essengo Arte Ederren Museoa) eta \u00a01902an \u00a0Karl Ernst Osthaus mezenasak sortutako Folkwang Museumaren (Folkwang museoa) elkartzetik\nFolkwang hitza Eddetatik hartua dago eta \u00abherriko aretoa\u00bb, \u00abFreya jainkosaren aretoa\u00bb, esan nahi du.\nFolkwang\u00a0 Museoak Deutsche Plakat Museuma (Alemaniar Kartelaren Museoa) hartzen du, bere politika, ekonomia, Kulturaren inguruko 340.000 posterrekin mundu guztiko mota honetako museo handi eta garrantzitsuenetakoa egiten dutelarik.\nMuseoak ondorengo artisten lanak erakusten ditu: Eug\u00e8ne Delacroix, Gustave Courbet, \u00c9douard Manet, Camille Pissarro, Claude Monet, Alfred Sisley, Auguste Rodin, Pierre-Auguste Renoir, Paul C\u00e9zanne, Vincent Van Gogh, Paul Gauguin, Edvard Munch, Pablo Picasso, Georges Braque, Fernand L\u00e9ger, Marc Chagall, Giorgio De Chirico, Piet Mondrian, Salvador Dal\u00ed, Ren\u00e9 Magritte, Joan Mir\u00f2, Vasily Kandinsky, Paul Klee, Jackson Pollock eta Lucio Fontana.\nHelmar Lerski, Germaine Krull, Otto Steinert eta Peter Keetmanen lanen argazki bilduma bat ere\u00a0 badu."}
{"id": "747858", "revid": "105290", "url": "https://eu.wikipedia.org/wiki?curid=747858", "title": "Captcha", "text": "Captcha edo CAPTCHA (ondorengo siglen bidez eratua: \"Completely Automated Public Turing test to tell Computers and Humans Apart\"), galdera eta erantzunez osatutako testa da, sareko inprimakietan erabili ohi da, erabiltzailea gizakia edo makina den bereizteko. Irudi distortsionatu batean erakusten diren zenbaki edo letrak idazteko eskatzen zaio erabiltzaileari."}
{"id": "747859", "revid": "6950", "url": "https://eu.wikipedia.org/wiki?curid=747859", "title": "Ekonomia digital", "text": "Ekonomia digitala, Interneteko ekonomia, ekonomia berria edo Web ekonomia teknologia digitalean oinarritzen den ekonomia da. Gaur egun, ekonomia digitala ekonomia tradizionalarekin korapilatzen joan da, bien arteko ezberdintasunak antzematea zaila bihurtu delarik.\nDefinizioa.\nTerminoa Don Tapscott enpresarioak 1995ean argitaratutako \"The Digital Economy: Promise and Peril In The Age of Networked Intelligence\" liburuan eman zen ezagutzera. Ekonomia digitala Internetek negozioak egiten diren modua nola alda dezakeen erakutsi zuen lehenetariko liburua zan zen. Maila internazionalean gehien saldutako liburua bihurtu zen bere argitaratzetik hilabete batera, hainbat \u201cbest-sellers\u201d zerrendetan agertuz, New York Times egunkariaren negozio zerrendarekin batera eta seihileko batean \u201cBusinessWeek\u201d zerrendan. BusinessWeek \u2013ek ere \u201cLa econom\u00eda Digital\u201d liburua 1996. urteko alerik salduena izendatu zuen. XXI ko azken hamarkadan Nicholas Negroponte (1995) autonomoen prozesuaren eta biten prozesuaren arteko antzekotasunari buruzko metafora bat erabili zuen. Honek, antzinakotasunaren desabantailak aipatzen zituen (adib: materia, materialak, garraioa) eta gaur egungoaren abantailak (adib: arintasuna, birtualtasuna, une bateko mugikortasun globala). Ekonomia berri honetan, sare digitalek eta komunikazio azpiegiturek plataforma globala eskaintzen dute, pertsona eta erakundeek estrategia, elkarreragina, komunikatu, elkarlanean aritzeko eta informazio bila biltzeko. Berriki, Ekonomia Digitala Interneten bidez ondasun ez-materialen kostu marjinal nulua aztertzen duen ekonomiaren adar gisa definitua izan da.\nThomas Mesenbourg-en esanetan, Ekonomia Digitalaren 3 osagai nagusi existitzen dira:\nLatino Amerika eta Kariberentzako Ekonomia Batzordeak (CEPAL) Nazio Batuen Erakundeari atxikitako eskualde-organoak, Economia Digital para el cambio entructural y la igualdad testuan, (2013, pp. 9 \u2013 11) ekonomia berriari buruz hitz egitean hurrengoa ezartzen du:\nEkonomia digitaleko gaiak.\nDon Taoscott (1998, pp. 44-65) ekonomia digitaleko esparruan autore erreferenteak ekonomia berriko hamabi gai ezartzen ditu:\nInpaktua.\nErabat onartua dago Ekonomia Digitalaren hazkundeak ekonomia osoan eragin orokor handia duela. Hainbat saiakuntza egin dira sektore tradizionaleko eraginaren handitasuna neurtzeko. Adibidez, Boston Consulting Group ek \u201ccuatro ondas de cambio sobre los bienes de consumo y las ventas al menudeo\u201d ri buruz hitz egiten du. Deloittek hazkunde ahalmen baxua zuten eta ekonomia digitalaren ondorioz\u201cbig bang\u201d bat jasan zuten 6 sektore industrial sailkatu zituen. Telstra, telekomunikazio zerbitzuetan liderra den kanpaina australiar batek deskribatzen du lehiakortasun globalagoa eta gogorragoa dela ekonomia Digitalaren ondorioz.\nEmaitza.\nEsperotako inpaktu handiaren ondorioz, Ekonomia Digitalak sortutako aldaketei erantzuteko modua ari dira aztertzen enpresa tradizionalak. Korporazioentzako, erantzun hauen bateratasuna esentziala da. Erakunde bankarioak tresna digitalak erabiliz berritzen eta automatizatzen saiatzen dira negozioen eredu tradizionala hobetu nahian, bestalde, irabazi asmorik gabeko erakundeak ere sortu dira transakzio monetarioak eskaintzen dituztenak kredituak eta online maileguak emanaz. Gobernuak azpiegituretan inbertitzen ari dira. Adibidez moduan, National Broadband Network enpresa austriarrak 10 urte barru segundoko 1 GB ko abiadura duen banda zabal bat eskaintzeko helburua du hemendik 10 urtera, hau biztanleriaren % 93rentzako eskura egonik.\nErreferentziak.\n1. Tapscott, Don (1997). \"The digital economy : promise and peril in the age of networked intelligence\". New York: McGraw-Hill. .\n2. \u00abDon Tapscott Biography\u00bb. Consultado el 24 de octubre de 2013.\n3. Nicholas Negroponte - Bits &amp; Atoms - University of Phoenix \u00b7 Archivado el 16 de octubre de 2013 en la Wayback Machine.. Phoenix.edu. Retrieved on 2013-07-23.\n4. \u00abMerchant Sharing\u00bb.\n5. Mesenbourg, Thomas L. (2001). \"Measuring the Digital Economy\". U.S. Bureau of the Census.\n6. https://web.archive.org/web/20130120141459/http://www.myclouddoor.com/web/documents/The%20New%20Digital%20Economy.pdf\n7. https://web.archive.org/web/20130128072638/http://www.telstra.com.au/business-enterprise/download/document/business-telstra-deloitte-digital-taking-leadership-in-a-digtal-economy.pdf\n8. Digital\u2019s Disruption of Consumer Goods and Retail. bcg.perspectives (2012-11-15). Retrieved on 2013-07-23.\n9. Deloitte Australia: Digital disruption - Short fuse, big bang?. Econsultancy (2012-10-22). Retrieved on 2013-07-23.\n10. Internet matters: Essays in digital transformation | McKinsey &amp; Company. Mckinsey.com (2013-03-13). Retrieved on 2013-07-23.\n11. Welcome to Telef\u00f3nica Digital. Blog.digital.telefonica.com (2013-07-15). Retrieved on 2013-07-23.\n12. Economy is better off with digital disruption. Smh.com.au (2012-07-23). Retrieved on 2013-07-23.\n13. Being too late in digital more costly than being too early: Deloitte Telstra joint report. Computerworld (2012-11-30). Retrieved on 2013-07-23.\n14. Retail banks to tackle \u201cdigital disruption\u201d in 2013. CCR Magazine (2012-11-21). Retrieved on 2013-07-23.\n15. What is the NBN? | NBN - National Broadband Network - Australia. NBN. Retrieved on 2013-07-23."}
{"id": "747860", "revid": "9408875", "url": "https://eu.wikipedia.org/wiki?curid=747860", "title": "Adimen emozional", "text": "Adimen emozionala gure sentimenduak eta besteenak aitortzeko, motibatzeko eta harremanak era egoki batean maneiatzeko gaitasuna da. Beste definizio baten arabera, \u201cadimen emozionala sentimenduen, nortasunaren eta bulkada moralaren lotura bihurtzen da\u201d. Kontzeptua XX. mendean zehar joan zen lantzen baina Daniel Goleman psikologoa eta kazetaria ezagutarazi egin zion publiko zabalari, hasiera batean \"Emotional Intelligence\" (\u00abAdimen emozionala\u00bb) (1996) liburuari esker.\nKontzeptuaren garapena.\nXX. mendeko hasiera ikerlari batzuek adimenaren definizio zabalduenetan alde kognitiboek erabateko nagusitasuna zutela ikusi zuten. Batez ere memoria eta problemak ebazteko ahalmena baloratzen zen. Hala ere aipatutako ikerlariak elementu ez kognitiboen garrantzia hasi ziren ikusten.\nHorrela Robert L. Thorndike, 1920, \"gizarte adimena\" ideia plazaratu zuen; horren bitartez beste pertsonei ulertzeko eta motibatzeko ahalmena deskribatu zuen. 1940an, David Wechsler adimenduarekin lotuta ez dauden faktore batzuen eragina adimenaren portaeraren gainean deskribatu zituen; halaber, esan zuen, adimen-testak ez ziren osoak izango faktore horiek kontutan hartzen ez ziren bitartean.\nAitzindari hauen lanek ez zuten arrakasta handirik lortu, zoritxarrez. 1983an Howard Gardner, \"Multiple Intelligences. The Theory in Practice\" bere liburuan, zera azaldu zuen: adimen adierazleek, esaterako adimen-koziente, gaitasun kognitibo osoa ez dute neurtzen, ezin dute ez badute \"pertsonen arteko adimena\" eta \"norberako adimena\" kontutan hartzen.\nAdimen emozional kontzeptua lehen aldiz erabiltzeko ohorea Wayne Payneri ematen zaio (1985) baina bere aurretik, M. Beldoch (1964) Stanley Greenspan, B. Leuner (1966), Stanley Greenspan, Peter Salovey eta John D. Mayer (1989) antzeko proposamenak kaleratu zituzten. Azkenik, 1996an Daniel Golemanek kontzeptua zabaldu zuen.\nEmozioen kontzeptua eta horren sailkapena.\nLawler-ek emozioak egoera ebaluatzaile bezala definitzen ditu eta positiboak edo negatiboak izan daitezke. Hauek erlatiboki laburrak izaten dira eta elementu fisiologiko, neurologiko eta kognitiboak dituzte. Behin kontzeptu hau argi izanda, Daniel Goleman eta Rafael Bisquerrak emozioen inguruan sailkapen bat burutzen dute eta horretarako emozioek subjektuaren jokaeran duten eraginean oinarritzen dira.\nPentsamenduak emozioetan duten garrantzia.\nBi aspektu hauek elkar loturik daude, zeren egoera zehatz bat gertatu aurretik dagoen egoera emozionalak egoera zehatz batean pentsatzea eta hori interpretatzea eragiten du. Egoera horretatik iristen garen ondorioak ere guregan emozio bat sortzen du non interpretatzen denaren arabera aldatzen den.\nAdibidez, norbaitek bekozkoa ipintzen badigu, beltzuri egiten badigu, kopeta ilunduta begiratzen badigu pentsatu daiteke pertsona horrek gure aurka zerbait duela eta begirada hori kontrako bezala interpretatzea zeren pertsona hori gurekin zer ikusirik ez duen zerbaitengatik egon daiteke haserre.\nBeharrezko gaitasunak.\nAdimen emozionalarekin jokatzeko beharrezkoak diren gaitasunak bi bloketan bereizten dira: intra-pertsonalak eta inter-pertsonak.\nBitxikeriak.\nAdimen emozionala pertsonen egunerokotasunean gero eta garrantzi gehiago hartzen ari da, honek pertsonen alor desberdinetan eragin zuzena baitu. Zehazki esateko, sentitzen ditugun emozioak oso loturik daude aurretik izandako pentsamenduekin eta emozio horiek gure gorputzean eragina dute.\nAdimen emozionalaren konpetentzia bizitza osoan zehar garatu daitekeen trebetasun bat da, eta adimen honekin jokatzeko orain arte funtzionatzeko erabili diren patroiak ezagutzea beharrezkoa da, zeren askotan bizitzako lehen urtetan entzun eta eman diren mezuen bitartez programatu diren patroiak ez dira egokiak eta beraz aldatzea komeni da. Aipatutako patroi horiek ere pertsonak bere buruarekiko duen barneko elkarrizketarekin oso loturik daude, eta beraz inteligentzi emozionala trebatzen joateko bakarrizketa horren kontzientzia hartzea egokia litzateke."}
{"id": "747861", "revid": "336", "url": "https://eu.wikipedia.org/wiki?curid=747861", "title": "TPACK METODOLOGIA", "text": ""}
{"id": "747862", "revid": "58701", "url": "https://eu.wikipedia.org/wiki?curid=747862", "title": "Elliot Turiel", "text": "Elliot turiel (Rodas, Grezia, 1938) psikologo estatubatuarra da. Kantzelaritza irakaslea da Kaliforniako unibertsitateko Hezkuntzan Lizentziatutako eskolan. Giza garapenak eta hezkuntzak dituen harremanei buruzko ikastaroak ematen ditu. Gainera, irakaslea da psikologiako departamentuan. Gaur egun, irakaskuntza Akademikoko Dekanordea da Lizentziatuen Hezkuntzako Eskolan. Horretaz gain, Jean Piaget gizarteko lehendakari modura izendatu da, izan ere, zuzendaritza batzordean dago. Guggenheimeko ikaskide izan da eta Osasun Mentaleko Institutu Nazionalekoa ere. Bere ikasketa garapen sozial eta moralaren inguruan zentratzen da. Gizarte garapenaren arloetako teoria bat sortu du, judizio moralak garatzen dituena, baita bere bereizketak ere. Autoreak moralaren eta kulturaren harremanaren azterketa teorikoa landu du. Bere ikerketek erakusten dute kultura ez dela homogeneoa eta gizarte hierarkiako talde ezberdinak ez daudela ados justizia eta berdintasuna aplikatzeko moduan. Bere ikerketak ikertzen ditu oposizio sozial eta bidegabeak bezala nabaritutako praktika kulturalen aurkako erresistentzia morala. Baita ere, umeak, nerabeak eta helduan desberdintasunei aurre egiten saiatzen diren erak ikasten ditu. Gaur egungo ikerketak gizarte berdintasunaren eta desberdintasunaren inguruko epaien garapena aztertzen du.\nMoralitatea.\nOro har, kontuan hartu behar da Turielen lanaren funtsezko alderdia dela bere zaletasuna sentitzen duen tradizioaren kritika: Piagetiana autonomia moraleko heteronomiako pasarte bateko terminoetako garapen moraleko tesia. Aitzitik, halako garapena bereizitako nagusitasunetako ezaguera sozialaren egituraketan errotzen dela pentsatzen du. Beste batzuekiko interakzioak bi hauste tiporen arteko hasierako bereizkuntza eragiten du: Berez kaltegarriak direnak, beste batzuk berriz, bakarrik hartzen dutela zentzumena marko sozial arautzaile batengatik. Bi kasuetan, kontzeptualizazio prozesua domeinu bakoitzaren barruan dago. Akzio bat morala edo konbentzionala den ala ez erabakitzen duten argumentuak, epaiketa irizpideak deitzen zaizkie eta adin txikitan ezartzen dira. Turielen arabera, irizpide horiek objektu sozialetan egindako jarduerei eta egintza horiei buruzko hausnarketaz egiten dira. Domeinuen arteko bereizketa hau, behin ezarri denean, garapenean mantentzen da. Horretaz gain, egileak domeinu bakoitzaren arteko elkarrekintzak formulatzen dituen justifikazio kategoriaren argumentuak deitzen ditu. Beste leku batean, judizio irizpideen karakterizazioa Turielen filosofia moral eta juridikoan oinarritzen dela uste dute. Oro har, Turielen analisian,aktibitate moralaren azterketa ongizatean, justizia eta eskubideen kontzeptuen arabera, ikuspuntu filosofiko honetan oinarritzen da. Horrela, Turielentzat, ikasketa psikologikoa morala da, gizarte esperientzia jakin batzuen ezaugarriak barne hartzen dituelarik, ikuspegi filosofiko abstraktu eta unibertsaletik abiatuta.\nObrak.\nHauek dira bere lan nabarmenenak:"}
{"id": "747863", "revid": "336", "url": "https://eu.wikipedia.org/wiki?curid=747863", "title": "Elliot turiel", "text": ""}
{"id": "747865", "revid": "56334", "url": "https://eu.wikipedia.org/wiki?curid=747865", "title": "Mus\u00e9e de l'Orangerie", "text": ""}
{"id": "747866", "revid": "56334", "url": "https://eu.wikipedia.org/wiki?curid=747866", "title": "Folkwang museoa", "text": ""}
{"id": "747867", "revid": "336", "url": "https://eu.wikipedia.org/wiki?curid=747867", "title": "Magnoi", "text": "Magnoia kuasipartikula bat da, kristal-sareta bateko elektroien spin-egituraren kitzikapen kolektiboa adierazten duena. Mekanika kuantikoaren uhin-ikuspegitik magnoi bat kuantizatutako spin-uhintzat har daiteke. Magnoiek energia-kopuru finkoa eta sareta-momentua ekartzeaz gain, bosoi bektorialen portaera bera jarraitzen dutela adierazten duen spin-1 propietatea daukate."}
{"id": "747869", "revid": "105290", "url": "https://eu.wikipedia.org/wiki?curid=747869", "title": "Cremerako gudua", "text": "Cremera ibaiko gudua\u00a0Veii Etruriar hiriaren eta Erromatar Errepublikaren arteko gatazka izan zen k. a. 477 urtean.\nErregistro historikoek Cremera ibaian kokatutako erromatar gotorlekuaren eta haren armadaren porrota, baita geroago Veiiar erasoak erromatar lurraldean kontatzen dizkigute.\nLiviok idatzitako guduaren istorioa benetako gertaeren azalpen bat da eta Fabia gensaren sakrifizioa goresten du. Seguruenik, Livioren helburua Fabioen desagerpena kontsulen listetatik azaltzea zen. Gainera, istorio hau Termopiletako guduaren eragin handia izan zuen.\nAurrekariak.\nErroma eta Veii hiria denbora luze batean bakean egon ziren baina historiako momentu ezezagun batean elkarri gerra deklaratu zioten . K.a 480 urtean Zeson Fabio Bibulano jeneralak Erromatar armada porrot erraldoi batetik salbatu zuen. Gudu honen ondorioz Veiiarrak erromatar lurraldeak behin eta berriro inbaditzen aritu ziren, erromatar armadak ikustean alde egiten.\nK.a 479an Ekuoen eta Bolskoen kontrako gerra hasi zuten. Bi fronteetan ez borrokatzeko \"gens\" Fabiak Veiiarren kontra bakarrik arituko zirela. Livioren arabera 306 Fabio heldu gerrara joan ziren.\nFabioak Cremera ibaiaren albo batean gotorleku bat eraiki zuten eta handik Veiiar lurraldeak sarraskitu zituzten.\nGudua.\nAzkenik, borroka txiki asko eta gero Fabioak Veiiarrek sortutako tranpa batean erori ziren. Fabioek Veiiarrak urrun zeudela pentsatu zuten eta artalde bat jarraitzen hasi ziren. Orduan, Veiiar armada handi bat agertu zen eta Fabioak inguratu zituzten. Fabioak mendixka batera ihes egitea lortu zuten baina beste Veiiar armada agertu zen atzetik.\nFabio guztiak sarraskituak izan ziren Kinto Fabio Bibulano izan ezik, oraindik ume bat zelako."}
{"id": "747870", "revid": "119347", "url": "https://eu.wikipedia.org/wiki?curid=747870", "title": "Zerbitzu-ikaskuntza", "text": "Zerbitzu-ikaskuntza\u00a0curriculum akademikoa\u00a0komunitateari egindako zerbitzuarekin konbinatzen duen pedagogia mota bat da. Gazteek, auzitegietan zigortutakoek, ikasleek egindako komunitatearentzako zerbitzuak edo auzolanak ikasteko aukera ederrak eskaintzen dituzte, eta aukera eder horiek aprobetxatzeko sortutako pedagogia ikuspegia da zerbitzu-ikaskuntza. Metodologia pedagogikoa bezala, hainbat iturri teorikotatik elikatzen da, hezkuntza esperientziaren\u00a0filosofiatik, pedagogia kritikotik, eta abar. Zerbitzu-ikaskuntzak komunitateari egindako zerbitzua hezkuntzarekin eta autoezagutzarekin integratzen du,\u00a0esperientzia hezigarria aberasteko, gizalegea erakusteko, motibazioa sustatzeko, bizitzan gizarte inplikazioa lortzeko, eta komunitateen ongizatea indartzeko.\nDefinizioak.\nZerbitzu-ikaskuntza hezkuntza-proposamen bat da, ikaskuntza-prozesuak eta komunitateari zerbitzu emateko prozesuak ondo egituratutako proiektu bakar batean konbinatzen dituena. Proiektu horretan, parte-hartzaileek inguruneko benetako beharretan lan egitean ikasten dute, hura hobetzeko asmoz\n\"Aprendizaje servicio (ApS): Educaci\u00f3n y compromiso C\u00edvico\" liburuak. 2009 argitaratuta, honela definitzen zuen zerbitzu-ikaskuntza:\n\"metodologia bat konbinatzen dituena jarduera bakar batean, ikaskuntzaren edukiak, gaitasunak eta baloreak komunitateko zerbitzuen jarduerekin. Zerbitzu-ikaskuntza elkarrekiko laguntzan oinarritzen da. Metodo hau lagungarriagoa izango da garapen pertsonala, ekonomikoa eta soziala lortzeko banakako garapena baino.\"\n1990eko AEBetako \"National and Community Service Act \"delakoak honela definitzen zuen:\n\"Metodo horren bidez, ikasleek edo parte-hartzaileek arreta handiz antolatutako zerbitzuetan parte hartuz ikasten eta garatzen dute. Zerbitzu horiek komunitate batean egiten dira eta komunitate horren beharrak asetzera bideratzen dira. lehen edo bigarren mailako eskola batekin edo goi-mailako hezkuntza-erakunde batekin koordinatzen da, edo zerbitzu komunitarioko programa batekin, eta komunitatearekin berarekin. Gizalegea sustatzen laguntzen du. Ikasleen curriculum akademikoan integratzen da, indartuz, edo parte-hartzaileek parte hartzen duten zerbitzu komunitarioko programaren hezkuntza-osagaietan. Eta denbora egituratua ematen du, ikasleek edo parte-hartzaileek zerbitzuaren esperientziari buruzko gogoeta egin dezaten\".\nZerbitzu-ikaskuntzak aukera ematen du curriculum-ikaskuntza ingurune hurbilaren benetako behar batekin lotzeko. Ikasleek esperimentatzen dute ikasgelan ikasitakoak zentzua duela, beraiek identifikatu duten eta konpromisoa hartu nahi duten arazo bati erantzuteko balio duelako. Ba al dago modurik ikasgelako ikaskuntza esanguratsua egiteko eta gure ingurunearen hobekuntzarekin lotzeko?\nHelburuak.\n\"Zerbikas\" bezalako fundazio batek honelako helburuak zerrendatzen ditu:\nOsagarri nagusiak.\nIkaskuntza zerbitzuak esperientzia bitarteko abantailak eta komunitate zerbitzuak partekatzen ditu.\n\"Youth Service California\"-k argitaratu du, bere\u00a0\"Seven Elements of High Quality Service Learning\"\u00a0 zein besteak beste:\nTipologia.\nRobert Sigmon-ek, 1994an, bereizten ditu:\nTipologia horiek baliagarriak dira, halaber, ikaskuntza-zerbitzua eta gizarte-zerbitzura bideratutako beste esperientziazko hezkuntza-programa batzuk bereizteko, hala nola:\nKanpo estekak.\n[[Kategoria:Altruismoa]]\n[[Kategoria:Pedagogia]]\n[[Kategoria:Didaktika]]\n[[Kategoria:Komunitate-eraikuntza]]"}
{"id": "747871", "revid": "83985", "url": "https://eu.wikipedia.org/wiki?curid=747871", "title": "Harrotasuna eta aurrejuzkuak", "text": ""}
{"id": "747873", "revid": "105290", "url": "https://eu.wikipedia.org/wiki?curid=747873", "title": "Carnivores (filma)", "text": "Carnivores 2018ko J\u00e9r\u00e9mie eta Yannick Renier belgikar zinema zuzendarien filma da.\nSinopsia.\nAktore izatea da Monaren ametsa. Antzerki eskolatik atera berritan, etorkizun bikaina zuela ematen zuen. Baina, hara non, Samek, haren ahizpa txikiak, izango du arrakasta. Dirurik gabe, ahizparen etxean bizitzera joan beharko du Monak, eta hark bere idazkaria izatea proposatuko dio. Samek baztertzen dituen rolak hartuko ditu."}
{"id": "747874", "revid": "20653", "url": "https://eu.wikipedia.org/wiki?curid=747874", "title": "Hugeburc", "text": ""}
{"id": "747875", "revid": "20653", "url": "https://eu.wikipedia.org/wiki?curid=747875", "title": "Huneberc", "text": ""}
{"id": "747876", "revid": "105290", "url": "https://eu.wikipedia.org/wiki?curid=747876", "title": "Tafallako erraldoi eta buruhandien konpartsa", "text": "Tafallako erraldoi eta buruhandien konpartsa 1919ko Abuztuaren 15ean sortu zen eta herria tradizio handia du. Taldea udalaren menpe dago. Urtean hiru aldiz plazaratzen dira, normalean dultzaineroen talde batekin eta, batzutan ere, La Tafallesa Musika Bandarekin.\nEzaugarriak.\nErraldoiek neurri desberdinak dituzte. Errege-erreginak, batetik, 4,15 metro; beste lauek, bestetik, 3,50 metro. Bakoitzaren pisua desberdina da ere bai: Erregea 55 kilo, Txinatarra 37 kilo. Konpartsa dantzatzeko 18 pertsona behar dira: irudi bakoitza hiru pertsona; guztira beste laguntzaileekin batera, hogetia hamar pertsona inguruak dira. Erraldoien egitura orain gutxi arte, 2005 urte arte, egurrezkoa zen; egun, aluminiozkoa da.\nErraldoiekin batera bost kiliki ateratzen dira: Neska beltzatxoa, Mutil beltzatxoa, Begihandiak, Aitona, Mejanero eta bi Zaldiko. Ia guztiak 1919koak dira, Mejanero salbu, Tuterako Oreden del Volantin Tafalla herriari 1981ean oparitua.\nErraldoiak.\nErregea, Erregina, Gizon txinatarra eta Gizon beltza 1919ko abuztuaren 15ean atera ziren lehenengo aldiz. Emakume txinatarra eta beltza 1981ko abuztuaren 14ean.\nFestak.\nUrtean zehar hiru aldiz ateratzen dira:\nHalaber, Nafarroako eta beste tokietako herri askotan dantzatu eta dantzatzen dute."}
{"id": "747877", "revid": "105290", "url": "https://eu.wikipedia.org/wiki?curid=747877", "title": "Les Dents, pipi et au lit", "text": "Les Dents, pipi et au lit 2018ko Emmanuel Gilbert frantziar zinema zuzendariaren umorezko filma da.\nSinopsia.\nAntoin ezkongabe, parrandazale eta emakumezale bat da. Parisko apartamentu bikain batean bizi da, Thomas etxekidearekin. Baina Thomas Los Angelesera joango da bizitzera, eta beste etxekide bat izango du Antoinek: Jeanne emakume ederra... eta bi umeren ama. Bat-batean, familia bat izango du gizonak."}
{"id": "747878", "revid": "1545", "url": "https://eu.wikipedia.org/wiki?curid=747878", "title": "Les dents, pipi et au lit", "text": ""}
{"id": "747879", "revid": "10891", "url": "https://eu.wikipedia.org/wiki?curid=747879", "title": "Joana Preiss", "text": "Joana Preiss (Marseilla, - ) frantziar aktore eta abeslaria da, zineman eta telebistan ibilitakoa."}
{"id": "747880", "revid": "512", "url": "https://eu.wikipedia.org/wiki?curid=747880", "title": "Gasteizko erraldoi eta buruhandien konpartsa", "text": "Gasteizko erraldoi eta buruhandien konpartsak historia luzea du. 1917ko abuztuan plazaratu zen lehenengo aldiz. Konpartsak hamar erraldoien bi bilduma ditu; buruhandiak, bestetik, zortzi dira. Konpartsa honek XVIII. mendearen amaieran galdu zen ohitura berreskuratu zuen. 2017an konpartsaren mendeurrena ospatu zen.\nHistoria.\nMendeurrena ospatzeko kaleratutako argitalpen interesgarrian erraldoien inguruko lehenengo aipamenak hirian aipatzen dira. Erraldoien konpartsa bati egiten zaizkion lehen aipamen \u201cReglamento y C\u00e9dula de S.M. de 15 de diciembre de 1643 de los salarios de los dependientes de la ciudad y otros gastos para su administraci\u00f3n y gobierno\u201d deritzon dokumentuan agertzen dira, bertan \u201czortzi dukat\u201d esleitzen\nbaitzaizkio \u201cerraldoiak zaintzen dituen pertsonari, jantzi eta eranzteagatik, konponketez gain...\u201d.\n1728ko beste agiri batean, \u201cQuincuatro Ser\u00e1fico Franciscano\u201d izenekoan, erraldoiak ere aipatuak dira. Frantziskotarren ordenako kide batzuen kanonizazioa dela eta argitaratutako argitalpena da, hirian monasterioa baitzuten. Jaiak aipatzen dituelarik, hau dio: \u201cya por las calles y plazas se escuchaban placenteras aleluyas; ya rese\u00f1aban la marcha el clar\u00edn y los tambores; ya los gigantes y danzas alborozaban el circo con sus acorzados brincos...\u201d Argitalpen berean ere Mart\u00edn de Gorostiza apaizak egindako erromantze batean dio: \u201caqu\u00ed los bayles son extravagantes, aqu\u00ed con sus gigantes...aqu\u00ed hasta la naneta crece a codos...\u201d\nXVIII. mendeko beste dokumentu batean \u201czortzi figurante eta egitura bitxiko bi ipotx\u201d aipatzen dira baita ere. Konpartsa desagertzeko urte garrantzitsua 1880a izan zen, geroztik irudiak inguruko herriei eskatzen baitzaizkie. Desagerpen horretan Karlos III.a Espainiakoaren 1789ko Errege Aginduak zerikusi nabarmena izan zuen; horren arabera erraldoiak prozesioetan ateratzeko debekua ezarri zen.\n1917ko otsailean, erraldoi berriak erosteko diru-bilketari eman zitzaion, festa berreskuratzeko asmoz. Irudientzako, gaia bezala, Arabako lurralde desberdinetako pertsonaiak aukeratu ziren. Lehenengoak Aramaioko harana eta Arabako Mendialdea izan ziren. Madrileko F. Losada tailerrak prestatu zituen Arabako Mendialdeko bi erraldoiak eta bi buruhandi. Isaac D\u00edaz Ib\u00e1\u00f1ez artista gasteiztarrak, bestetik, Aramaioko erraldoien bikotea eta beste bi buruhandi egin zituen.\n1929ko ekainaren erdialdera, Udalak beste bi pertsonaia egitea erabaki zuen, Reguebero izenekoak. Regueberoak Batzar Nagusien batzarrera zihozten bi nekazari ziren; hauek aukeraz baliatzen ziren haien produktuak saltzeko. Lana Bilboko Higinio Basterra tailerrari enkargatu zitzaion. Zirriborroak Adrian Aldekoak egin zituen. Hurrengo urterako, 1930an, tailer berean, sei buruhandi berriak egin ziren. Haien izenak herritarrek asmatu zituzten.\n1930etik 1940ra, sei erraldoik eta sei buruhandik osatu zuten Gasteizko konpartsa. 1923an Seraf\u00edn Basterraren Bilboko lantegiak egindako Gargantuak gehitu zen.\n1943an Heraclio Fournier enpresa inplikatu zen erraldoi taldea handitzen, barajako lau erregeak sortuta. Diseinua Enrique S\u00e1ez eta V\u00edctor Guevararen lantegiei agindu zitzaien. Barajako erregeek\n1962ko jaietara arte iraun zuten. 1974an Udalak sei buruhandi herrikoiak berritzea erabaki zuen, eta Salvador eta Pascual Jimenoren lantegie valentziarrei egin zien enkargua.\n1984an Udalak konpartsa berritzeari ekin zion. Horretarako Marco Ib\u00e1\u00f1ez de Matauco artistari lau buruhandi egiteko enkargua egin zitzaion. Geroztik bai Erraldoiak bai Buruhandiak berreskuratzen joan dira, gehienetan tradizioko irudiak berreskuratuz.\nBuruhandiak.\nBeste hauen bi bilduma daude:"}
{"id": "747884", "revid": "105290", "url": "https://eu.wikipedia.org/wiki?curid=747884", "title": "Karrokanpo", "text": "Karrokanpo, karro-kanpo edo ardi-kanpoa euskal artzainek Ameriketako Estatu Batuetan erabilitako gurdi batzuk ziren, bizileku funtzioa zutenak etxaldeetatik urrun mendialdean artaldeak zaintzeko denboraldietan. Ingelesez, \"Basque shepherd wagon\" esaten zaie.\nAEBetako euskal familietako askok euren ondareko parte gisa ikusten dituzte karrokanpoak, euren arbasoek honela hasi baitzuten euren ibilbide amerikarra, eta etxe askotan gorde dira. Eusko-estatubatuarren topaketetan erakusketak egin ohi dira.\n2006 eta 2011 urteen artean, Idahoko auto-matrikula eredu bat egin zen, kanpokarro bat erakusten zuena."}
{"id": "747886", "revid": "512", "url": "https://eu.wikipedia.org/wiki?curid=747886", "title": "Vida Goldstein", "text": "Vida Jane Mary Goldstein (1869ko apirilaren 13an - 1949ko abuztuaren 15a) Australiako sufragista eta gizarte-erreformista izan zen. 1903ko hauteskunde federaletan lau emakumezko hautagaietako bat izan zen, emakumezkoak hautagai izan zitezkeen lehenengo hauteskundeak izan ziren.\nBiografia.\nGoldstein Portlanden jaio zen, Victorian. Bere familia Melbourne-ra joan zen bizitzera, gaztea zela, eta bertan Presbyterian Ladies College-ra joan zen. Goldsteinek amari jarraitu zion emakumearen sufragio mugimenduan, eta laster bihurtu zen bere buruetariko bat, ezaguna bihurtu baitzen bere hitzaldi publikoengatik eta sufragioaren aldeko argitalpenen editore gisa. Ahaleginak egin arren, Victoria izan zen Australiako azken estatua boto eskubide berdinak ezartzen, 1908. urtera arte ez zuten bozkatzeko eskubiderik izan.\n1903an, Goldstein Senatura aurkeztu zen independiente moduan, botoen %16,8 lortuz. Selina Anderson, Nellie Martel eta Mary Moore-Bentley-rekin batera, Parlamentu federalera aurkeztu ziren lehen lau emakumeetako bat izan zen. Goldstein beste lau alditan aurkeztu zen parlamentura, eta hauteskunderik inoiz irabazi ez arren, berreskuratu zuen bere gordailua guztietan behin izan ezik. Ezkerreko plataformetan aurkeztu zen, eta bere ikuspuntu erradikalenetariko batzuk hastandu zituen publiko orokorra eta emakumeen mugimenduko kolaboratzaile batzuk ere.\nEmakumeek boto-ematea lortu ondoren, Goldstein emakumeen eskubideen aldeko ekintzailea eta beste hainbat gizarte-erreformatan nabarmena izan zen. Bakezale sutsua izan zen Lehen Mundu Gerra garaian, eta Emakumeen Bakearen Armada sortzen lagundu zuen. Goldsteinek geroko bizitzan profil baxu bat mantendu zuen, Zientzia kristaua mugimenduari denbora gehiena eskainiz. Haren heriotza nahiko oharkabean pasatu zen; XX. mendearen amaierara arte, ez zitzaion bere ekarpenek publiko orokorrari atentzio handiegirik eman."}
{"id": "747887", "revid": "20653", "url": "https://eu.wikipedia.org/wiki?curid=747887", "title": "Vida Jane Mary Goldstein", "text": ""}
{"id": "747889", "revid": "336", "url": "https://eu.wikipedia.org/wiki?curid=747889", "title": "Sia (mitologia)", "text": "Egiptoar mitologian, Sia edo Saa, erabaki egokiak hartzeko eta planifikatzeko intuizioaren pertsonifikazioa da, Hu (hitz sortzailea) eta Heka-rekin(magia edo indarraren transmisioa) batera.\nHonez gain, idazkerarekin konexioa ere bazuen eta antropomorfikoki Ra jainkoaren eskubian, papiro zati bat eskuetan duela, irudikatzen da. Papiro horretan jakintza intelektual guztiak egongo lirateke.\nHilen Liburuan, Ra-k zakila moztu zuenean (zirkunzisioaren erreferentzia posiblea), haren odoletik sortu zituen Sia eta Hu jainkoak, adimenaren eta autoritatearen pertsonifikazioak, hain zuzen.\nSia, Hu eta Hekarekin batera, Inperio Berriko testuetan eta hilobietako paretetan agertzen da, Ra jainkoari bere bidaian zehar laguntzen.\nSiaren hieroglifikoa.\n\"Hauteman\", \"ezagutu\" eta \"jabetu\" terminoak irudikatzeko erabiltzen da."}
{"id": "747892", "revid": "336", "url": "https://eu.wikipedia.org/wiki?curid=747892", "title": "Kubaba", "text": "Kubaba () Sumeriako Zerrenda Errealeko erregina bakarra izan zen. 100 urteko erregealdia ezarri zuen Sumeriako periodo arkaikoan. Iraken eskubide propioarekin agindu duten emakume urrietako bat izan zen.\u00a0\nHurrengoak tronua hartzen, bere seme Puzu-Suen eta bere iloba Ur-Zababa izan ziren.\u00a0\nJainkosa.\nBere ohoretan egindako santutegiak Mesopotamia osoan zehar zabaltzen ziren. Gauzak horrela, Karkemish hiriaren zaindari zen jainkosa bihurtu zen Kubaba.\u00a0\nAnatoliako Zibilizazioen Museoan dauden erliebe batzuk, eserita, buruko bat duela, ispilu bat eta granada bat eskuan dituela irudikatzen dute."}
{"id": "747893", "revid": "336", "url": "https://eu.wikipedia.org/wiki?curid=747893", "title": "Predestinazio", "text": "Predestinazioa (latinezko hitzatik ekarria) bere graziaren bidez eternitate guztirako aintza lortuko dutenak aukeratzen dituen Jainkoaren borondatearen agindua da. Jainkoak jada kreatura guztien patua aukeratu zuen doktrina honek determinismoa edota erabakimen askea ditu arerioak.\nAgustin Hiponakoaren, katolizismoaren eta kalbinismoaren doktrinetan inportantea da oso baina diferentzia handiak dituzte. Joanes Leizarraga kalbindarraren esanetan, \"predestinazionea da Iainkoaren konseillu eta ordenamendu eternala\".\nIslamean ere, predestinazioa (\"q\u00e0dar\") fedearen sei ezaugarrietako bat da."}
{"id": "747894", "revid": "10891", "url": "https://eu.wikipedia.org/wiki?curid=747894", "title": "Joy Esther", "text": "Joy Esther (Lyon, - ) franko-espainiar aktore eta abeslaria da, zineman eta telebistan ibilitakoa."}
{"id": "747895", "revid": "56334", "url": "https://eu.wikipedia.org/wiki?curid=747895", "title": "Emakumeak eta filosofia", "text": ""}
{"id": "747897", "revid": "10891", "url": "https://eu.wikipedia.org/wiki?curid=747897", "title": "Le\u00efla Bekhti", "text": "Yasmine Le\u00efla Bekhti (Issy-les-Moulineaux, - ) frantziar aktorea da, zineman eta telebistan ibilitakoa. \"Tout ce qui brille\" filmean egindako lanari esker C\u00e9sar Saria lortu zuen."}
{"id": "747898", "revid": "1545", "url": "https://eu.wikipedia.org/wiki?curid=747898", "title": "Leila Bekhti", "text": ""}
{"id": "747899", "revid": "10891", "url": "https://eu.wikipedia.org/wiki?curid=747899", "title": "Zita Hanrot", "text": "Zita Hanrot (Marseilla, - ) frantziar aktorea da, zineman eta telebistan ibilitakoa."}
{"id": "747900", "revid": "96586", "url": "https://eu.wikipedia.org/wiki?curid=747900", "title": "Irlandako hamabi apostoluak", "text": "Irlandako hamabi apostoluak (, ) santu egin zituzten VI. mendeko hamabi irlandar fraide dira, Clonardeko abadian San Finnianen irakaspenak jaso zituztenak.\nHistoria.\nClonardeko abadia, Meath konderri modernoko Boyne ibaiaren ertzean kokatua, monasterio-eskola nagusietako bat izan zen kristautu berri zen Irlandan. Irlandar kristautasuneko pertsonaiarik esanguratsuenetako batzuk bertan ikasi zuten VI. mendean zehar. Esaten da abadiako batez besteko ikasle kopurua 3.000 bat ikaslekoa zela. Horien artean, San Finnianek abadian hezi zituen ikasleetako hamabi ezagunenei \"Irlandako hamabi apostoluak\" deritze. \nXVII. mendean jasotako tradizioa da. Hamabi santuok \"D\u00e1 apstol d\u00e9cc na h\u00c9renn\" (\"Irlandako hamabi apostoluak\") testuan taldekatu zituzten, irlandera modernoko izenburua \"Dh\u00e1 Aspal D\u00e9ag na h\u00c9ireann\" izanik. Testua M\u00edche\u00e1l \u00d3 Cl\u00e9irighen 1629ko eskuizkribu batean gorden zen (Brusela, Belgikako Errege Biblioteka, MS 2324-2340).\nNarrazioak Irlandako hamabi apostoluak elkartzen ditu San Finnianen etxean egindako festa batean, horien artean lore magiko bat agertzen dela. Orduan, haien artean adosten dute batek lorearen sorterrira bidaia bat egitea eta hautatua zozketaz erabakitzen dute. Zozketa Birreko Brendan zaharrari zozketa egokitzen zaionean, bera baino gazteagoa den izen bereko Brendan moccu Alta doa bere ordez. Brendanek pertsona asko ezagutzen ditu eta abentura ugari bizitzen ditu."}
{"id": "747901", "revid": "1519", "url": "https://eu.wikipedia.org/wiki?curid=747901", "title": "Hiam Abbass", "text": "Hiam Abbass edo Hiyam Abbas (; ; Nazaret, - ) palestinar aktore eta zinema zuzendaria da, Israelgo eta Frantziako herritartasunak dituena. Aktore moduan, \"Satin rouge\" (2002), \"Haifa\" (1996), \"Paradise Now\" (2005), \"The Syrian Bride\" (2004), \"Free Zone\" (2005), \"L'Aube du monde\" (2008), \"The Visitor\" (2008), \"'Etz Limon\" (2008) edota \"Amreeka\" (2008) filmetan egindako lanari esker ezaguna da. Steven Spielbergen \"Munich\" filmean ere parte hartu zuen aktore eta aholkulari moduan.\nGainera, bi film labur- \"Le pain\" (2001) eta \"La danse \u00e9ternelle\" (2004)- eta film luze bat- \"H\u00e9ritage\" (2012)- zuzendu ditu."}
{"id": "747902", "revid": "1545", "url": "https://eu.wikipedia.org/wiki?curid=747902", "title": "Hiyam Abbas", "text": ""}
{"id": "747904", "revid": "512", "url": "https://eu.wikipedia.org/wiki?curid=747904", "title": "Suzanne Valadon", "text": "Suzanne Valandon, Marie-Cl\u00e9mentine Valade\u00a0izenez jaioa (Besines, Haute Vienne, 1865eko irailaren 23a- Paris, 1938ko apirilaren 7a) margolari frantsesa izan zen.\nBizitza.\nGarbitzaile alargun baten alaba izan zen Suzanne. 16 urterekin akrobata egin zen, baina erorketa batek amaiera jarri zion horri. Bere amarekin eta bere semearekin (Maurice Utrillo margolaria) bizi izan zen Montmartreko auzoan.\u00a0\nBere edertasunak margolari asko erakartzen zituen, modelo gisa hartzen zuten eta horrela hainbat margotze teknika ikasi zituen. Edgar Degas, Henri de Toulouse-Lautrec,\u00a0Pierre-Auguste Renoir eta Pierre Puvis de Chavannes-es modeloa izan zen; hauetako batzuekin erlazio bat ere izan zuen. Harreman nabarmen bat ere izan zuen Erik Satie musikagilearekin eta haren erretratu ezaguna egin zuen 1893 urtean. .Harremana hautsi zenean, Satiek \"Vexations\" eta \"Danses Gothiques\" sortu zituen.\nValandonek natura hila, erramuak eta paisaiak margotu zituen. Bere biluziengatik ere famatua da.\u00a0\n1894an, Soci\u00e9t\u00e9 Nationale des Beaux-Arts administratzen zuen lehen emakumea izan zen.\nOso perfekzionista zen, urteak pasa zitzakeen bere koadroak konpontzen, hauek erakutsi aurretik.\nEspiritu aske eta apetatsua zuen. Azenario sorta bat eramateagatik zen ezaguna, ahuntz bat omen zuen \"bere marrazki txarrak jaten zituena\" eta kabiarrarekin elikatzen omen zituen bere estudioko katuak ostiraletan.\n1896an ezkondu zen Paul Moussis, burtsako agentearekin. 1909an banandu egin ziren eta Andr\u00e9 Utter-ekin joan zen bizitzera. Utter, bere semea Maurice Utrilloren laguna zen, hogeitahiru urte gazteago eta biak azaltzen dira \"Adan eta Eva\" margolanean. Aitindaria izan zen gizon eta emakumeen gorputz biluziak elkarrekin margotzen eta lan hau zen horen erakusle. .\n1938ko apirilaren 7&lt;an hil zen Valandon, bere lagun margolariez inguratuta, Andr\u00e9 Derain, Pablo Picasso eta Georges Braque. Cimenti\u00e8re de Saint-Ouen-en lurperatua izan zen.\nBere obrak Parisko Georges-Pompidou Zentroan eta New Yorkeko Metropolitan Museum of Arten daude ikusgai."}
{"id": "747907", "revid": "56334", "url": "https://eu.wikipedia.org/wiki?curid=747907", "title": "Predestinazioa", "text": ""}
{"id": "747908", "revid": "119347", "url": "https://eu.wikipedia.org/wiki?curid=747908", "title": "Praxila", "text": "Praxila () K.a. V. mendeko olerkari greko bat izan zen, Siziongoa.\nObra.\nGutxi kontserbatzen da bere obratik, 8 atal soilik. Hainbat bertso mota idatzi zituen, eskolioi, ereserki eta ditiranboak. Adonisi ereserkia idatzi zion, beste munduko arima bati hau galdetuz: \"Zer da atzean uzten den hoberena?\". Arimak honakoa erantzuten du:\nAtal hau kontserbatzearen arrazoia, Zenobiok \"Praxilaren Adonis baino tuntunagoa\" esamoldea azaltzeko aipatzea da. Izan ere, pepinoen aipamena, eguzkia eta ilargiarekin batera egitea ez zen oso zentzuduna.\u00a0Hala ere, hitz-joko bat egiten duela uste da pepino (grezieraz \"sicyos\") eta bere jaioterriaren artean. Praxilak neurri unitate bat asmatu zuen praxilio edo metro daktiliko izenez ezagututa. "}
{"id": "747909", "revid": "336", "url": "https://eu.wikipedia.org/wiki?curid=747909", "title": "Rea Silvia", "text": "Rea Silvia edo Ilia, Romulo eta Remoren ama izan zen. Berari buruzko kontakizuna Tito Livio historialari erromatarraren \"Ab Urbe condita libri\"-n agertzen da. \nKondaira.\nKondairaren arabera, Silvia Numitorren\u00a0alaba zen. Numitorren anaia, Amulio, tronura igo zen eta Numitorren semea hil zuen, hau da, Silviaren anaia. Amuliok Silvia Vestaren birjina bihurtzea behartu zuen. Hauek, 30 urteko zelibatua mantendu behar zutenez, Silviak ezin zituen oinordekoak izan.\u00a0\nHala ere,\u00a0Marte jainkoa, Silviaren amets batean agertu zen eta basoan bortxatu zuen. Bortxaketatik, Romulo eta Remo bikiak jaio ziren. Amulio hontaz jabetu zenean, Silvia eta haurrak hiltzeko agindu zion zerbitzari bati. Zerbitzaria errukitu egin zen eta bi umeak Tiberrean utzi zituen, baina ez zituen hil. Errekaren jainkoak Luperka otsoaren zaintzapean utzi zituen bikiak. Gero, Tiber jainkoak Silvia salbatu zuen eta berarekin ezkondu zen.\nDenbora igarotakoan, Romulo eta Remo hazi zirenean, Amulio tronutik bota zuten, hau berreskuratuz."}
{"id": "747910", "revid": "105290", "url": "https://eu.wikipedia.org/wiki?curid=747910", "title": "Emakumeen hezkuntza", "text": "Emakumeen hezkuntza emakumeen hezkuntza eta hezkuntzaren egoerari dagokion terminoa da, hezkuntza maila eta arloei dagokienez (lehen hezkuntza, bigarren hezkuntza, goi hezkuntza, formakuntza profesionala, unibertsitatea...). Emakumeen hezkuntzarako eskubidea defendatzen du emakumeen berdintasunak, edozein adin eta kondiziotan (ekonomiko, erlijioso, etniko, klase...).\nMugimendu feminista, emakumeen hezkuntzan dauden arazoei buruz kontzientziatzen saiatzen da.\nEdukazio unibertsala, oinarrizko hezkuntza bat eskaintzeko Estatuaren betebehar gisa ulertuta, ez da oraindik arau unibertsal bat, nahiz eta herrialde garatu guztietan onartzen den. Mendebaldean, emakumeek gizonak gainditzen dituzte hainbat arlotan. Horretaz gain, emakume elbarriei zuzendutako hezkuntzan hobekuntzak hobetu dira. 2011n graduatu zen Palermoko Unibertsitatean Down Sindromea duen lehen emakumea (Giusi Spagnolo).\nEmakumeen hezkuntzaren hobekuntzek aurrerapenak egiten dituela ikusi da arlo ekonomiko eta osasunean, gizartearen arloaz gain. Hezkuntza\u00a0 jaso duten emakumeen haurren heriotza-tasa erdia da, hezkuntza jaso ez dutenenarekin alderatuta. Aberastasunen banaketa txikiagoa dagoen herrialdeetan, nesken erdiak ez du eskola baino hezkuntza gehiago jasotzen. Kalkulatu da, emakumeen eskolatzeak, bizi esperantza %15ean handitzen duela. Hezkuntzaren hobekuntzek ez dute emakumeen potentziala handitzen soilik, beraien seme-alaben etorkizuna ere hobetzen baitu.\u00a0\nEskolatze-tasen hazkuntzak, emakumeak ahalbidetu ditu karrera profesionalak egiteko, soldata hobeetarako aukera izateko, eta ardura handiagoko postuak lortzeko.\nGeroz eta hezkuntza maila handiagoa, geroz eta beranduago hasten dira emakumeak aktibitate sexualetan, ezkontzan eta amatasunean; hala nola, ezkongabetasuna eta antisorgailuak erabiltzeko aukera ere handitzen da. Horretaz gain, genero indarkeria ere ekiditean, dibortzioak lortzen, politikan parte hartzen eta postu altuagoak lortzen ere laguntzen du.\nEmakumeen hezkuntzari aurka egitea, talibanak edo Boko Haram bezalako mugimenduen ezaugarria da.\nHonen adibide da Malala Yousafzai, Bakearen Nobel Saria jasotakoa, emakumeen hezkuntzaren aldeko borrokagatik."}
{"id": "747911", "revid": "1545", "url": "https://eu.wikipedia.org/wiki?curid=747911", "title": "Arabierazko literatura", "text": ""}
{"id": "747912", "revid": "1545", "url": "https://eu.wikipedia.org/wiki?curid=747912", "title": "Taha Hussain", "text": ""}
{"id": "747914", "revid": "56334", "url": "https://eu.wikipedia.org/wiki?curid=747914", "title": "Wages for housework", "text": ""}
{"id": "747915", "revid": "105290", "url": "https://eu.wikipedia.org/wiki?curid=747915", "title": "Juncaceae", "text": "Juncaceae lore-landareen familia bat da, monokotiledoniar dena. 8 genero eta 464 espezie ezagun inguru biltzen ditu."}
{"id": "747916", "revid": "688", "url": "https://eu.wikipedia.org/wiki?curid=747916", "title": "Sobietar Batasuneko historia (1927-1953)", "text": "1927-1953 bitarteko Sobietar Batasuneko historiak Iosif Stalinen agintaldia hartzen du, estalinismoa ezarri zuenetik bera hil zen arte. Sobietar Batasuneko historiaren une nagusia da, hiru hamarkada horietan zehar taxutu baitzen, bai alor politikoan bai ekonomikoan, sobietar sistema. Stalinen aroko elementu adierazgarrienetako batzuk, baina (masa terrorea, esaterako), 1953 ondoren desagertu ziren.\nUrteak behar izan zituen Stalinek aginpidean lehiakiderik ez izateko; 1930 ondoko urteak arte ez zuen lortu. 1930eko hamarkadan formula ekonomiko berriak eta gogorrak bultzatu ziren (industrializazioa, nekazaritzaren kolektibizazioa) eta, bestalde, gogor zapaldu zen politika jarduera oro. 1941etik aurerra, Alemaniaren erasoak, uste izatekoa den bezala, bestelako premia larriago batzuk eta zenbait aldaketa ideologiko eragin zituen, errusiar nazionalismo ordurako sendoaren mesederako. Gerra bukatutakoan, baina, 1941 baino lehen indarrean zeuden arauetako batzuetara itzuli zen.\nEz dago ukatzerik herrialdea Stalinen gidaritza hertsiaren pean egon zen hiru hamarkada horietan SESBk hazkunde ekonomiko handia izan zuela. Hori bai, biztanleriaren egundoko pairamenaren lepotik egin zen hazkunde hori, eta ondoko belaunaldiei zama ekonomiko ikaragarria utzirik: baliabideak agorturik, ingurugiroa hondaturik. Bigarren Mundu Gerrak, bestalde, munduko herrialde ahaltsuenen artean kokatu zuen SESB.\nAgintera iristeko borroka.\nLenin 1924 hil zen. Berehala borroka gogor bat hasi zen boltxebikeen bi buruzagi nagusien artean: Trotski eta Stalin. Hasieran, Stalinek beste buruzagi batzuen babesa izan zuen, Zinoviev eta Kamenevena, esate baterako. Lehia horretan bi eztabaidagai nagusi izan ziren: batetik, \"sozialismoa herrialde batean bakarrik\" eraikitzea, Stalinek nahi zuen bezala, eta, bestetik, Politika Ekonomiko Berria (PEB), zeina, Trotskiren aburuz, bertan behera utzi behar baitzen, estatalizatze eta industrializatze orokorraren mesederako.\nBorroka horretan Stalin atera zen garaile. Trotski Alderdi Komunistatik bota zuten 1927an. Nolanahi ere, Stalinek, aurrerago, bere egin zituen aurkarien proiektu ekonomikoak eta, beraz, baztertzen joan zen, pixkana-pixkana, PEB delakoa, lehenagoko gerrako komunismoa gogorarazten zuten formulen mesedetan.\nStalin aginpidean gero eta sendoago zegoen bitartean, eztabaida asko sortu zen, hark boltxebikeen hasierako egitasmoekin zuen harremana zela-eta. Gutxienez bi azalpen eman ziren horri buruz. Lehenengoaren arabera, artean bizi-biziak eta arrazionalak ziruditen harreman asko, nabarmen, bat-batean eta ustekabean endekatzea eragin zuen Stalin agertu izanak. Bigarren azalpenaren arabera, berriz, nekez egongo zen Stalin aginpidean Leninek 1917-1922 bitartean hartu zituen neurri autoritario, hierarkiazale eta zapaltzaileetako asko hartu izan ez balitu.\nAlde batera, estatu sobietarraren historiaren lehehengo urteetan gertatuak kontuan izan gabe, Stalin aginpidean sendo egotea ulertezina den bezala, ez litzateke zuzena esatea ere Stalin zela Leninek bilbatu zuen politika moldearen emaitza posible bakarra. Eta, ororen gainetik, ez da ahaztu behar zer nolako arrastoa utzi zuten gertaera haietan porrot ekonomikoek (PEB plangintza ez baitzen aurreikusitako emaitzak ematen ari) eta SESBri kanpotik egiten zitzaion setio galgarria.\nIndustrializazioa, kolektibizazioa eta zapalketa.\nStalinen politikek aldaketa ekonomiko handiak eragin zituzten; handiena, plangintza zentralizatua izan zen, zeinak, hasi eta denbora gutxira, izugarri kontzentratu baitzuen erabakiak hartzeko agintea. Sistema horrek, aldaketak aldaketa, 1980 arte iraun zuen. Plangintza zentralizatuak, orohar, berehala eman zituen fruituak: hazkunde ekonomiko handia. Eta hazkunde horren babesean neurri zorrotz gehiago hartu zen, lanaren etekina handitzearen alde. Industria astuna aurreratzeko ere ahalegin handia egin zen, 1928 eta 1940 bitartean produkzioa laukoizteraino, baina biztanleen bizi baldintzak batere hobetu gabe.\nBaserritarrek sufritu zuten gehien: PEBk utzitako ekonomia pribatuaren azken hondakinak ezeztatu ondoren, produkzio bitartekoak kolektibizatzera behartu zituzten, bortxaz. Ondorio horiek gorabehera, plangintza zentralizatuak eta kolektibizazioak baliabideak xahutu zituzten, eta sekulako hondamen ekologikoa eragin zuten.\nStalin boterean sendotu zenean, ez zen gehiago barne eztabaidarako aukerarik izan Alderdi Komunistaren barruan. Bien bitartean zapalkuntza neurri gogorrak hartu ziren, buruzagi boltxebikeak berak ere hilez. Baina ez buruzagiak bakarrik; errepresioa alde guztietara zabaldu zen. Batzuen ustez, 1936-1950 bitarteko zapalketa politikoak hamar milioi inguru hildako utzi zituen. Biktima horietako asko arazo nazionalak zeuden tokietan gertatu ziren.\nBigarren Mundu Gerra.\n1939an, eta Hitlerren Alemaniaren aldera hurbiltzeko zenbait saio egin ondoren, Alemaniak eta Sobietar Batasunak itun bat izenpetu zuten, Molotov-Ribbentrop Ituna deitua. Itun hori baliaturik, hiru Herrialde Baltikoak hartu zituen Sobietar Batasunak. Bien bitartean, Stalinek garbiketa gogorra egin zuen goi karguko militarren artean, eta asko murriztu zuen horrela armadaren erresistentzia ahalmena.\n1941eko ekaineko Bizargorri Operazioaren bitartez, alemaniarrak Sobietar Batasunean sartu baitziren, argi geratu zen alemaniarrek eta sobietarrek 1939an izenpetu zuten itun hura gezurrezkoa zela. Gerra hasi eta lehenengo hilabeteetan Alemaniak aise menderatu zituen errusiarrak; baina hauek beren gudarostea berrantolatzean, batetik, eta negua iristean, bestetik, erabat aldatu ziren gauzak. Stalinek diskurtsu guztiz nazionalista zerabilen ordurako: arriskuan zegoena ez zen jada \"herri sozialista handia\", \"errusiar ama herria\" baizik.\nHandik hara, beraz, gerrak beste norabide bat hartu zuen: Stalingrad eta Kurskeko guduetan, adibidez, sobietarrak atera ziren garaile. Garaipen horietan SESBren industria militarraren indarberritzeak bezainbesteko garrantzia izan zuen kanpoko laguntzak, Estatu Batuen laguntzak bereziki. 1944an Leningrad inguruan ezarririk zegoen setioa haustea lortu zuten, eta hurrengo urtean Alemaniako hiriburua, Berlin, hartu zuten. Hala bada, SESB garaile atera zen Bigarren Mundu Gerran, baina garesti ordaindu zuen garaipena: 15 milioi herrikide galdu zituen, eta guztiz hondaturik geratu ziren ekonomia egiturak.\nStalinen azken urteak.\nNazioarteko gainerako herrialdeei buruz, SESB indarturik atera zen mundu gerratik. Jalta eta Potsdamgo Potsdamgo hitzarmenak zirela-eta, SESBren itzalpean geratu ziren Erdialdeko Europako eta Balkanetako herrialdeak. Hala, Alemaniako Errepublika Demokratikoa, Polonia, Txekoslovakia, Hungaria, Errumania eta Bulgaria \"sobietar blokearen\" barruan geratu ziren; SESB, beraz, herrialde horien sartaldeko mugaren \"zaintzaile\" bihurtu zen. Garrantzi handiko beste gertaera bat Txinan iraultza nagusitzea izan zen, Ekialde Urruneraino hedatu baitzen Sobietar Batasunaren eragina.\nAlde on horiek guztiek, baina, alde txarrik ere ekarri zuten, handik hara SESBk aurrez aurre izan baitzuen munduan zen beste herrialde ahaltsuena: Estatu Batuak, alegia. Hori zela eta, izugarri handitu zen sobietarren gastu militarra, ekonomiaren aurreramenduaren kaltean. Ekonomia suspertzea izan zen, hain zuzen, 1945etik aurrera egin ziren politiketako askoren helburua, gerran hondaturiko azpiegiturak osatze aldera. Hartara, bost urteko plan handizale bat prestatu zen, diziplina neurri gogorrekin batera. Industria astuna berehala bizkortu bazen ere, nekazaritza produkzioak eta kontsumorako ondasunen produkzioak ez zuten aurrerabiderik egiterik izan.\nStalinen heriotza arteko urteetan ez zen politika askatzeko zantzurik txikiena sumatu. Errusiar nazionalismoa indartuz joan zen, gerraren ondorioz SESBren mende geratu ziren lurraldeak \"sobietartzeko\" prozesua gauzatu bitartean."}
{"id": "747917", "revid": "512", "url": "https://eu.wikipedia.org/wiki?curid=747917", "title": "Weetamoo", "text": "Weetamoo (edo Weetamoe, Namumpum, Tatapanunum, 1635-1676) Wampanoag buruzagi amerindiarra izan zen. Pokanoket-en Mattapoiset herrian jaio zen Rhode Island-eko Taunton ibaiaren eremuan. Weetamook Pocasset tribua gobernatu zuen 1620an, Rhode Islanden zegoena. 1675. urtean, Philip-en alderdira sartu zen kolonizatzaileen aurka Philip erregearen gudaren garaian. Taunton ibaian hil zen ingeles tropeetatik ihes egiten saiatzen ari zenean gerra garaian."}
{"id": "747918", "revid": "12788", "url": "https://eu.wikipedia.org/wiki?curid=747918", "title": "Brendan", "text": ""}
{"id": "747919", "revid": "336", "url": "https://eu.wikipedia.org/wiki?curid=747919", "title": "Celestine freinet", "text": ""}
{"id": "747920", "revid": "56334", "url": "https://eu.wikipedia.org/wiki?curid=747920", "title": "David Albury", "text": "David Albury erakunde publikoetarako eta erakundeetarako aholkularia da. Gaur egun Erresuma Batuetako Berrikuntza Unitateko Batzordearen zuzendari moduan lan egiten du, gainera irakasle bisitaria da Berrikuntza-Ikerketetan Londresen dagoen -en. Beste alde batetik, Lehen Ministroaren Estrategia Unitateko Aholkulari Nagusia izan zen.\nDavid Albury, transformaziorako eta zerbitzu publikoen berrikuntzarako inplementazioan eta formazioan edo heziketan espezializatuta dago ere. Bere gaur egungo lana, Global Education Leaders Program-en (GELP) diseinua eta garapena koordinatzean datza. Zeinek zazpi eskumen nahasi izan zituen (New York, Ontario, Chaoyang (Beijing), Finlandia, Zeelanda Berria, Australia eta Hego Korea). Eta beste alde batetik, berrikuntza erradikaletarako laguntza eman zuen Londreseko osasun zerbitzuan.\nLehen esan dugun moduan, David Albury, Global Educational Leadership Program (GELP) (GELP) deitzen den programaren parte da; GELP komunitate moduko bat da eta bertan zenbait pertsonak lan egiten dute, zehatz mehatz heziketa-sektoreko liderrak, pentsalariak, aholkulariak eta heziketa-politika diseinugileak eratzen duten komunitatea da. Hauek gainera, heziketa, eremu lokaletik, nazio eta nazioartekora eraldatzea lortu nahi dute.\nAlbury-k azpimarratzen du XXI mendean heziketa bereziki pertsonala dela, erroa norbanakoan jarriz, gogoko dituen gauzetan eta bere ahalmenetan. David Albury-k esaten duen moduan, heziketa horrelakoa da: pertsonala, integratua dago, konektatuta dago, parte-hartzailea eta batez ere boterea eratzen edo sortzen du. Berak honako hau ziurtatzen duen bezala: \u201cDenak gara ikastunak, ikasketa den bide horretako arkitekto aktiboak\u201d. .\nGarapena.\nDavid Albury Berrikuntza Unitatearen Kontseilu. Zuzendaria da, rol honetan ere izan da erakundearen moldaketan lagundu izan duena 2006. urtetik. Hasi eta zuzendu izan ditu Berrikuntza-unitatearen hainbat proiektu garrantzitsu, New Yorkeko iZonak-ak barne. Horretaz aparte, 2009 urtetik 2014. urtera arte, Hezkuntza Lider Globalen Programaren (GELP) diseinu eta garapenaren zuzendaria izan zen. Eta azkenik, bere goren unea Eskola Independenteen Elkartea sortu zuenean izan zen, Gales Berriko Hegoaldean zehatz mehatz, ikasleen potentzial altua ikustarazteko.\nBi hamarkada baino gehiagotan, David-ek kontsultatu eta aholkatu du politika estrategiak eta aldaketak bideratzeaz, batez ere hezkuntzaren berrikuntzan eta osasun zerbitzuak bezalako erakunde publikoetan zentratuz. Beste alde batetik politikariekin batera lan egin du eta baita politikariak formatu edo entrenatu ditu ere; zuzendariak eta lokal, nazional eta nazioarteko erakundeetako profesionalak EBan, Australian, Brasilen, Kanadan eta Zeelanda Berrian gidatuz.\n2002.urtetk 2006.urtera arte, David Albury Erresuma Batuetako lehen ministroaren Aholkulari Nagusia izan zen, ministroarentzako Etrategia-Unitateen rola betetzen eta baita hezkuntzarako eta osasunerako estrategiak burutzen ere. David Gobernurako Institutuaren bazkide bat eta School21-en Gobernari bat da."}
{"id": "747924", "revid": "56334", "url": "https://eu.wikipedia.org/wiki?curid=747924", "title": "Rhea Silvia", "text": ""}
{"id": "747925", "revid": "1712", "url": "https://eu.wikipedia.org/wiki?curid=747925", "title": "Siwa (mitologia)", "text": ""}
{"id": "747926", "revid": "105290", "url": "https://eu.wikipedia.org/wiki?curid=747926", "title": "Perovskita (egitura)", "text": "Perovskita egitura zenbait materialek duten egitura mota bat da, kaltzio titanio oxidoak (CaTiO3) duenaren parekoa dena. Bere formula orokorra XIIA2+VIB4+X2\u22123 da, oxigenoa aurpegien erdian izanik. Perovskiten izendapena izen bera duen mineraletik dator. Mineral hori Ural mendietan aurkitu zuen lehen adiz Gustav Rose ikertzaileak, 1839an, eta Lev Perovski errusiar mineralogoaren ohorez eman zion izena.\nEzaugarriak.\nPerovskitek, beren egiturarengatik ezohiko propietateak dituztenez, interes handiko materialak dira. Gaur egungo garapen teknologikorako eta etorkizuneko eskaera sozialak asetzeko ikerkuntzan perovskitazko materialak interes eta aplikazio asko dituzte: laserretan, elektrodo katalitikoetan, eguzki zeluletan eta memoriazko gailuetan (ordenagailuetan) erabiltzen hasi dira.\nPerovskitek ABO3 egitura dute non A eta B metalak diren eta O oxigenoa den. Oxigenoa duten perovskitak oso ohikoak izan arren fluorrezko (KNiF3) eta metalezko perovskitak ere badaude. Normalean A bolumen handiko katioi bat izaten da eta B tamaina txikiagoko katioia. Kristaletan polarizazio egonkor bat aurkitzen da, dipoloak daude kristal barnean. Honek material ferroelektrikoak (eremu elektriko baten menpe ioiak mugitzea, fenomeno itzulgarria eremu magnetikoa kentzean) eta piezoelektrikoak (efektu bera eremu magnetiko baten menpe jarri ordez presiopean jarriz) izatea eragiten du. Ondorioz energia mekanikoa energia elektrikoan bilakatzen dute eta alderantziz. Horregatik aplikazio asko dituzte: mikrofonoetan, itsaspeko sonarretan, bibrazio sentsoreetan, ultrasoinuen transduktoreetan, bozgorailuetan, etab."}
{"id": "747927", "revid": "105290", "url": "https://eu.wikipedia.org/wiki?curid=747927", "title": "Minahasa (zaldia)", "text": "Mibahasa zaldia Indonesiako bertako zaldi arraza bat da. Bere tamaina zein gainontzeko ezaugarriengatik ponien sailkapen taldean sartzen da.\nMinahasa zaldi arraza desagertzeko zorian dago eta abelburu gutxi geratzen da.\nNinahasa zaldia Minahasa herriarekin lotuta agertzen da. Naiz eta eskualde hartan nekazaritza modernizatzen joan den, Minahasa zaldiak paper garrantzitusa dauka oraindik Sulawesi uharteko iparraldean. Tomohon, Manado eta Hegoaldeko Minahasa eskualde eta hirien inguruetan."}
{"id": "747928", "revid": "336", "url": "https://eu.wikipedia.org/wiki?curid=747928", "title": "Perovskita", "text": "Perovskita kaltzioz, titanioz eta oxigenoz osatutako mineral bat da (CaTiO3). Kristal egitura bera (XIIA2+VIB4+X2\u22123, perovskita egitura) duten mineral multzo bati ematen dio izena. Katioi mota bat baino gehiago txerta daiteke egitura horretan, eta ingeniaritzarako baliagarriak diren hainbat material sortzen dira horrela."}
{"id": "747929", "revid": "1712", "url": "https://eu.wikipedia.org/wiki?curid=747929", "title": "Perovskita (estruktura)", "text": ""}
{"id": "747931", "revid": "105290", "url": "https://eu.wikipedia.org/wiki?curid=747931", "title": "Aragatsotn", "text": "Aragatsotn () Armeniaren hamar probintzietako (\"marz\") bat da. Ashtarak du hiriburua. 2.756 km\u00b2-ko azalera du eta 2013an 133.000 biztanle zituen."}
{"id": "747934", "revid": "105290", "url": "https://eu.wikipedia.org/wiki?curid=747934", "title": "Ararat (probintzia)", "text": "Ararat () Armeniaren hamar probintzietako (\"marz\") bat da. Artaxat du hiriburua. 2.090 km\u00b2-ko azalera du eta 2013an 261.400 biztanle zituen."}
{"id": "747935", "revid": "105290", "url": "https://eu.wikipedia.org/wiki?curid=747935", "title": "Armavir (probintzia)", "text": "Armavir () Armeniaren hamar probintzietako (\"marz\") bat da. Armavir du hiriburua. 1.242 km\u00b2-ko azalera du eta 2013an 267.100 biztanle zituen."}
{"id": "747936", "revid": "105290", "url": "https://eu.wikipedia.org/wiki?curid=747936", "title": "Gegharkunik", "text": "Gegharkunik () Armeniaren hamar probintzietako (\"marz\") bat da. Gavar du hiriburua. 5.348 km\u00b2-ko azalera du eta 2013an 235.600 biztanle zituen."}
{"id": "747937", "revid": "105290", "url": "https://eu.wikipedia.org/wiki?curid=747937", "title": "Kotaik", "text": "Kotaik () Armeniaren hamar probintzietako (\"marz\") bat da. Hrazdan du hiriburua. 2.086 km\u00b2-ko azalera du eta 2013an 254.397 biztanle zituen."}
{"id": "747938", "revid": "105290", "url": "https://eu.wikipedia.org/wiki?curid=747938", "title": "Lori (probintzia)", "text": "Lori () Armeniaren hamar probintzietako (\"marz\") bat da. Vanadzor du hiriburua. 3.799 km\u00b2-ko azalera du eta 2013an 235.537 biztanle zituen."}
{"id": "747939", "revid": "12788", "url": "https://eu.wikipedia.org/wiki?curid=747939", "title": "Stalingradeko gudua", "text": ""}
{"id": "747940", "revid": "105290", "url": "https://eu.wikipedia.org/wiki?curid=747940", "title": "Xirak", "text": "Xirak () Armeniaren hamar probintzietako (\"marz\") bat da. Giumri du hiriburua. 2.681 km\u00b2-ko azalera du eta 2013an 251.941 biztanle zituen."}
{"id": "747941", "revid": "12788", "url": "https://eu.wikipedia.org/wiki?curid=747941", "title": "Kurskeko gudua", "text": ""}
{"id": "747942", "revid": "105290", "url": "https://eu.wikipedia.org/wiki?curid=747942", "title": "Siunik", "text": "Siunik () Armeniaren hamar probintzietako (\"marz\") bat da. Kapan du hiriburua. 4.506 km\u00b2-ko azalera du eta 2013an 133.000 biztanle zituen."}
{"id": "747943", "revid": "336", "url": "https://eu.wikipedia.org/wiki?curid=747943", "title": "Transgeneroen Ikusgaitasunaren Nazioarteko Eguna", "text": "Transgeneroen Ikusgaitasunaren Nazioarteko Eguna edo Trans Ikusgarritasunaren Eguna 2009az geroztik urtero martxoaren 31n pertsona transgeneroen omenez ospatzen den eguna da hauek mundu osoan zehar jasaten duten bazterkeria salatzeko. Ameriketako Estatu Batuetako Michigango Rachel Crandall ekintzaileak sortu zuen 2009an bizirik dauden pertsona transgeneroei eskainitako ospakizun egun faltaz jabetuta, zeren eta Transgeneroen Oroimenaren Egunak erahildako transgeneroak bakarrik omentzen baititu."}
{"id": "747944", "revid": "512", "url": "https://eu.wikipedia.org/wiki?curid=747944", "title": "Tavux", "text": "Tavux () Armeniaren hamar probintzietako (\"marz\") bat da. Ijevan du hiriburua. 2.704 km\u00b2-ko azalera du eta 2013an 121.963 biztanle zituen."}
{"id": "747945", "revid": "105290", "url": "https://eu.wikipedia.org/wiki?curid=747945", "title": "Vajots Dzor", "text": "Vajots Dzor () Armeniaren hamar probintzietako (\"marz\") bat da. Yeghegnadzor du hiriburua. 2.308 km\u00b2-ko azalera du eta 2013an 52.324 biztanle zituen."}
{"id": "747946", "revid": "6170018", "url": "https://eu.wikipedia.org/wiki?curid=747946", "title": "Transgeneroen Agerikotasunaren Nazioarteko Eguna", "text": ""}
{"id": "747947", "revid": "1712", "url": "https://eu.wikipedia.org/wiki?curid=747947", "title": "Ekonomia digitala", "text": ""}
{"id": "747948", "revid": "56334", "url": "https://eu.wikipedia.org/wiki?curid=747948", "title": "Monokotiledoniar", "text": ""}
{"id": "747949", "revid": "1545", "url": "https://eu.wikipedia.org/wiki?curid=747949", "title": "Kremera ibaiako Guda", "text": ""}
{"id": "747950", "revid": "1545", "url": "https://eu.wikipedia.org/wiki?curid=747950", "title": "Hizkuntzalaritza historiko", "text": "Hizkuntzalaritza historikoa, baita hizkuntzalaritza diakronikoa ere, hizkuntzen aldaketak denboran aztertzen duen hizkuntzalaritzaren adar bat da. Haren interesgune nagusia hizkuntza aldaketaren prozesua da. Hizkuntzalaritza historikoak garrantzi handia du, beraz, hizkuntzen garapen diakronikoaren eta hizkuntzen arteko gertutasuna aztertzeko garaian. Hizkuntzalaritza historikoaren emaitzak beste diziplinen emaitzekin kontrastatu behar dira, besteak beste, historia, arkeologia eta genetika. Ikerketa interdisziplinarioak ohikoak dira herrien arteko kontaktuen kronologia eraikitzeko, zabaltze prozesuak eta ibilbideak ezagutzeko eta haien arteko kultura-eraginak ziurtatzeko. Testuinguru horretan, hizkuntzalaritza edo gramatika konparatua antzinako hizkuntzen historia sinkronikoa ezagutzeko teknika zehatza izango litzateke.\nDiziplina honen kezka nagusiak.\nHizkuntzalaritza historikoaren kezka nagusiak hauek dira:\nLehen urratsak.\nHizkuntzalaritza historikoaren jatorria XIX. mendean dago. Neogramatikoen eskolak Europako hizkuntzen arteko antzekotasunak aztertu zituzten eta, bide horretatik atzera begiratzen, hizkuntzen horien jatorri amankomuna bilatzen saiatu ziren. Lan horretan XVIII. mendean Indiako sanskritoa Europako hizkuntzekin lotuta zegoela ezagutzeak garrantzi handia izan zuen. Ikerketa horien ondorio nagusia indoeuropar hizkuntza hipotetikoa azaltzea izan zen.\nOrokorrean, 1816 urtea aipatzen da Hizkuntzalaritza historikoaren sorrera data bezala. Urte horretan Franz Bopp hizkuntzalari alemaniarrak \"\u00dcber das Conjugationssystem der Sanskritsprache in Vergleichung mit jenem der griechischen, lateinischen, persischen und germanischen Sprache\" liburua plazaratu zuen, hau da, \"Sanskrito hizkuntzaren konjugazio sistema, greziera, latinera, persiera eta alemanarekin konparatuta\". Ikusten denez izenburu berak ondo asko adierazten du erabilitako ikerketa metodologia, hau da, hizkuntzen konparaketa, gramatika konparatua alegia. Ondoren, metodologia bera beste ikerlariek erabiliko zuten: von Schlegel, J.L.C. Grimm, A. Schleicher eta R. Rask. Konparatibismo horren ideia nagusietarikoa hau izan zen: indoeuropar hizkuntzen artean dauden loturak ez da antzekotasun gai bat bakarrik, guztiak ama hizkuntza bera izan dutela baizik eta hizkuntza hori indoeuroparra izan zen.\nOndoren, metodologia bera munduko beste hizkuntza guztiei aplikatu zitzaien, protohizkuntza kontzeptuak lantzen eta, poliki-poliki, jatorri horien arabera, guztiak familietan antolatuz."}
{"id": "747951", "revid": "15795", "url": "https://eu.wikipedia.org/wiki?curid=747951", "title": "Inteligentzia emozionala", "text": ""}
{"id": "747952", "revid": "1545", "url": "https://eu.wikipedia.org/wiki?curid=747952", "title": "Dramaturgo", "text": ""}
{"id": "747953", "revid": "1545", "url": "https://eu.wikipedia.org/wiki?curid=747953", "title": "Teatrogile", "text": ""}
{"id": "747954", "revid": "56334", "url": "https://eu.wikipedia.org/wiki?curid=747954", "title": "Heteronormatibitatea", "text": ""}
{"id": "747959", "revid": "1545", "url": "https://eu.wikipedia.org/wiki?curid=747959", "title": "Elkarlaneko kontsumoa", "text": ""}
{"id": "747960", "revid": "56334", "url": "https://eu.wikipedia.org/wiki?curid=747960", "title": "Lewis H. Morgan", "text": ""}
{"id": "747961", "revid": "58701", "url": "https://eu.wikipedia.org/wiki?curid=747961", "title": "Frantziako arkitektura barrokoa", "text": "Frantziako arkitektura barrokoa, batzuetan frantziar klasizismo deitua, Luis XIII.a (1610\u201343), Luis XIV.a (1643\u20131715) eta Luis XV.a (1715\u201374) erregeen agintaldietan Frantzian garatutako arkitektura-estiloa izan zen.\nLuis XIII.aren garaiko arkitektura.\nRichelieu eta Mazarinoren garaian harmonia, ordena eta oreka izan ziren arkitekturaren oinarriak. Jacques Lemercier, Fran\u00e7ois Mansart eta Louis Le Vau izan ziren irizpide estetiko horien ordezkari nagusiak. Luis XIV.aren agindupean botere publikoek arte nazionala, nazioaren balioen ordezkari izango zena, sortu nahi zuten nola edo hala ; horren ondorioz, alde handia egon zen eraikin ofizialen eta partikularren artean, azken horiek nazioarteko joerei zabaldu nahi baitzizkieten ateak. Jacques Lemercier-ek aitaren lantegian ikasi zuen. St. Eustache elizaren eraikuntzan parte hartu ondoren, Erromara joan zen bizitzera (1607). Erroman 1614. urtea arte egon zen, eta Frantziara itzuli zenean errege eraikuntzetan parte hartu zuen. 1624an Luis XIII.ak Louvre handitzeko agindua eman zion. Hala ere, Lemercierren benetako zaindaria Richelieu izan zen, eta hark eskatu zizkion proiektu eta lan nagusiak.\n1633an Richelieuren jauregia hasi zuen, eta ondoren Sorbonneko eliza (1636-1642), Rueil-eko jauregia eta eliza, eta Richelieuren bizitoki berria egin zituen.\nLemercierren estiloan antzeman daitezke alde batetik izan zuen formazioa -XVII. mendeko Frantziako eginaren araberakoa-, eta beste alde batetik, Erroman gaztetan ikasitako arkitektura hizkera. Erromatar estiloaren arrastoa erlijiozko arkitekturan antzematen zaio batez ere. Horren adibide da Sorbonneko eliza. Sorbonnerako oin bikoitzeko proiektua egin zuen ; nabea eta transeptua elkartzen diren gunean kupula ipini zuen, eta gurutzearen izkinetan lau kapera lauki-zuzen. Lemercierrek Louvren egin zuen lanari dagokionez, aipagarria da nola luzatu zuen \"Laukia\" esaten zitzaion patioa (XVI. mendean sortua), ekialdeko hegala luzatuz. Lemercierrek osagai nagusi bat asmatu zuen Erlojuaren pabiloia osatzeko : behealdeko hiru solairuetan Lescot-en jatorrizko diseinua egokitu zuen, baina ganbararen gainetik solairu berri bat sortu zuen.\nSolairu berri hartan kariatide batzuk jarri zituen frontoiaren euskarri gisa, eta haren gainean lauki formako kupula bat.\nRichelieuk eraikin asko eraikiarazi zuen ; horien artean aipagarria da Lemercierrek osatu zuen jauregia, Louvreren eta Henrike IV.aren antzinako harresiaren artean zegoena. Bestalde, Richelieuk herri bat sortu nahi izan zuen, eta Lemercierrek egin zuen proiektua. Lauki zuzen formakoa zen, luzetarako ardatza kale nagusia zen, eta kale horrek bi plaza lotzen zituen. Etxebizitza guztiak eredu berari jarraitzen zioten : adreiluzkoak ziren, eta izkinetan harlanduak zituzten.\nMansart-ek maisutasunez egokitu zituen Frantziako formula tradizionalak higikunde estilistiko berrietara. Arkitekto zorrotza eta trebetasun handikoa izan zen.\nParisen jaio zen 1598. urtean. Oso gaztetan hasi zen lanean, eta 1623. urterako garrantzi handiko lantegiko bateko buru zen.\n1635ean Gaston Orleanskoak Bloisko gazteluaren proiektua eta Parisko hainbat etxebizitzatakoak eskatu zizkion. Baina ordurako eginak zituen etxe eta eraberritze batzuk : Feuillants-en elizarako fatxada (1623, Paris), eta Berny (1623) eta Balleroy (1629) gazteluak. Azken gaztelu hori aurrerapauso handia izan zen Mansarten lanbidean, lerroen eta bolumenen harmonia lortu zuen, ondorengo lanetan oinarrizkoa izango zena.\nBai Bernyn, bai Balleroyn, atzera utzi zuen eredu tradizionala, eta haren ordez, pabiloi sail bat eraiki zuen zeharreko ardatzean; ardatz nagusia dorre itxurako eraikin garai baten bidez nabarmendu zuen. Bloisko gaztelurako, berriz, Marsartek proiektu handinahi bat egin zuen (1634) baina, tamalez, ezin izan zuen erabat amaini ; erdiko atala eta zutabedia egin zineen bakarrik. 1640ko hamarraldian garrantzizko aldaketa gertatu zen Mansarten bilakaeran, erlijiozko bi eraikin handi egin baitzieten : Val-de-Gr\u00e2ce eta Fresnes jauregiko kapera.\nGarai horretan, bestalde, hainbat etxebizitza egin zuen Parisen (hotel Carnavalet, besteak beste). Dena dela, Mansarten lan handia, eta gaur egun arte apaingarri guztiekin iritsi dena, Maisons-Lafitte gaztelua da.\n1664an Louvreko Atari Laukia bukatzeko proiektua egin zuen, eta handik urtebetera Borboien Hileta Kapera Saint-Denis elizan.\nLouis Le Vauk (1612-1670) proiektu ofizialetan eta Luis XIV.arentzat egin zuen lan batez ere. 1653an errege eraikinen arduradun izendatu zuten, eta handik urtebetera Louvreko eta Tuilleries-eko arkitekto.\nAzkenik, 1655ean erregearen arkitekto nagusi eta idazkari izendatu zuten. 1640-1655 urteen bitartean egin zituen lanen artean aipatzekoak diru, besteak beste, \u00cele Saint-Louisko jauregiak (1642) eta Lambert, Rohan eta Lauzon hotel edo aberatsen etxeak (1650-1658). Errege eraikuntza lanetako arduradun izendaera izan ondoren Vicennesko gazteluko atzealdearen berritzeari ekin zion Le Vauk, eta erregearen arkitekto zela, Errege jauregia zabaltzeko lanak zuzendu zituen. Bestalde, Louvreko erdialdeko proiektua egin zuen. Versaillesko lanen zuzendari ere izan zen (1661-1670).\nErlijiozko arkitekturari dagokionez, Saint-Louis-en-Pile (1664) eta Salp\u00eatri\u00e8re ospitale nagusiko kapera egin zituen. Le Vauk eginak dira, bestalde, Lau Naziotako eskola (gaur egun Frantziako Institutua), Tambonneau hotela (1642an hasia) eta Lionneko hotela (1662an hasia).\n1661ean Versailles handitzeko lanak hasi zituen Le Vauk; Le Notrek egin zuen lorategien diseinua. Eraikin multzoaren erdigunea jauregia bera da, eta gune horretatik alde banatara osatu ziren lorategiak eta hiria. Versaillesko lorategiak ehun urtetik gorako lanaren ondorio dira. Lorategietako osagai nagusia luzetarako ardatza da, eta ardatz horren erdian dago jauregia, leku pritatua, hiriaren eta landare eta baso eremuaren arteko muga. Iturri eta urmaelek, bestalde, dinamismoa ematen diote multzoari .\nVersaillesen antzinako gazteluaren inguruan (Luis XIII.arentzat eraikia) eraiki zuen Le Vauk egitura berria: bi hegal zituen egitura ia-ia laukia izan zen. 1678an Jules Hardouin-Mansartek bi hegalen artean zegoen terrazaren ordez Ispiluen Galeria deritzana jarri zuen, fatxadari irudi apur bat monotonoa eman ziona. Asko errepikatzen dira arkudun leihateez betetako guneak, eta horrek eremu amaigabearen irudipena ematen du. Versaillesko jauregia kanpoko espazioaren eta barrukoaren arteko lotura izan zen ; barrukoa espazio intimoa da, argiz eta kolorez betea, eta espazio hori kristalezko egitura handiei esker bereizten da kanpokotik.\nLuis XIV.aren garaiko arkitektura.\nXVII. mendeko azken urteetan irizpide erabat desberdinak erabili ziren lan publikoetan eta eraikin pribatuetan, bai eraikuntzari dagokionez, bai estetikari dagokionez. Lehenengoetan, estilo barrokoa nabarmentzen da, besteetan, berriz, funtzionaltasunaren irizpideak agintzen zuen.\nGarai horretako arkitekto nagusia Hardouin-Mansart (1646-1708) izan zen. Versaillesko eta Les Invalides-eko kaperak, eta Vend\u00f4me eta Victoires plazak egin zituen Parisen. 1675ean erregearen arkitekto izendatu zuten, eta 1699an erregearen eraikuntzen ikuskatzaile nagusi. Hardouin-Mansart erregeak Parisen zituen eraikin guztien arduradun zen, eta Luis' IV.ak lan hauek agindu zizkion : Dome des Invalides (Elbarrien etzeko kupula), Clagnyko gaztelua (1676- 1680), Marlykoa (1679), eta Petit-Chateau eta Grand-Chateau Chantillyn. Hirigintzaren alorrean des Victoires plaza eraiki zuen Parisen, oin biribilekoa, eta Place des Etats-en proiektua egin zuen (Dijonen). Bestalde, Vend\u00f4me plazako lanak -bere osaba Fran\u00e7oisen proiektua- zuzendu zituen.\nXVII. mendeko tradizioaren bidetik, Elbarrien beheko kaperak gurutze greziarra du, eta izkinetan kapera biribilak, gorputz nagusiarekin irekiune luze eta estuen bidez lotzen direnak. Zutabeak izugarri handiak ditu, taulamendu konplexua eusten dutenak, eta zutabe horien tartetik alboetako kaperetako zuloak irekitzen dira. Zutabeak marmol beltzekoak dira. Mansartek, eraikin horretan, goreneko mailara eraman zuen bertikaltasunaren ideia.\nKapera horren barrokismo mota berekoa da Versaillesko kapera. Mansartek eraikin erlijioso hura eraiki zuenean oso kontuan hartu zuen erregearentzat zela. Hortaz, beheko solairuan jendearentzako arkupe bat diseinatu zuen, eta bigarren solairuan, kolomatekin, erregearen ohorezko aulkiarentzat lekua ; alboan erregearen jarraigoarentzat galeria bat jarri zuen. Gune hori, bestalde, erregearen egongela pribatuekin zegoen lotuta."}
{"id": "747962", "revid": "46380", "url": "https://eu.wikipedia.org/wiki?curid=747962", "title": "Fran\u00e7ois Mansart", "text": "Fran\u00e7ois Mansart (Paris, - \"ib.\", ) frantses arkitektoa izan zen. Frantziako arkitektura klasikoak izan duen artista handienetakoa. Mansarda izeneko ganbera asmatu zuen. Lan aipagarriak: Parisko Sta. Maria eliza (1632) eta Balleroy (1626) eta Maisons-Lafitte gazteluak (1642-51)."}
{"id": "747963", "revid": "137486", "url": "https://eu.wikipedia.org/wiki?curid=747963", "title": "Diziplinartekotasun", "text": "Diziplinartekotasuna diziplina akademiko desberdin asko erabiltzen dituen jakintzagai mota da, gai desberdinak metodologia honekin konbinatuz irakasten dituena.\nGaur egungo garapen zientifikoan oinarritutako gizartean gero eta beharrezkoagoa da jakintza desberdinen elkartasuna edo konbinaketa, gauzak bere konplexutasunean ulertu ahal izateko. Adibidez, pentsa dezagun komunitate batean gaixotasun bat hedatzen ari dela. Gaixotasuna sendatzeko, medikuntzako jakintzak behar ditugu, baina gaixotasuna beste leku batean agertzen bada, estatistikaren bidez jakin ahalko da izurritea zer biztanleri zatitan agertuko den, komunitate horren dietaren, kokapen geografikoaren.. arabera. Horrela, diziplinartekotasunak diziplina desberdinak konbinatzen ditu jakintza zabalago eta osoago bat izateko.\nDiziplinartekotasuna kontzeptuaren sorrera eta garapena.\nFrankek (1988) diziplinartekotasun terminoaren sorrera Gizarte Zientzien Ikerkuntza Kontseiluaren barruan kokatzen du, XX. mendearen hasieran. Honek diziplinartekotasunaren terminoa horrela definitu zuen: bi ikertzaile baino gehiago sartzen dituen ikerketa.\nOrdutik aurrera, diziplinartekotasunak hainbat mugimendu izan ditu, adibidez, Movement of Science Unit-ek diziplinartekotasuna erabiltzeko kanpaina egin zuen 30. eta 40. hamarkadetan, Erresuma Batuan. Horretaz gain, 1960. hamarkadan Estatu Batuetan egon ziren ikasle mugimendu eta istiluek betidanik erabili izan den diziplina zorrotzaren kontra egin zuten, eta unibertsitateetan diziplinartekotasuna erabiltzen hasi ziren. 1972an ELGAk (Ekonomia Lankidetza eta Garapenerako Erakundea) Interdisciplinarity liburukia argitaratu zuen, irakaskuntzan diziplinartekotasuna hedatzea helburu zuelarik, bai unibertsitateko ikasketetan eta baita hezkuntzako antolakuntza estrukturetan ere.\n80. hamarkadaren bukaeran ordea, diziplinartekotasunak aurreko hamarkadan zeukan bultzada eta indarra galdu zuela konturatu zen ELGA, eta gaur egun ere 70. hamarkadan baino diziplinarteko proiektu gutxiago egiten dira hezkuntzaren arloan. \nHistoria.\nXV. mendean, Errenazimendu garaian hain zuzen ere, gizakiak munduari buruz zeukan ezagutza areagotu egin zen. Momentu horretatik aurrera, zientzien introspekzio prozesu bat hasi zen, eta horren ondorioz ezagutzaren zatiketa, espezializazioak eta diziplina zientifiko bakarrari erantzuten dioten jakintzagaiak sortu ziren, alegia, beraien arteko loturarik gabeko ezagutzak.\nErrenazimendutik XIX. mendearen bukaerara arte eta XX. mendearen hasierara arte, zientziaren arloan aurrerakuntza handiak egon ziren eta garai horretan herrialdeetako produkzioaren garapena, hau da, herrialdeen ekonomia, zientziaren esku egoten hasi zen. Horregatik, zientziak gizartean zeukan garrantzia areagotu eta instituzionalizatu egin zen.\nHorren ondorioz, ezagutza zientifikoaren garapen gisa sortu zen diziplinartekotasuna, kontuan izanda espezializazioak ez zirela nahiko garaiko gizarteak planteatzen zituen arazoak konpontzeko, eta diziplinartekotasunean oinarritutako jakintzagaiak sortu ziren, adibidez soziolinguistika edo biokimika.\nGaur egun, ezagutzaren etengabeko aldaketek eta gizarteak planteatzen dituen arazoek duten konplexutasunek diziplinartekotasuna erabiltzea bultzatzen dute. \nDiziplinartekotasuna hezkuntzan.\nDiziplinartekotasuna eta irakaskuntza unibertsitarioa gerturatzean ezagutzarekiko jarrera berri bat sortzen da, izan ere, diziplinartekotasunak gaur egun gure gizartean dauden beharrak asetzen ditu ezagutza desberdinak batuz. Lan munduan diziplinartekotasuna erabiltzeko unibertsitateetako ikasketetan metodologi honen bidez ikastea beharrezkoa da. Diziplinarteko pedagogia erabiliz, irakaskuntza prozesuaren helburua jakintza orokorrak ondo ezagutzea da, beharrezkoa den sakontasunean, ez asignatura akademiko bakar baten bidez.\nHori horrela, diziplinartekotasunaren metodologiaren ustez, gradu osoko helburu orokorrak lortzeko asignatura edo irakasgai guztien lotura egin behar da, elkarren arteko konexioak ikasiz, urtero diziplinartekotasuna lortzen duten ekintza edo proiektu jakin batzuk eginez.\nFialloren (2001) esanetan, diziplinartekotasunak irakaskuntza-ikaskuntza prozesuan onura hauek sortzen ditu:"}
{"id": "747964", "revid": "56334", "url": "https://eu.wikipedia.org/wiki?curid=747964", "title": "Clara Barton", "text": ""}
{"id": "747965", "revid": "46380", "url": "https://eu.wikipedia.org/wiki?curid=747965", "title": "Louis Le Vau", "text": "Louis Le Vau (Paris, 1612 - \"ib.\", ) frantses arkitektoa izan zen. XVII. mendeko Frantziako arkitekto ospetsuena izan zen. Frantziako Luis XIV.aren eraikuntzen zuzendaria izan zen. Beste lan askoren artean Versaillesko jauregiaren diseinua eta Louvreko berrikuntza lanak egin zituen, eta Vaux-le-Vicomte jauregia eraiki zuen.\nSortu zuen estiloa eraikuntzengatik eta apainketengatik nabarmendu zen. Versalles gaztelua egin aurretik Pariseko hainbat luxuzko etxe egin zituen, adibidez, H\u00f4tel Lambert baina bere lehen eraikuntza handia Vaux-le-Victomte jauregia izan zen. Geroago, Louvreko diseinuan parte hartu egin zuen eta Salp\u00eatri\u00e8rko ospitalea egin zuen.\nLouis le Vau eraikina diseinatu eta artisau talde bat zuzentzen zuen. 1640an Louisek Lambert H\u00f4teleko lana hasi zen egiten, \u01cfle-Saint-Louisen eta Lebrunekin kolaboratu egin zuen. 1657an Nicol\u00e1s Fouquet Louis le Vau aukeratu egin zuen Vaux-le-Vicomte jauregia egiteko.\nVaux-le-Vicomte jauregiak, atondo angelu zuzen eta egongela obalatua ditu, atondoak bi eskaileren bidez komunikatzen dira Errealen apartamentuak eta Fouquetenak, bitartean egongelak, bi gelen arteko lotura gisa jarduten du. Lorategi oso handia du.\n1664an Louis le Vau, Luis XIVren enkargua jaso zuen Versaslleko jauregia erakitzen hasteko. Le Vauren proiektua bi hegaleko bloke handi bat zen, cour d'honneur sakon bat osatuz. Erdiko blokearen alboetan beste bi bloke daude eta haien artean terraza bat zegoen. Oinplano noblea pilastra eta zutabe jonikoekin artikulatzen zen, taulamendu handi bati eta garaiera txikiagoko teilatupe bati eusten zieten, guztia \"italiar erara\" jarritako teilatupe batez koroatua, tradizio frantsesetik bereizten duen ezaugarria. Bere proiekturako, Louis Le Vau, Fran\u00e7ois d 'Orbayren laguntza izan zuen, honek, luzetarako hegalak inguratzen zituzten bi eraikin paralelo eraiki zituen, barneko bi patio sortuz. Horrela, cour d'honneurrek zabalera galtzen du, baina, blokeak erdiko gorputzerantz aurreratzean, luzetarako ibilbidea handitzen duen perspektiba bat sortzen da lorategien bila."}
{"id": "747966", "revid": "3591", "url": "https://eu.wikipedia.org/wiki?curid=747966", "title": "Minahasa", "text": "Minahasa terminoak erabilera zenbait ditu:"}
{"id": "747968", "revid": "512", "url": "https://eu.wikipedia.org/wiki?curid=747968", "title": "Justine Dietrich", "text": "Justine Siegemund edo Siegemundin (1636ko abenduaren 26a - 1705ko azaroaren 10a), Justine Dietrich ezkondu aurrean, silesiar emagina zen Die Kgl idatzi zuena. Price\u00dfische und Chur-Brandenburgische Hof-Wehemutter, Alemanian gehien irakurritako emakume batek argitaratutako obstetriziako eskuliburua.\nLana, 1690. urtean argitaratua, lagundutako hainbat erditzetan hartu zituen oharretan oinarritu zen. Hainbat gai eztabaidatzen ditu Justine (berak) eta Christina ikaslearen arteko elkarrizketa baten bidez. Liburuak modu sistematikoan eta gertaeratan oinarrituta aurkezten zituen erditze baten konplikazio guztiak. Fran\u00e7ois Mauriceau-rekin batera, aurretiko karenako odoljarioa gelditzeko metodoa aurkitu zuen, poltsa amniotikoa zulatuz."}
{"id": "747969", "revid": "512", "url": "https://eu.wikipedia.org/wiki?curid=747969", "title": "Klara Barton", "text": "Clarissa Harlowe Barton (1821eko abenduaren 25a - 1912ko apirilaren 12a), Klara Barton izenez ezagutua, aintzindaria, irakaslea, erizaina eta humanitario estatubatuarra izan zen. Espiritu aske bezala deskribatzen zen eta Estatu Batuetako Gurutze Gorria antolatzeagatik da ezaguna.\nGaztaroa, formakuntza eta familiarteko erizaintza.\nKlara Barton Oxford, Massachusetts-en jaio zen. Bere gurasoak abolizionistak ziren. Bere aita, nekazari eta zaldi hezitzailea izan zen eta bere ama, etxekoandrea zen. Biek lagundu zuten Oxfordeko lehen eliza unibertsitarioa sortzen.\nUmetan, Klara lotsatia zen. Bi anaia zituen, Stephen eta David eta bi\u00a0 ahizpa, Dolly eta Sally. Klarak etxean jaso zuen hezkuntza, oso azkarra zen. Bere anai-arrebak bera baino askozaz zaharragoak zirenez, Klarari hainbat gauza erakusten zizkioten.\n11 urte bete zituenean, bere anaia Davidek erorketa bat izan zuen eta bera zaintzen egon beharra izan zuen 2 urtez. Ondorioz, botika guztiak kontrolatzen ikasi zuen.\nErizaintzagatik interesa erakusten zuen, bere izeba amonagatik seguruenik. Hau, Martha Ballard, emagina izan baitzen eta ia mila ume ekarri baitzituen mundura 1777 eta 1812 bitartean.\nKlararen aita hiltzear zegoenean, geroago gogoratuko zuen aholku bat eman zion: \"abertzale bezala, nire herria neukan guztiarekin zerbitzatzea aholkatu zidan; nere bizitzarekin ere bai, beharrezkoa balitz. Masoi bezala, nahigabetuei laguntzea agindu zidan eta kristau bezala, Jainkoa eta urkoak maitatzea\".\nAmerikako Gerra Zibila.\n1861eko apirilean, Bull Runeko Lehen batallaren ondoren, soldadu zaurituei materiala eta elikagaiak banatzeko agentzia bat sortu zuen Bartonek.\u00a0\nWilliam Hammond generalak armadako ambulantzietan bidaiatzeko pase berezi bat eman zion.\n1862an borroka tokira bidaiatzeko baimena lortu zuen.\nGauzak horrela, 1864an \"Dama Mandante\" izendatu zuen Benjamin Butler Erakundeko generalak.\n1865ean, Abraham Lincoln presidenteak, armadako desagertuak bilatzea agindu zion. Lan honetan 30.000 gizonen egonlekua aurkitu zuen. Gerra amaitzean, Andersonville, Georgiara bidalia izan zen, bertan lurperatuak izan ziren soldaduen hilobiak identifikatzeko.\nEsperientzia honek, soldadu desagertuen gorputzak identifikatzen hasteko kanpaina bat antolatzeko motibatu zuen. Izenen zerrendak publikatu eta soldaduen familiartekoekin eskutitzen bidez komunikatzen zen.\u00a0\nBartonek bere gerrako bizipenei buruzko hitzaldiak ematen zituen. Susan B. Anthony ezagutu zuen eta mugimendu sufragistan ibilbidea hasi zuen. Frederick Douglass ere ezagutu zuen eta pertsona beltzen eskubideen aldeko borrokaren aktibista egin zen.\u00a0\nGurutze Gorriaren Batzorde Ofizialarekin lehen harremanak.\nGerra garaiko lan gogorraren ondorioz, ahulduta zebilen Barton. 1869an, atseden hartzea aholkatu zioten medikuek eta Europara bidai bat egitea erlaxatzeko. 1870ean, atzerrian zegoen bitartean, Gurutze Gorriaren Batzorde Internazionalean sartu zen. Erakunde hau, gerraren biktima guztiei, bandera neutro baten azpian, laguntzeko sortu zen.\nGurutze Gorriko Erakunde estatubatuarra.\nKlara Estatu Batuetara itzuli zenean, Gurutze Gorriko Erakundea inauguratu zuen.\nBera izan zen 1881ean inauguratu zen erakundearen presidentea. John D. Rockefellerrek eman zuen dirua, Washingtongo bulego zentrala eraikitzeko.\nKlara Barton Museoa.\nKlara Bartonen Jaiotze Tokiaren Museoa, North Oxforden, Massachusetts, Diabetesari buruzko Edukazio Barton Zentruaren barnean funtzionatzen du. Klara Bartonen ohorean sortutako proiektu humanitario bat da, diabetesa duten umeei eta beraien familiartekoei laguntzeko erakundea."}
{"id": "747970", "revid": "56334", "url": "https://eu.wikipedia.org/wiki?curid=747970", "title": "Wages for housework movement", "text": ""}
{"id": "747971", "revid": "336", "url": "https://eu.wikipedia.org/wiki?curid=747971", "title": "Wages for Housework Movement", "text": "Soldatak Etxeko Lanen Truke Mugimendua (The International Wages for Housework Campaign, IWFHC) bai etxean, eta baita etxetik kanpo ere, zaintza-lan guztiak egiteagatik soldata eta aitorpena lortzearen alde kanpaina egiten duten emakumeen sarea da. Kanpaina Selma James-ek hasi zuen 1972an, Manchesterren, Ingalaterran, hirugarren Emakumeen Askapenerako Konferentzia Nazionalean etxeko langileentzako soldaten aldeko eskaera aurkeztu zuenean. IWFHCk abiapuntutzat hartzen ditu nazioartean botere gutxien dituzten horiek, adibidez: soldatarik gabeko etxeko langileak (amak, etxekoandreak, soldata ukatu zaien etxeko langileak), eta soldatarik gabeko iraupeneko nekazariak eta landa - zein komunitate - laborariak. Ordaindu gabeko zaintza-lanentzako soldatak eskatzen dituzenentzat, beren aldarriak halaber esan nahi du gizartea behetik gora antolatu nahi izatea, sektore autonomoen arteko elkarlana bultzatzea helburu, beren arteko botere-harremanak sortu beharrean.\nHistoria.\nSorrera: 1970eko hamarkada.\nSoldatak Etxeko Lanentzat \"Women, the Unions and Work or What Is Not to Be Done\" lanean aurkeztutako sei eskarietako bat da. Lan hori Jamesek aurkeztu zuen hirugarren Emakumeen Askapenerako Konferentzia Nazionalean (\"National Women\u2019s Liberation Conference\"). Jamesek Mariarosa Dalla Costa-rekin batera idatzi zuen \"The Power of Women\" and the \"Subversion of the Community\", \u00abetxeko lanen debatea\u00bb hasi baitzuen eta emakume mugimenduan klasiko bat bilakatu baitzen; \"Women, the Unions and Work\" argitaratu eta gutxira argitaratu zen. \"Power of Women\" liburuaren lehen edizioak ez zuen etxeko langileentzako soldaten inguruan hitz egin, baina bai hirugarren edizioak, 1975ean.\nManchesterreko konferentziaren ondoren, Jamesek beste hiruzpalau emakumerekin \"Power of Women Collective\" ekimena sortu zuen Londresen eta Bristolen, etxeko langileentzako soldaten aldeko kanpaina egiteko. Soldatak Etxeko Lanentzat Kanpaina (Wages for Housework Campaign) izenarekin berreraiki zen 1975ean, eta Londres, Bristol, Cambridge eta ondoren Manchesterren kokatu zen. \n1974an, Soldatak Etxeko Lanentzat Kanpaina Italian hasi zen. Talde askok beren buruari \"Salario al Lavoro Domestico\" (Soldatak Etxeko Lanentzat) deitu zioten, eta Italiako hainbat hiritan hasi ziren. Ospatzeko, sortzaileetako batek, Mariarosa Dalla Costak, \u00abGreba Orokorra\u00bb izeneko hitzaldia eman zuen Mestren, Italian. Hitzaldian dio aurretik egin ziren grebak ez zirela orokorrak izan, gizonezko langile gutxi batzuenak baizik. Paduan, Italian, Mariarosa Dalla Costa eta Silvia Federici-k sortutako taldeak, Lotta Feminista-k, Soldatak Etxeko Lanentzat ekimena hartu zuen antolakuntza-eredu gisa.\n1974 eta 1976 artean, hiru antolakuntza autonomo sortu ziren Soldatak Etxeko Lanentzat Kanpainaren barruan Erresuma Batuan, Estatu Batuetan eta Kanadan: Lesbianentzako Soldatak (Wages Due Lesbians ingelesez, orain Queer Strike), Prostituten Kolektibo Ingelesa (English Collective of Prostitutes) eta Emakume Beltzak Etxeko Langileentzako Soldaten Alde (Black Women for Wages for Housework), Margaret Prescod-ek elkarlanean fundatua (orain Women of Colour in the Global Women's Strike). Azken talde horrek emakume beltzengan eta hirugarren munduko emakumeengan jarri zuen arreta; era berean, \u00abesklabotzagatik, inperialismoagatik eta neo-kolonialismoarengatik\u00bb kalte-ordainak eskatu zituzten. Lesbianentzako Soldatak taldeak etxeko langileentzako soldatez gain, lesbianentzako soldatak ere eskatzen zituen honako hau aldarrikatzeko: \u00abkanpoan uzten zituen eta aurreiritziz beteta zegoen gizartean bizirauteko etxeko lan fisiko eta emozional gehigarria egin beharra lantzat aitortu eta ordaintzea, eta, hala, emakume guztiek botere ekonomikoa izan zezaten, hautu sexuala egin ahal izateko\u00bb. Lesbianentzako Soldatak taldeak 1974an Seattlen sortutako Ama Lesbianen Defentsa Nazionalerako Funtsa (The Lesbian Mothers\u2019 National Defense Fund) elkartearekin lan egin zuen. Bi elkarteen helburua zen lesbianak zirela esan ostean zaintza lortzeko arazoak zituzten emakumeei laguntzea. 1984an WinVisible (desgaitasun ikusgarri eta ikusezinak dituzten emakumeak) sortu zen Erresuma Batuan, IWFHCren barruko erakunde autonomo gisa.\n1975ean, Silvia Federicik New Yorkeko Etxeko Langileentzako Soldaten Batzordea (Wages for housework Committee) izeneko talde bat sortu zuen, eta bulego bat ireki zuen Brooklynen, New Yorken, 8. kaleko 288 B hizkian. New Yorkeko Etxeko Langileentzako Soldaten Batzordearen aldeko panfletoak banatu zituzten, emakume orori haiengana batzeko eskatzen zietenak, haien egoera zibila, orientazio sexuala, haur-kopurua edo lanbidea gorabehera. 1975ean, Federicik Soldatak etxeko lanen aurka argitaratu zuen (ingelesez, Wages Against Housework).\nEtxeko Langileentzako Soldatak taldearen ikuspuntuarekin bat zetozen gizonek beren erakunde propioa sortu zuten 70eko hamarkada erdialdean. Ordainketa-eguneko gizonen sarea (Payday men's network) du izena, eta gertutik aritu da lanean IWFHCrekin eta bereziki Londresko eta Filadelfiako Emakumeen Nazioarteko Grebarekin; gainera, aktiboa da hainbat herrialdetan kontzientzia-eragozle eta disidenterekin. 1977an, New Yorken Emakume Beltzak Etxeko Langileentzako Soldaten Alde taldea sortu eta bi urtera, banaketa bat gertatu zen. Silvia Federicik New Yorken sortu zuen Etxeko Langileentzako Soldatak erakundeko kide guztiak zuriak ziren; uko egin zioten emakume beltzen taldearekin lan egiteari eta banaketa gertatu zen. Italiako Paduako taldeak, Federicirekin harreman estua zuen Dalla Costa baitzuen buru, IWFCHtik alde egin zuen, eta, handik gutxira, desegin egin zen. Dalla Costak 70eko hamarkadako Italiako errepresio politikoari leporatzen dio Italiako Etxeko Langileentzako Soldatak taldeak desegin izana. Arrazoia dena dela ere, errealitatea da 70eko hamarkadaren amaiera aldera hasi zirela Italiako Etxeko Langileentzako Soldaten kanpainak urritzen.\nEmakume Beltzak Etxeko Langileentzako Soldaten Alde erakundeak martxan jarraitu zuen New Yorken eta Londresen (1976an Bristolen ere hasi zen talde bat, eta ondoren adar batzuk sortu ziren Los Angelesen eta San Frantziskon). Izugarrizko arrakasta izan zuen legez baimendutako lehen emakumeen konferentzian Houstonen, Texasen, 1977an. Beulah Sanders-ekin eta Johnnie Tillmon-ekin aritu ziren elkarlanean, Ongizate Eskubideentzako Erakunde Nazionala (National Welfare Rights Organization) gidatzen zuten bi emakume beltzekin, eta lortu zuten konferentziak onartzea \u00absoldata\u00bb deitzea \u00abongizate ordainketei\u00bb. Diotenez, horrek lagundu zuen ongizate ordainketak 20 urtera arteko adin-mugara atzeratzea.\nIWFCHk hasieratik izan zuen ikuspuntu antimilitarista eta antibelikoa, eta funtsei eskatu zieten aurrekontu militarrak erabiltzeko ordaindu gabeko zaintza-lanak ordaintzeko. Ingalaterran, erakundea beste mugimendu batzuen parte ere izan zen: emakumeen Greenham Commoneko arma nuklearren aurkako mugimenduaren parte eta Hinkleyko erreaktore nuklear berri bat eraikitzearen aurkako mugmenduaren parte (Refusing Nuclear Housework liburuaren argitalpena).\nEstatu Batuetako PROStitutak Kolektiboa (US PROS) New Yorken sortu zen 1982an, eta San Frantziskora eta Los Angelesera hedatu zen ondoren. Lan sexuala kriminalizatzeari uzteko eta baliabideak izateko egiten zuten kanpaina, emakume, haur eta gizonak prostituziora jotzera behartuta egon ez zitezen. Ruth Todasco-k, Tulsan Etxeko Langileentzako Soldaten Kanpaina hasi zuen emakumeak, Emakume Txarrik Ez, Lege Txarrak Soilik Koalizioa (No Bad Women, Just Bad Laws Coalition) sortu zuen gero, lan sexuala kriminalizatzeari uztea helburu zuen elkartea.\n1980ko eta 1990eko hamarkadak.\n80ko eta 90eko urteetan, IWFHCk, munduko hegoaldeko zein iparraldeko zenbait herrialderen izenean, ordaindu gabeko lana salatu zuen Emakumeei buruzko Nazio Batuen Konferentzietan. Ahaleginak arrakastatsuak izan ziren, NBEaren ebazpen bide-urratzaile bat lortu baitzuten, zeinak aitortzen zuen emakumeek etxean, landan eta komunitatean ordaindu gabeko zaintza-lana egiten zutela. Horretaz gain, diru-sarrera txikiko komunitateek zein komunitate arrazializatuek pairatzen zituzten ingurumen-arrazakeria azpimarratu zuten; eta horrela, munduko hegoaldean eta iparraldean militarrek eta multinazionalek eragindako kutsadurari eta suntsipenari aurre egiteko mugimenduak zuzentzen zituzten emakumeak biltzea ere lortu zuten.\nIWFHCk 1999an mundu-mailako emakumeen grebara deitu zuen, emakume irlandarrek greba nazionala egiteko babesa eskatu baitzieten, horrela, milurteko lehenengo Emakumeen Nazioarteko Eguna ospatzeko. IWFHC, 2000ko martxoaren 8tik, entzutetsuagoa bihurtu da Emakumeen Mundu Greba (\"Global Women's Strike\", GWS) izenpean; Londresen (Ingalaterra) dagoen \"Crossroads Women\u2019s Centre\" etxeak koordinatzen du. GWSren koordinazioak Indian, Irlandan, Perun, Thailandian, Trinidaden eta Tobagon ere egiten dira; era berean, gertuko lankidetza lanetan dabil beste hainbat herrialderekin, Haitirekin, adibidez.\nSilvia Federicik, hasierako kanpainaren beste zenbait kideren moduan, Etxeko Langileentzako Soldaten taldeak dituen eskaerak jorratzen dituzten liburuak eta artikuluak argitaratzen jarraitu du.\nEtxeko Langileentzako Soldaten kanpainak Emakumeen Mundu Grebarako deialdia egin zuen 2000ko martxoaren 8an; eskaeretako bat, besteak beste, hau izan zen: \u00absoldataren, pentsioaren, lurraren eta beste baliabide batzuen bidez zaintza-lan oro ordaintzea\u00bb. Protestan 60 herrialde baino gehiagotako emakumeek parte hartu zuten. GWSren sareak, 2000. urtetik aurrera emakumeen eta zaintzaileen bizi-soldata aldarrikatzen jarraitzeaz gain, kanpainak bideratu edota beste kanpainekin bat egin du auzi ugari lantzeko: soldata-berdintasuna, emakumeen aurkako indarkeria, sexu-langileen eskubideak, etab.\n2000ko eta 2010eko hamarkadak.\nEmakumeen Mundu Greba sareak eta Etxeko Langileentzako Soldaten Kanpainak 2019an Europarentzako Akordio Berde Berria (\"Green New Deal for Europe\", GNDE) egitasmoaren aldeko elkarte-koalizioarekin bat egin zuten.\nEtxeko Langileentzako Soldaten Kanpainiako fundatzaileetako bat izan zen Selma Jamesek, beste GWSko kide batzuekin batera, GNDE plataformaren txostenean lagundu zuen; izan ere, txosten horrek gomendio politiko gisa proposatzen du \u00abzaintza-irabaziak finantzatzea, ordaindu gabeko jarduerak konpentsatzeko, izan pertsona-, hiri-, zein natura-zaintza\u00bb. Txosten horretan, \u00abetxeko langileentzako soldatak\u00bb terminoa ordezkatu egin zuten \u00abzaintzagatiko irabazia\u00bb terminoa erabilita, azken hori zabalagoa baitzen; termino horrek bere baitan hartzen omen ditu ezinbestekoak diren eta ordaintzen ez diren edo gutxi ordaintzen diren zaintza-lanak, pertsona-zaintza, planeta-zaintza edo bizi-zaintza, esaterako. 2020ko apirilaren 9an COVID-19ak eragindako pandemia-egoeraren eta larrialdi-klimatikoaren ondorioz, Emakumeen Mundu Greba eta GWSko Emakume Arrazializatuak (\"Women of Colour\") sareek gobernuei zuzendutako gutun ireki bat argitaratu zuten, \u00abzaintzagatiko irabazi\u00bb deialdia hedatzeko.\n2020ko abenduan, Nadia Oleszczuk-ek, 2020ko urria eta azaroa bitartean egon ziren poloniar protestaldietan osatu zen Aholkularitza Batzordeko kideak, adierazi zuen bazitekeela Batzordeak bere lege-eskaeren artean etxeko langileentzako soldata ere barne hartzea.\nEmakumeen Mundu Grebarekin duen lotura.\nIWFHCk eta Emakumeen Mundu Grebak 1974an osatutako erakunde autonomoen eta haien kanpainen emaitza kolektibo gisa aurkezten dituzte euren buruak. Kanpaina horien helburuen artean honako hauek daude: pobreziarekin, gizarte-laguntzen murrizketekin, atxiloketekin eta deportazioekin amaitzea; amentzako eta beste zaintzaile batzuentzako gutxieneko soldatak aldarrikatzea; etxeko langileen eskubideak defendatzea; bidezko soldatak; bortxaketa zein etxeko indarkeriaren biktima izan direnentzat justizia eskatzea; arrazakeriari, ezgaitasuna duten pertsonenganako arrazakeriari, queer pertsonenganako bereizkeriari eta transfobiari aurre egitea; sexu-lana despenalizatzea; estatuak umeak amengandik bereizi ez ditzan lortzea; apartheidari, gerrari, genozidioari, okupazio militarrari eta lurzoru korporatiboen metatzeari aurre egitea; giza-eskubideen defendatzaileak eta refusenikak edo judu sobietarrak babestea; eta heriotza zigorrarekin eta konfinamendu bakartuarekin amaitzea. Horiek guztiak justizia eta biziraupen klimatikoaren aurka ari dira borrokan. Antiarrazismoaz eta antidiskriminazioaz gain, emakumeek elkarrekin eurentzat eta besteentzat egiten duten justizia-lana deskribatzea da haien kanpainaren erdigunea. \nEztabaidak.\nKritikariek argudiatzen dute etxeko langileentzako soldatak emateak aurrerago genero rol zehatzak sendotu eta instituzionalizatuko lituzkeela, etxeko lanei eta are gehiago zaintza lanei dagokienez. Etxeko langileentzako soldatak ordaindu beharrean, eztabaidatzen dute helburuak behar lukeela soldata horiengandik eta iraingarri eta menpekoa den \u00abetxekoandre\u00bb roletik askatzea. Kritikariek gaineratzen dutenez, feministen helburua izan beharko litzateke emakumeen soldatapeko lan-aukerak areagotzea, soldata-berdintasuna aldarrikatzea eta ordaindu gabeko etxeko lanen banaketa bidezkoago bat bultzatzea. Etxeko langileentzako soldaten defendatzaileek aukera- eta soldata-berdintasuna ere babesten dituzte. Hala ere, eztabaidatzen dute lan-merkatuan sartzeak ez duela esan nahi emakumeek etxean duten rola aldatzen denik, ez ordaindu gabeko zaintza-lanen banaketa bidezkoago bat eragiten. Izan ere, gehienetan, ordaindutako lanetan hasi diren emakumeek \u00ablanaldi bikoitza\u00bb egin behar izaten dute: lehenengoa, lan-merkatuan ordaindutako lanean, eta, bigarrena, ordaindu gabeko etxeko lanean. Kalkulu global baten arabera, emakumeek eguneko lau ordu eta erdi ematen dituzte ordaindu gabeko lanetan. Hori gizonek batez beste egiten dutenaren bikoitza da. \nBeste kritikari batzuk kezkatuta daude, etxeko langileentzako soldatak emateak gizakion maitasun- eta zaintza-harreman intimoak merkantilizatuko lituzkeela eta horiek harreman kapitalistetan subsumituko lituzkeela. Hala ere, etxeko langileentzako soldaten defendatzaileek proposamen horren \u00abikuspegi murriztaileari\u00bb kontra egiten diote. Esaterako, Silvia Federiciren esanetan, etxeko langileentzako soldaten eskaria ez da bakarrik ordaindu gabeko lanen ordainsariari edo emakumeen finantza-ahalduntze eta burujabetasunari buruzkoa. Aitzitik, perspektiba politiko bat eta estrategia iraultzaile bat ere bada, itzalpean dauden lanak ikusgai egiteko, (gehienetan) emakumeek egiten dituzten ordaindu gabeko lan horietan kapitalismoak duen egiturazko dependentzia desmitifikatzeko eta eteteko, eta kapitalak emakumeentzako asmatu duen \u00abetxekoandrearen\u00bb ustezko rol sozial eta naturala iraultzeko. \nEtxeko langileentzako soldatak ordaintzeko kapitala ere beharko litzateke, gaur egun hein handi batean emakumeek egiten dituzten ordaindu gabeko zaintza-lanen kopuru handiak ordaintzeko. Oxfam-en txosten baten eta Emakumeen Politika Ikerketarako Institutuaren (Institute for Women's Policy Research) arabera, ordaindu gabeko zaintza-lanen diru-balioa urteko ia 11 bilioi dolarrekoa dela kalkulatzen da. Horrek esan nahi du ekonomia kapitalistak ikaragarrizko dirulaguntza eman beharko lukeela, eta hori ordaintzeak gaur egungo sistema ez errentagarri bihurtuko luke, eta harreman sozialak ere irauliko lirateke.\nHorrelako diru-aurreikuspenak ordaindu gabeko lanaren eskala frogatzeko erabiltzen dira, ordaindutako lan ikusgarriagoaren aldean. Hala ere, etxeko langileentzako soldaten defendatzaileek ez dute ordaindu gabeko zaintza-lanen merkantilizazioaren eta komertzializazioaren alde egiten. Horren ordez, egitasmo horietarako finantzaketa publikoa sustatu dute, gizartearentzat eta ekonomiarentzat ezinbestekoak diren zaintza-lanei balioa eman eta aitortzeko. Feminista aditu batzuek komunen politikan oinarritutako zaintza eta prestaketa basikoen sistema bat eskatu dute, merkatu eta estatutik kanpo funtzionatzen duena, dagoeneko existitzen diren komunen politiken babeserako, bereziki munduko hegoaldeko komunitateetan. \nLehen influentziak.\nZenbait feminista aitzindarik emakumeen independentzia ekonomikoaren eta emakumeen etxekoandre rolaren arteko harremana landu zuten. 1898an Charlotte Perkins Gilman-ek Emakumeak eta Ekonomia (Women and Economics) argitaratu zuen. Liburuak etxeko lan ordainduen alde egin zuen IWFHC hasi baino 74 urte lehenago, eta emakumeek etxean duten definizioa zabaltzea argudiatu zuen. Gilmanek baieztatzen duenez, \u00abemazteek, etxeko zerbitzuen langile direnez, sukaldarien, etxeko langileen, umezainen, jostunen edo giltzazainen soldatak jasotzeko eskubidea dute\u00bb eta emakumeak independentzia ekonomikoz hornitzea haien askapenaren gakoa da. Alva Myrdal feminista suediarrak estatuak babestutako ume- eta etxe- zaintza aldarrikatu zituen, amen lan-zama arintzea helburu. Simone de Beauvoir-en \"Bigarren Sexua\" (\"Le Deuxi\u00e8me Sexe\") liburuan, de Beauvoirrek baieztatzen du emakumeek ezin dutela transzendentziarik aurkitu ordaindu gabeko lanetan. Ideia hori Betty Friedan-en \"Feminitatearen Mistika\" (\"The Feminine Mystique\") liburuan islatzen da, azaltzen baitu emakumeak ezin senti daitezkeela asebete etxean. \"Feminitatearen Mistika\" liburuak bigarren olatuko feministen helburu asko finkatu zituen, eta ukaezina da Etxeko Langileentzako Soldaten Kanpainaren eta Friedanen lanaren arteko lotura.\n1965ean Alison Ravetz-ek \"Teknologia Modernoa eta Antzinako Lanbide bat: Etxeko Lanak Gaur Egungo Gizartean\" (\"Modern Technology and an Ancient Occupation: Housework in Present-Day Society\") argitaratu zuen. Bertan, industria-iraultza eta gero etxeko lanak emakumeen eginkizuna izatea kritikatzen du. Ideia hau da: etxeko lanek gero eta lan gutxiago ematen dutenez, lehen baino are gutxiago asebetetzen dute. Horrek Alva Myrdalek erabilitako argudioaren antza du.\nAgian gaur egungo Etxeko Langileentzako Soldaten Kanpainiaren influentzia garrantzitsuena Eleanor Rathbone-n lana izan zen. Rathbone parlamentuko kide feminista independenteak urteak eman zituen amek, umeak hazteaz eta hezteaz arduratzeagatik, irabazi independenteak jaso zitzaten kanpaina egiten. Rathbonek hori funtsezkoa ikusi zuen amen eta umeen pobreziarekin eta gizonezkoen soldatekiko duten dependentziarekin amaitzeko. Bere iritzia 1924ko \"Desjabetutako Familia\" (\"The Disinherited Family\") argitalpenean aurkeztu zuen (1986an berriro argitaratu zuen \"Falling Wall Pressek\"). Parlamentuan bertan eta kanpoan 25 urtean zehar egindako kanpainari esker Erresuma Batuko ama guztientzat familia-dirulaguntza lortu zuen, eta 1945eko ongizate-estatuko lehenengo neurria izan zen."}
{"id": "747972", "revid": "109565", "url": "https://eu.wikipedia.org/wiki?curid=747972", "title": "Italiako arkitektura barrokoa", "text": "Italiako arkitektura barrokoa Italian garatutako arkitektura-estiloa izan zen.\nEzaugarriak.\nFrancesco Borrominik (1599-1667) irtenbide heterodoxoak bilatu zizkion proportzioaren legeari. Bere lanak kritika ugari izan zituen, hasieratik bertatik ; lankide italiarrentzat, Berninirentzat besteak beste, nabarmenegiak ziren Borrominiren lanak, eta arkitekto frantsesek ere gogor kritikatu zituzten lan haiek, haien iritziz arkitekturan ezin baztertu baitzitezkeen giza gorputzaren proportzioak agintzen zituzten irizpideak. Francesco Borromini Giovanni Domenico Castelli arkitektoaren semea zen.\nBissonen, Lugano aintziraren ertzean, jaio zen. Milanen egonaldi laburra egin ondoren, hogeita bat urte zimela, Erromara joan zen (1620). Eskultore gisa hasi zen lanean, eta hamar urtez San Petriren lanetan aritu zen : hainbat apaingarri egin zituen (balaustradak, armarriak, etab.) Madernoren aginduetara . Madernok, ondoren, marrazkigile gisa aritzeko aukera eman zion, ez bakarrik San Petri basilikako lanetan, baita Barberini jauregian eta Sant'Andrea della Valle elizan ere.\n1629an, Maderno hil zenean, Borromini Berniniren aginduetara gelditu zen, hura baitzen San Pedroko eta Barberini jauregiko arkitekto nagusi berria. 1631-1633 urteen bitartean Borrominik hainbat proiektu egin zuen, tamaina errealean, San Pedroko baldakinoaren bolutetan erabiltzeko ; horrez gainera, Barberini jauregiko laguntzaile nagusia izan zen. Baina Berniniren izaera teoriko tradizionalak batetik, eta bestetik, Borrominiren heziketa eta ahalmen teorikoak, elkarren kontrakoak ziren, eta haien arteko harremana hautsi egin zen.\n1634an Trinitario Oinutsen prokuradoreak San Carlo alle Quattro Fontane monasterioa eraikitzeko agindua eman zion.\nBorrominik hainbat eragozpen izan zuen proiektua osatzeko, izan ere, eraikuntza egiteko eremua txikia eta irregularra baitzen . Monasterioa 1640. urte inguruan amaitu zen, eta fatxada, berriz, 1665-1667 urteen bitartean. Klaustroen diseinua oso berezia zen, eta aldi berean, bakuna. Elizaren proiektua erronboaren irizpide geometrikoan oinarrituta egin zuen : bi hiruki aldekidek osatzen dute oina ; zutabeak launakako multzotan daude bildurik, eta tarte handiagoa dute luzetarako ardatzean zeharrekoan baino . Zutabeen gainean arku garaiak eta frontoi zatituak daude. Bestalde, kupula obala da, petxinak ditu, eta barrualdean erabat apaindurik dago, kasetoiez, irudi oktogonal, hexagonal eta gurutze formakoez ; irudi horiek guztiak linternan bateratzen dira.Fatxada eraikuntzaren ondoren egin zen ; 1665ean hasi zen, baina eskultura apaingarriak ez ziren 1682. urtea arte amaitu. Borrominik Michelangeloren Capitolioko jauregiaren eta San Petriko fatxadaren egiturari jarraitu zion : ordena txiki bat eta erraldoi bat tartekatu zituen.\n1637an San Filipe Neriren kongregazioak lehiaketa bat antolatu zuen Santa Maria della Vallicella elizaren ondoan oratorio bat eraikitzeko. Lehiaketan ordu arte kongregazioaren arkitekto ofiziala zen Paolo Maruscellik ere parte hartu zuen, baina lehiaketaren ondoren, Borromini aritu zen haren lekuan hamairu urtez. Oratorioarekin batera (1649an) San Carlo Alle Quattro Fontane eliza eraiki zuen. Eraikuntza horrekin ospe handia lortu zuen Borrominik, eta 1632an Erromako Archiginnasioko arkitekto izendatu zuten. Kargu hartan egin zuen lan nagusia Sant'Ivo alla Sapienza eliza izan zen.\n1643. urtean hasi eta 1648-1652 urteen bitartean amaitu zuen. Eliza horren lanetan ari zela, garrantzizko beste hiru lanetan parte hartu zuen Erroman : San Joan Laterangoaren berritzea, Sant'Agnese a Piazza Navona lanak zuzentzea eta Sant'Andrea delle Fratteko kanpoaldea.\nBorrominik egin zituen eraikuntza zibilen artean nagusietako bat Fideko Propagandako Eskola izan zen, jesuitentzat eraikia. Haientzat lan egin zuen 1646-1667 urte bitartean. Beste lan zibil aipagarriak ditu : Izpiritu Santuaren jauregia, Falconieri jauregia, Carpegna juaregia eta Alexandriako liburutegia.\nGian Lorenzo Bernini (1598-1680) arkitekto, pintore eta eskultore izan zen. Arkitekto gisa 1623an hasi zen lanean Urbano VIII.a aita santuaren enkarguz. Santa Bibianaren eliza berritzeko eta Erromako San Petri basilikako baldakinoa egiteko agindu zion. Baldakinoaren proiektuan Borrominirekin batera aritu zen lanean. Bestalde, Barberini jauregiko fatxada nagusia eta izen bereko kalera ematen duen fatxada egin zituen. Lan horiez gainera, Urbano VIII.ak beste agindu asko egin zizkion : Quirinaleko ataria, Laterango San Joanen aurrealdea, Laterango San Joango baptisterioaren kupula, Castel Gandolfo lorategiko atea, eta Raimondi kapera San Pietro in Montorion.\nUrbano VIII.a hil zenean Berniniren jardunbideak behera egin zuen Erroman, Inozentzio X.a aita santuak ez baitzuen Bernini babestu. Hala ere, hainbat enkargu izan zituen Vatikanotik kanpo : Cornaro kapera, Lau Ibaien Iturria, Popoloko atea eta Popoloko Andre Mariaren berrikuntza. Alexandro VII.a aita santu egin zutenean, Berniniri eman zion hark, berriz ere, Vatikanoko lan nagusiak egiteko kargua : San Pedro plazako zutabedia, eta Castelgandolfoko eliza (1658-1661), San Andres del Quirinal eliza (1658-1670) eta Santa Maria dell'Assunzione Ariccian (1662-1664).\nBerniniren ospea horrenbestekoa zen, ezen Paristik deitu zuten Louvre handitzeko lanak egin zitzan ; zoritxarrez, lan hori ezin izan zen egin. Hala ere, Parisen beste lan batzuk egin ahal izan zituen : Borbonentzako hilobi kapera, Saint-Denisen, eta Val-de-Gr\u00e2ceko baldakinoa. Erromara itzuli zenean, nabarmen gelditu ziren Berniniren sormena eta maisutasuna San Petriko Sakramentu Santuaren aldarean, Santa Maria Maggioreko absidearen berrikuntzan eta Lamporecchio villan. San Petriko baldakino ospetsuan (1624- 1633) arkitektura egitura baten eta eskultura erraldoi baten ezaugarriak elkartzen saiatu zen Bernini. Brontzezko salomondar zutabe handietan tradizioaren eragina erakutsi nahi zuen, eta baita Kontraerreformako Elizaren indarra eta luxua ere ; proportzioak lotura dute tenplu handiarekin, eta saiatu zen kontrastea egiten hormetako kromatismoaren eta brontzearen kolorearekin. Zutabeen espiraletan boluta ikusgarriak jarri zituen. Eta guztiari amaiera emateko, urre koloreko lurra, gainean Gurutzea duela.\nHeldutasunera iritsi zen arte, eskultura lanak zirela-eta, ezin izan zuen arkitektura lanetan aritu Berninik. Hirurogei urte zituela egin zituen Castelgandolfo, Ariccia eta Erromako Sant'Andrea al Quirinale elizak.\nCastelgandolfoko eliza Berpizkundeko elizetan oinarrituta egin zuen ; oina greziar gurutzekoa da, kupula dotorea dago gurutzaduraren gainean eta fatxada oso handia da. Aurrealdea San Petri basilikan oinarritua da. Ariccialco Santa Maria dell'Assunzione elizan, berriz, Erromako Panteoiaren kopia bat egin nahi izan zuen ; Elizara arku klasikoko arkupe batetik sartzen da, eta elizaren bi aldeetara arkitrabeak dituzten aretoak daude. Dena dela, hiru elizetan nabarmenena Sant'Andrea al Quirinale izan zen: oin obala du, eta zeharreko ardatzaren muturretan kaperak jarri beharrean harroinak jarri zituen.\nCarlo Fontana (1638an jaioa) arkitekturan, ingeniaritzan eta hirigintzan aritu zen lanean. Erroman egin zituen lan nagusiak hauek izan ziren : Pietro da Cortonarekin elkar lanean Santa Maria della Pace berrituzuen, eta Berninirekin Odescalchi jauregia eta beste hainbat lan. 1660tik aurrera lan asko egin zuen, besteak beste, Santa Rita eliza eta Santi Apostoli, Magliano, San Quirino d'Orcia jauregiak. Dena dela, erlijiozko lanetan izan zen batez ere garrantzitsua : Sant'Andrea della Valle elizako fatxada edo Santa Maria dei Miracoli tenplua. Hirigintzan ere lan ugari egin zituen, San Teodoro plazaren berritzea, Ripako Zentzategia eta Umezurztegia.\nGuarino Guarini (1624-1683) Borrominiren jarraitzaile bikainetako bat izan zen.\nModenan jaio zen, baina oso gazte zela Erromara joan zen teatinoen ordenako komentura . Modenan San Vincenzo eliza eraiki zuen ; Castagninirekin batera, eliza horretako apaindurak egin zituen. 1660an Messinako Annunziatako fatxada berritzen hasi zen.\nParisera ere joan zen, Ordenaren zerbitzura beti ere, eta Sainte-Anne-la Royale eliza egin zuen ; eliza horretan garbi antzematen da Guariniren hizkuntza berezia. 1666an Italiara itzuli zen eta Turinen bizi izan zen hamabost urtez. Han egin zituen San Lorentzo eliza eta San Giovanni katedralaren ondoko Hil-oihal Santuaren kapera. Azken horretarako oin biribileko eraikuntza eta atari bikoitza proiektatu zituen Guarinik ; barrokoan egin den garrantzitsuenetako bat da kupula. Racconigi jauregiaren handitzea ere berak egin zuen (bertako lorategian elipse formako oina zuen pabilioi bat, kupula batez estalia, eraiki zuen). Bestalde, lan teoriko handia egin zuen Guarinik; horren erakusgarri dira matematika, arkitektura zibila eta erlijiosoari buruz idatzi zituen tratatuak ."}
{"id": "747973", "revid": "105290", "url": "https://eu.wikipedia.org/wiki?curid=747973", "title": "Emakumeen ahalduntze", "text": "Historian zehar, emakumeak gizartean irudikatzen duen papera gutxietsia izan da gizonen aurrean. Urte askotan zehar, egoera honek, berdintasunezko tratua izateko eskubidea bereganatu die emakumeei, bai gizartean, bai lanean eta bai familian. Bigarren Mundu Gerra aldera, hasi zen emakumea \"gizonen lan\"tzat hartuta zeuden lanak egin zitzaketela erakusten. Horrela, gizarteak emakumeen inguruan zeukan ideia aldatzen hasi zen; jada ez zen emakumea haurrak izateko eta familia zaintzeko bakarrik balio zuela sinesten. Tamalez, oraindik estereotipo hauek presente daudela gau egungo gizartean.\nAhalduntzearen esanahia, ahalduntze momentuetan dauden pertsonak aldaketa bat eragiteko eta ahul paper hori uzteko edo kentzeko duten ahalmena da. Kolektiboen pentsamolde aldaketa baten bitartez lortzen da hori. Emakumeen Institutu Nazionalaren arabera, ahalduntzeak lortu dira honako arlo hauetan:"}
{"id": "747976", "revid": "336", "url": "https://eu.wikipedia.org/wiki?curid=747976", "title": "Lawrence Kohlberg", "text": "Lawrence Kohlberg (1927ko urriaren 25a - 1987ko urtarrilaren 19a) Estatu batuetako psikologo bat zen. Filosofia eta letretan graduatu zen eta ondoren, filosofiako doktoretza lortu zuen Chicagon. 1958an, berriz, adimen moralaren garapenari buruzko tesi doktorala aurkeztu zuen.\nChicagoko eta Yaleko unibertsitateetan irakaslea izan zen. 1968an Hardvarreko unibertsitatera batu zen, hemen 1987. urtera arte egon zen. Unibertsitate honetan, garapen morala eta autonomiari buruzko hausnarketaren zatirik garrantzitsuena garatu zuen. Bere ikerketarako, Jean Piageten moralaren eta autonomiaren inguruan egindako ekarpenak berreskuratu zituen. Kohlberg-en lana, berak Harvard-en sortutako \u201cGarapen eta Hezkuntza morala\u201d zentroan garatzen jarraitu zen. Egoera lazgarrietan hil zen, zenbaitek bere buruaz beste egin zuela pentsatzen dute, aspalditik jasaten zuen depresioaren ondorioz.\nGarapen Moralaren Teoria.\nKohlberg-rentzat \u00a0ezinbestekoa zen izaera moralaren arazoei emandako arrazonamenduaren estruktura ulertzea. Bere ikerketetan ez du balore espezifikoetan arreta jartzen arrazonamendu moralean baizik; hau da, pertsonak ekintza bat edo beste aukeratzeko dituzten arrazoietan. Pentsamendu moralaren aspektu formalak dira Kohlberg-ri interesatzen zaizkionak.\n1960.urtean, materiala batzen hasi zen bere lana egin ahal izateko. Horretarako, jendeari \u201cdilema moralak\u201d aurkezten zizkien, hau da, erabakia hartzeko kasu gatazkatsuak. Ondoren, lortutako erantzunak sailkatzen zituen. Prozedura honen bidez, arrazoiketa moralaren hiru mailei deritzon sei etapa deskribatu zituen. Horrela, autoreak etapen sekuentzia \u00a0beharrezkoa dela eta hau ez dela diferentzia kulturalen menpeko baieztatu zuen, Mexikon, Estatu Batuetan, eta Taiwanen emaitza berdinak lortu zituztelako. Jasotako datuen arabera, helduen %25-a bakarrik iritsiko da hirugarren mailara; seigarren egoera, berriz, helduen %5-ak bakarrik lortuko du gainditzea.\nGarapen moralaren hiru maila.\nKohlberg-ek kategori hauek garapen moralaren maila ezberdinak adierazteko erabili zituen, hau da, pertsona bat hazten eta ikasten doan heinean arrazoitzeko moduan ematen diren ezberdintasunak adierazteko.\nSei etapa hauek, hiru mailatan daude sailkatuta: Konbentzionaltasunaren aurreko fasea, konbentzionaltasun fasea eta azkenik, konbentzionaltasunaren ondorengo fasea.\nKonbentzionaltasunaren aurreko fasea.\nGarapen moralaren lehenengo fase honek, Kohlberg-ek dioenez, bederatzi urtera arte irauten du. Pertsonak, gertaerak berari eragiten dioten moduan epaitzen ditu.\nLehenengo etapa: Obedientzia eta zigorraren orientazioa.\nLehenengo etapa honetan, gizabanakoak, bere ekintzen berehalako \u00a0ondorioetan soilik pentsatzen du, zigorrarekin zerikusia duten esperientzia desatseginak ekiditen saiatzen da, eta soilik bere beharrak asetzea bilatzen du.\nBigarren etapa: interes propioaren orientazioa.\nBigarren etapa honetan gizabanakoa baino haratago dagoenaz pentsatzen \u00a0hasten da, baina hala ere, egozentrismoak bertan jarraitzen du. Aurreko etapan dilema moralaren existentzia ez da antzematen ikuspuntu bakarra dagoelako, etapa honetan, berriz, interes ezberdinen talka ikusten hasi gaitezke.\nArazo honen aurrean, etapa honetan aurkitzen diren pertsonak, kolektiboko baloreekin identifikatzen ez direnez, erlatibismora eta indibidualismora jotzen dute: bakoitzak berea defendatzen du eta ondorioen eskuetan uzten du. \u00a0Hauek, akordio batera iritsiz gero, hau errespetatu egin behar dela pentsatzen dute; gizabanakoengan eragina eduki dezakeen egoerarik ez sortzeko.\nKonbentzionaltasunaren fasea.\nKonbentzionaltasunaren fasea izaten da, nerabe eta heldu askoren pentsamenduak definitzen dituena. Fase honetan, \u00a0\u201caterki\u201d etiko kolektibo bat sortzeko gizabanako bakoitzaren gizarteri buruz dituen iritziak kontuan hartzen dira, gauza bat ona ala txarra den erabakitzeko.\nHirugarren etapa: Adostasunerako orientazioa.\nHirugarren etapa honetan, \u00a0ekintza onak, pertsona batek gainerakoekin duen erlazioan, ekintza onak duten eraginaren arabera definitzen dira. Horregatik, etapa honetan aurkitzen diren pertsonak, gainontzekoengandik onartuak izateko, beraien ekintzak besteek gauza onak definitzeko ezarritako arauekin bat etortzen saiatzen dira.\nEkintzak onak ala txarrak diren definitzeko, horien atzean dauden arrazoiak eta hartutako erabakiak kontuan hartzen dira, baita partekatzen diren balore moralekin bat datozen ala ez.\nLaugarren etapa: Autoritateari orientazioa.\nGarapen moralaren etapa honetan, \u00a0ona eta txarra dena, gizabanakoetatik at dauden arau batzuen menpe dago. Arauak betetzea gauza on bat bezala kontsideratzen da; arauak ez betetzea, berriz, gauza txar bat bezala.\nKonbentzionaltasunaren ondorengo fasea.\nFase honetan aurkitzen diren pertsonak printzipio moral propioak dituzte erreferentzi modura. Hauek, ez dute zertan arauekin bat egin behar; balore kolektiboetan eta gizabanako bakoitzaren askatasunean oinarritzen dira eta ez interes propioan.\nBosgarren etapa: kontratu sozialerako orientazioa.\nEtapa honetan agertzen den moral propioaren arrazoiketa, ezarritako lege eta arauak \u00a0egokiak diren ala ez biltzen duen hausnarketatik sortzen da. Gizarteak pertsonen bizitza kalitatean eduki dezakeen eraginean eta gizabanakoek erabilgarriak ez diren lege eta arauak alda ditzaketela pentsatzen da.\nSeigarren etapa: Printzipio unibertsalen orientazioa.\nEtapa honen ezaugarri nagusietako bat arrazoiketa morala da, eta hau oso abstraktua da. Printzipio moral unibertsalen sorkuntzan du oinarria eta hau, legeen ezberdina da. Esate baterako, lege bat bidegabekoa denean, hau aldatzea lehentasun bat izan beharko litzatekeela kontsideratzen da.\nEztabaida.\nPsikologo asko, Kohlberg-en ideiekin ados daude , nahiz eta, oraingoz, aurkikuntzak \u00a0ez diren behin betikoak. Gainera, garapen moralaren etapek orden berdina jarraitzen duten ala ez eztabaidatzen da. Psikologo batzuk hasierako etapek orden bat jarraitzen dutela diote, baina azkenekoek, berriz, aldaketei lotuta daude.\nEztabaidatua den beste puntuetako bat garapen moralen etapak kultura guztietara aplikagarriak diren ala ez da. Teoriko askok mantentzen dute deskribatutako etapa moralak, sozietate teknologiko batean bizi diren mendebaldeko \u00a0gizonengan bakarrik direla aplikagarriak.\nTeoria honen oztopoa Carol Gillingangandik dator eta emakume eta gizonen arteko ustezko moralean dauden ezberdintasunekin erlazioa dute. Gilligan izan zen Kohlberg-en ikerketetako kolaboratzaileetako bat, eta berak dilema moralak erantzuterakoan, hainbat emakumeen kezkak eta justifikazioak sistematik at geratzen zirela mantentzen du. Gilliganek dio hau emakumeak egian eta justizian zentratu ordez, erlazioetan zentratzen direlako gertatzen dela. Askotan, emakumeek moralitateari buruz dituzten adimenak, \u00a0justizia eta egiaren menpe egon ordez, zaintza eta erantzunkizunaren arazoen menpe daude."}
{"id": "747977", "revid": "105290", "url": "https://eu.wikipedia.org/wiki?curid=747977", "title": "Riminiko gudua", "text": "Riminiko gudua edo Ravennako gudua 432. urtean Mendebaldeko Erromatar Inperioaren bi gizon indartsuren artean (Flavio Aezio eta Bonifazio) izandako gudu bat izan zen.\nBonifazio, garailea, heriotza-zauriak jaso zituen eta zenbait hilabete geroago hil zen, Mendebaldeko Inperioa Aezioren eskuetan utzita."}
{"id": "747978", "revid": "58701", "url": "https://eu.wikipedia.org/wiki?curid=747978", "title": "Lawrence kohlberg", "text": ""}
{"id": "747980", "revid": "512", "url": "https://eu.wikipedia.org/wiki?curid=747980", "title": "Mutiozabal ontziola", "text": "Mutiozabal ontziola Orioko ontziola da.\n2018ko otsailaren 9an Eusko Jaurlaritzak \"monumentu\" izendatu zuen, Sailkatutako Kultura Ondasuna.\nHistoria.\nMutiozar ontziola Orioko udalerrian dago, Oria ibaiaren azken meandroaren ezkerraldeko ertzean, bokalera iritsi aurretik. Bere hegoaldean, lurzatiak GI-634 errepidearekin muga egiten du; errepide horretan zehar Donejakue Bidea doa. Historikoki, estuarioko eta balio kultural eta natura-balio handiko paisaia honetan arrantzari lotutako jarduera ekonomikoak (arrantza, ontzigintza, kontserba-fabrika, merkataritza, eta abar) gauzatu dira, eta frogatuta geratu da nolako garrantzi ekonomikoa zuen 1293an, dokumentu bidez egiaztatu baita Orioko kaia burdina-esportatzaile garrantzitsutzat jotzen zela garai hartan. Merkataritza-jarduera horrek izandako arrakastaren ondorioz, ontzi-industriak berealdiko indarra hartu zuen Usurbilen eta Orion, eta, neurri txikiagoan, Aian ere bai.\nOria ibaiaren ur-bazterrak, gutxienez XIX. mendera arte, Gipuzkoako ontzigintzako ingurune garrantzitsuenetako batzuk izan ziren, eta, zenbait unetan, are Espainia osokoak ere. Ibaiertzetan, tamaina desberdinetako ontziolak zeuden, ekoizpena alturako nahiz baxurako arrantzaren beharrak asetzera bideratzen zutenak; kabotajeko nahiz Indietako itsas bideetako merkataritzari, eta burdin mineralaren eta are Errege Armadaren garraioari begira ere egiten zuten lan. Industria hura aldeko faktore batzuei esker hedatu zen, hala nola arroak mailak ezartzeko zituen ezaugarri topografiko bereziak, inguruko mendietako kalitate handiko egurraren ugaritasuna, materialak eta tresnak ontzigintza-instalazioetaraino garraiatzeko erraztasuna, eskulan eraginkor eta kualifikatuaren ugaritasuna eta ontzien metalezko elementuetako asko fabrikatzen ziren bailaran burdinolak egotea.\nOntzigintza tradizionalaren funtsezko osagaia zura zen, eta ontzia osatzen zuten atalak egiteko zuhaitzik egokienak hautatuz hasten zen itsasontzia egiteko lana. Behin ontziolan, gila eta brankako korasta muntatzen ziren lurrean, gero popakoa, eta azkenik kostilak. Hori egindakoan, alferrak eta bagrak muntatzeko unea iristen zen, eta, orduan, iltzatze- eta torlojutze-lana hasten zen: lehenengo, atzeko mataderak; gero, branka eta popa; ondoren, forrua muntatzen zen, eta, bukatzeko, iltzeak enbutitzen ziren. Ontzia eskuilatu, bikeztatu, lixatu, masillaztatu eta margotu ondoren, lana bukatutzat jo zitekeen.\nXVI. mendearen bigarren erdialdekoak dira ontziak Oria ibaiko ontzioletan egiten zirela zioten aurreneko albisteak; mailetako ekoizpen-erritmoa hainbestekoa zen ezen, 1600. urterako, lan hori eskualdeko nabarmenetako bat baitzen. XVI. mendetik XIX. mendera bitartean, Oria ibaiaren bazterretan gutxienez sei ontziola zeuden: Usurbilen, Mapil, Aginaga, Rutarte eta Urdaiaga; Orion, Erriberako ontziola, eta Aian, Altxerri eta Arratolako mailak. Ontziola horiek lur-eremu txikietan kokatuta egoten ziren eta ez zuten azpiegitura handirik behar izaten: espazio batzuk ziren soilik non zenbait maila ezarri baitzituzten eta gizonak eta materialak biltzen baitziren ontziak eraiki eta konpondu bitartean. Jarduera XVIII. mendearen bukaerara arte mantenduko da. Mende hartako erdialdeko urteetan, ontzigintzaren ardatz nagusia Oriora aldatu zen, partikularrentzako ontzi txikiak egiten hasi baitziren. XIX. mendearen hasieran, euskal ontziolen jarduera, eta zehatz esanda, Gipuzkoakoena, atzera egiten hasi zen, eta I. Gerra Kalistaren ondoren, goraldi bat bizi izan zuen non, sekulako aurrerakada egin baitzuten egurrezko ontziak egiten zituzten ontziola tradizionalek, eta hori paradoxikoa da, garai hartan nabigazio atlantikoan nabarmentzen hasi baitziren lurrunak mugiarazitako burdinazko ontziak. Egoera berri horrek nabarmen murriztu zuen ontziola kopurua arroan, mende bukaeran; XX. mendearen zati handi batean, oraindik ere ontzigintza zen Orioko jarduerarik garrantzitsuenetako bat.\nOria ibaiaren bazterretako ontzigintzaren historian, Mutiozabal familia nabarmendu beharra dago, 131 urtez jardun baitzuen jarduera horretan, 1798tik 1929ra bitartean, Usurbilgo Aginaga ontzioletan, eta geroago, Orioko Arratola eta Mutiozabalekoetan. Garai hartan, hiru belaunalditako kideek erakutsi zuten gaitasun tekniko handia zutela eta beren garaiko aitzindariak izan ziren, merkatuaren ezaugarri berrietara egokitu eta ontzi mota berriak sortu zituztelako.\nZehatz esanda, Jose Manuel Mutiozabal Gipuzkoako ontzigilerik garrantzitsuena izan zen XIX. mendean, eta haren semea, Miguel Antonio, 1888ra arte, Euskadiko handienetako bat. Miguel Antonio nabarmendu zen bai landutako ontzien kopuruagatik bai Frantzian trebakuntza hartu bitartean ikasitako aurrerapen teknologikoak aplikatzen aitzindarietako bat izateagatik. Bere ausardiaren erakusgarria izan zen, esaterako, 1878an fabrikatu zuela Euskadiko lehenengo lurrun-ontzia (2. Ugarte), Laffossey etxeko lurrun-makinaz hornitua eta Lasarteko Laffossey tailerretan egokitua. Ekimen hura bultzada berritzaile bat izan zen Gipuzkoako ontzigintzarentzat, bere burua modernizatu behar baitzuen, Euskadiko portuetara Ingalaterrako burdinazko ontzi asko etortzen zirela ikusita.\nOrioko Mutiozabal ontziolaren ibilia 1887an hazi zen: une hartan Sustapen Ministroaren Errege Aginduz eman zitzaion Miguel Antoniori emakida kostaldeko errepidera bitarteko Padura saneatu eta aprobetxatzeko, zubitik Atarrolako arrapala publikora arteko zatia. Mutiozabalek bere bazkideekin batera \u00abSociedad Mutiozabal, Ar\u00edn y Arrizabalo\u00bb sozietatea eratu zuen, egurraren salmentan jarduteko asmoz, baina laster erabaki zuten altzari-fabrika bat irekitzea, Usurbilgo ontziola familiarreko materialaz eta makinez egina eta hornitua. Jarduera horrekin batera, ontzigintzan ere aritu ziren. 1899an hiru ontzi egin zituzten: Joven Julian goleta-brigantina, Irurak bat baporea eta Donostiako Klub Nautikoarentzako baltsa bat.\n1897an eta sozietatea likidatu eta gero, Miguel Antoniok Domingo Ezeiza obra-maisuari enkargatu zion etxebizitza bat eraikitzea zeinari Uriberri izena jarri baitzion. Etxebizitza hura oinplano errektangularrekoa zen eta hiru solairu zituen; erliebeko inpostaz apainduta zegoen, harlangaitz-horma zarpiatuzko murrua eta bi isurialdeko teilatua zituen, eta gailurra fatxada nagusiarekiko zuta zen. 1904an, gatzitze-industrian hasi zen, eskabetxeria etxebizitza-eraikinaren ondoko pabiloi batean eraikiz. Etxebizitza hura oinplano errektangularrekoa zen eta solairu bakarra zuen. Itsasadarrarekiko paraleloak ziren bi hormarte zituen, harrizko euskarrien gainean zeuden egurrezko 5 zutoinek bereizirik zeudenak; bi isurialdeko teilatu bikoitza, pendoloi-zertxen egitura eta zurezko grapa zituen. 1923ra arte, ontzi hura behin eta berriro hartu zuten errentan zenbait kontserbagilek, ondoko etxebizitzaren beheko solairuan prestatu zuen biltegiarekin batera.\n1910ean, bapore txikien arrantzak egin zuen aurrerakadak pizturik, Mutiozabalek Orioko Udalari baimena eskatu zion etxe ondoan ontziola apal bat eraikitzeko, eta, gainera, dike txiki bat eraiki zuen, konponketak egiteko, eta arrapalaren gainerako zatia eraikuntza berrirako utzi zuen. 1929an, Murgiondo, Uranga y Cia sozietateari alokatu zizkioten instalazioak, San Jose baporea egiteko, eta Miguel Antonioren heriotzaren ondoren (1931), bere seme Paulino Mutiozabalek hartu zuen ontziolen gidaritza, eta zenbait eraikitzaileri alokatu. Gainerako instalazioak ere alokatu eta kontserbagintzan erabiltzen hasi ziren.\nGainera, Mutiozabalek jakin zuen aldi berean jarduten ontzigintzan eta gatzitze-industrian, eta, horrela, 1923an Gipuzkoako Gobernu Zibileko Obren Zuzendaritza Nagusiaren baimena lortu zuen ere ibaiaren ezkerraldeko beste padura bat saneatzeko eta gatzitze-industria zabaltzeko. Instalakuntza horiek jarraian alokatu eta kontserbagintzarako erabiliko dira.\n1954tik aurrera, Ostolaza arotza izan zen ontziolaren nagusia, Francisco Carrera \u00abTxanka\u00bb eta Agustin Gozategi \u00abKarraballo\u00bbrekin batera. Tradiziozko moldeei eutsi arren, ontzien diseinuan berrikuntzak egin zituzten. Lehenengo belaunaldi horren ondoren, Agustin Gozategiren eta Jos\u00e9 Ram\u00f3n Carreraren seme-alabak etorri ziren. Baina 1980an eten zen ontziolaren jarduera bikaina, egurraren ordez material sintetikoak erabiltzen hasi zirelako.\nMutiozabal bilduma.\nMutiozabal familiak ontzigintzan duen historiaren zati handi bat, eta Orioko ontziolarena, dokumentu-ondare garrantzitsu batetik abiatuta berreraiki da. Mutiozabal bilduma, Donostiako Aquarium-ean dagoena, mutiozabaltarrek 1785etik 1910era bitartean egindako ontzien planoek osatzen dute. Ontziak era askotakoak dira: XVIII. mendeko fragatetatik eta XIX. mendeko zama-goletetatik hasita, arrantzarako eta zamarako txalupa apaletara, traineruetara, eta bateletara edo ibaiko ontzietara, hala nola gabarrak, hegalak eta zenbait bapore eta aisialdiko yate. Gainera, Untzi Museoan Carrera bilduma dago, Carrera Txanka familiak emana, Orioko ontziolan 1930etik aurrera egindako ontzien planoekin batera.\nDokumentazio hori azterturik ikusi ahal izan da ezen XIX. mendean ere, zenbait ontzi-motaren moldeak definitzeko, diseinu ez-grafikoren metodoak erabili zirela Mutiozabalen, metodo horien bidez ontzi bat definitu eta egin baitaiteke bere kostila nagusiaren txantiloi bakar baten eraldaketa arautuen bidez. Metodo haiek antzinateko zenbait geometrialari garrantzitsuk asmatu zituzten eta XV. mendetik aurrera zabaldu ziren Europan zehar. Europako herri gehienen ontzigintzaren euskarri teknologikoak izan dira harik eta, XX. mendearen hasieran, ingeniaritzan oinarritutako diseinu-metodoak erabiltzen hasi ziren arte, metodo berri haiek egokituta baitzeuden lurrun-ontzien eraldaketara.\nOrioko Udalak inbentario bat prestatu du, kontserbatutako ondare higigarriena: zuraren lanarekin lotutako makinak, tresna txikiak, lanerako mahaiak, erregelak eta zuakerretarako txantiloiak.\nEraikina.\nOntziolaren nabea solairu bateko bolumen bat da eta oinplanoa apur bat trapezoidala du (15 x 12 m). Konpartimentuetan banatuta ez dagoen erdi bakar batekoa da nabea, eta kaira beherantz egiten duen arrapala batean kokatuta dago. Zurezko 5 portikok osatzen dute barruko egitura, eta kanpoko bi tijerak ordezkatu dituzte. Barruan, solairuarte txiki bat dago, bulegoak hartuta daukana.\nGoialdean, ibaira ematen duen fatxadak zur desmuntagarrizko oholezko itxitura bat du, ontziaren tamainaren araberakoa, eta behealdeko bao ireki bat ere badu, hormigoizko zutabeen artean kokatua eta, lehenago, ataripe batek babestua. Mendebaldeko fatxada harlangaitz-hormako zokaloaz eta hegalerainoko zurezko ohol-lanez eginda dago. Hegoaldekoa ondoko bolumenarekin bihurtu zuten erabilezin (gaur egun eraitsita dago bolumen hori). Ontziak uretaratzeko iparraldeko baoa ez ezik, alboko ate bat ere badu nabeak, ateburua duena.\nTeilatuak bi isurialde ditu, eta gailurra fatxada laburrekiko zuta da, teila laua du eta baoak ere bai, barruko lanak egiteko goitikako argiztapena izateko. Iparraldean, lantegi bat babestu zuen teilape bat dago, egoera txarrean, itxuraz batere ondare-baliorik ez duena.\nKanpoko espazioak.\nLanerako maila oinplano okertuan zabaltzen da ontziolaren barrualdetik kairaino. Haren luze-zabal osoan ontzi-sekzioaren itxura du, eta lurrean zuzenean finkaturik dago, eta horrek bidea ematen zuen haren neurriak egiten ari ziren ontzira egokitzeko, ibaiaren beste aldeko bazterretik arrapalan zehar arrastaka eramaten baitzuten ontzia. Ondoko arrapala/ontziralekua ere mantentzen da."}
{"id": "747982", "revid": "512", "url": "https://eu.wikipedia.org/wiki?curid=747982", "title": "Hezkuntza teknologiko", "text": "Hezkuntza teknologikoa edo irakaskuntza teknikoa teknologia errealitatea interpretatu eta eraldatzeko erabiltzen duen diziplina da.\nHezkuntzaren arloko ikasgaia da eta eremu soziala ere kontuan hartzen du, ikasleek ezagutza praktikoekin ohitzea helburua izanda, teknologiaren alorrean alfabetatze maila igo dadin. Alfabetatze prozesu hau garapenaren esparru praktikoan, teknologiaren interpretatze kritikoan eta eremu digitalean eta programazio arloan garatu behar da.\nHezkuntza teknologikoaren helburuak.\nMarc de Vriesek Unescorentzat egindako ikerketa batean, hezkuntza teknologikoaren orientabideak herrialdearen arabera aldatzen direla adierazten du. Horrela, bi talde handietan sailkatu ahal dira, hain zuzen ere, trebetasun praktikoen eskuratzea eta teknologien fenomenoaren ulermen hobea. Kasu guztietan, zailtasun maila, eskola-mailaren araberakoa izango da.\nTrebetasun praktikoak eskuratzea.\nTrebetasun bakoitzaren zailtasun maila oso ezberdina da, zeren, artisau-lana eskolatze lehen urteetan irakasteko aukera izan arren, zientzietarako aplikazioa hauen aurretiko ezauera eskatzen du, orokorrean, azken urteko bigarren mailako ikerketekin bat eginez.\nFenomeno teknologikoaren ulermena.\nIrakaskuntza honen bidez, ikasleen partaidetza mundu teknologiko garaikidean hobetzea bilatzen da, ardatz hauek jarraituz:\nHistoria.\nHezkuntza sistemetan hezkuntza teknologikoaren eransketa, Amerikako Estatu Batuetan 70-ko hamarkadan egindako hezkuntza erreformetan du sorrera. Zehazki, egindako hezkuntza tailerretan eta arte industrialeko tailerretan formatu egin zen.\nAldi berean, Ingalaterran, lanbide zaharren bidez egindako tailerretan bilakaera izaten du hezkuntza teknologikoak. Tailer hauek erreboluzio teknologiko berrien ondorioz sortutako gizarte arazo eta beharrei erantzuteko sortu ziren.\nLatinoamerika gai honen inguruan pausoak ematen hasten da, Ingalaterran eta Amerikako Estatu Batuetan emandako aldaketen ondorioz.\nEstruktura didaktikoa.\nGaia honi buruzko estrukturaren ardatz bakarra, bere praktikotasunaren garrantzia da, hau da, ikasgai hau hobeto ikasten da erabiltzen, eta ez bakarrik berari buruz irakurtzen, ikertzen edo informazioa jasotzen. Horregatik, produktuen analisia eta proiektu teknologikoak nabarmentzen dira teknologiaren praxis metodologiko gisa. Teknologiaren irakaskuntza aurrera eramateko, taldeko praktika kolaboratzailea aurrera eramaten da, horrela ikasleen arteko elkarrekintza sustatzen.\nTeknologiaren analisien metodoak.\nAnalisien hurrengo motak gomendatzen dira:\nAlfabetatze digitala.\nAlfabetatze digitala hezkuntza teknologikoaren saila da, eta gaur egun, kultura digitalaren munduan murgilduta egonda, sustatu behar den eremua da. Martin Varsavsky esaten duen bezala, teknologien gorakada testuinguru sozial ezberdinetan eraldaketak sortu ditu, baina, batez ere, eraldaketa hau, hezkuntza eremuan estimatu egin da. Horregatik, hezkuntzaren metodologian aldaketa handiak egin behar izan dira, hezkuntza gaur egungo errealitatearekin bat egiteko.\nKontzeptuaren sorrera.\nHasiera batean, alfabetatze kontzeptua irakurtzeari eta idazteari lotuta egon arren, komunikazio hizkuntza berrien sorrerarekin, eta medio berrientzako sarbidearekin, Internetera esaterako, konpetentzia berrien eskurapena egitea beharrezkoa egin da. Izan ere, alfabetatze kontzeptua zabaldu egin zen, esaterako, hizkuntza audiobisualak bereganatuz. Horrela, \u201cdigital\u201d kontzeptua sortu egin zen, alfabetatzearen formatu berriari izena emateko.\nZehazki, alfabetatze berriarentzako hurrengo definizioa proposatu zuen Gilbertek: alfabetatze digitala jakintza baten informazio eraldaketa prozesua hautatzeko, prozesatzeko eta analizatzeko erabiltzen diren trebetasun sozio kognitiboen multzoa da.\nKontzeptu berri hau sortu izan den bezala, alfabetatze digitala eremu zabalago bat hartzen du, ezaugarri zehatz batzuekin:\nEskolen papera.\nErreboluzio digitalaren sorrerarekin, eskolak plazaratzen dira, eta ez dira umeek eta gazteek munduarekin kontaktatzeko erdigunea. Testuinguru berriak, irakaslearentzako erronka berriak islatzen ditu, hezitzeko modua aldatzeko beharra ekartzen. Horrela ere, hezitze modu berriak berrikuntza, flexibilitate eta konpromisu edukierak kontuan hartu behar ditu. Bestalde, eskolek kontuan izan behar dute komunikatze medio hauetan sartzeko ezberdintasunak daudela, eta, sare sozialen erabileran dagoen kontsumismo eta indibidualismoa, besteak beste.\nBibliografia.\nMinisterio de Cultura y Educaci\u00f3n de la Naci\u00f3n y Consejo Federal de Educaci\u00f3n; \"Contenidos B\u00e1sico Comunes para la Educaci\u00f3n General B\u00e1sica\"; Buenos Aires (Argentina); 2a. edici\u00f3n, 1995. Citado por la sigla CBCEGB.\nDoval, Luis - Gay, Aquiles; \"Tecnolog\u00eda. Finalidad educativa y acercamiento did\u00e1ctico\"; Programa Prociencia CONICET - Ministerio de Cultura y Educaci\u00f3n de la Naci\u00f3n; Buenos Aires (Argentina); 1995.\nSandoval L\u00f3pez, Gustavo; \"La autonom\u00eda del Instituto Polit\u00e9cnico Nacional: Ensayo sobre la creaci\u00f3n de un organismo descentralizado.\"\n\"Seminario de Derecho Administrativo\". Escuela Nacional de Comercio y Administraci\u00f3n. Universidad Nacional de M\u00e9xico. M\u00e9xico; 1964.\nSoliv\u00e9rez, Carlos E.; \"Ciencia, T\u00e9cnica y Sociedad; editado por la Facultad Latinoamericana de Ciencias Sociales\"; Buenos Aires (Argentina), 1992.\nSoliv\u00e9rez, Carlos E.; \"Educaci\u00f3n Tecnol\u00f3gica para comprender el fen\u00f3meno tecnol\u00f3gico\"; ponencia seleccionada por el Instituto Nacional de Educaci\u00f3n Tecnol\u00f3gica de Argentina.\nCirera, R.- Fern\u00e1ndez, A.- Molina, F.- Santurio, W. Timpanaro, A.; \"TECNOLOG\u00cdA 9.\" EGB. Santillana, serie clave 2001.\nFern\u00e1ndez, A. \"La intencionalidad atrapada.\" Cap. 8 y 13. Bs. As. Ediciones Nueva Visi\u00f3n. 2011.\nExtra\u00eddo de la \"Conferencia Inaugural II Congreso Iberoamericano de Educaci\u00f3n y Nuevas Tecnolog\u00edas.\" Ciudad de Buenos Aires 30 de junio, 1\u00b0 y 2\u00b0 de julio de 2005.\nGros, B. (Coord.) (2004), Pantallas, juegos y educaci\u00f3n. \"La alfabetizaci\u00f3n digital en la escuela.\" C\u00e1p 1: \u00bfPara qu\u00e9 sociedad estamos formando? (pp. 29-43). Espa\u00f1a. Descl\u00e9e.\nAcevedo, Jos\u00e9 - V\u00e1squez, \u00c1ngel - Manassero, Mar\u00eda Antonia; \"Papel de la educaci\u00f3n CTS en una alfabetizaci\u00f3n cient\u00edfica y tecnol\u00f3gica para todas las personas.\" Revista electr\u00f3nica de ense\u00f1anza de las ciencias, volumen 2; 2003.\nElton, Francisca; \"Educaci\u00f3n tecnol\u00f3gica, un nuevo sector de aprendizaje.\" Pensamiento Educativo, Volumen 25, Universidad Cat\u00f3lica de Chile; 1999.\nMinisterio de Educaci\u00f3n, Ciencia y Tecnolog\u00eda; \"Fortalecimiento Pedag\u00f3gico de las Escuelas del Programa Integral para la Igualdad Educativa\"; Buenos Aires (Argentina), 1era edici\u00f3n, 2007.\nGuti\u00e9rrez Mart\u00cdn, Alfonso; Art\u00edculo: \"Urge trabajar con los colectivos m\u00e1s marginados desde un punto de vista cultural y escolar, que suelen tambi\u00e9n ser los de menor poder adquisitivo.\" Portal Educaweb; 2005.\n\u00c1rea Moreira, Manuel - Guti\u00e9rrez Mart\u00edn, Alfonso - Vidal Fern\u00e1ndez, Fernando ; \"Alfabetizaci\u00f3n digital y competencias informacionales\". Fundaci\u00f3n Telef\u00f3nica, Madrid, Espa\u00f1a, 2012.\nEducacion tecnol\u00f3gica, Wikipedia"}
{"id": "747983", "revid": "336", "url": "https://eu.wikipedia.org/wiki?curid=747983", "title": "Anna Ella Carroll", "text": "Anna Ella Carroll (Pocomoke City, Somerset, Estatu Batuak, 1815eko abuztuaren 29 - Washington, 1894ko otsailaren 19a) panfletista, politikari eta Estatu Batuetako Gerra Zibileko estrategian parte hartu zuen teoriko konstituzional bat izan zen.\nBizitza.\nAnna Ella Carroll zortzi semeetan nagusiena izan zen. Bere aita Thomas King Carroll, 1830-1831n gobernadorea izan zena zen. Gaztetatik hartu zuen parte Annak politika eta lege kontuetan. Bere aitak hezi eta gidatu zuenez, gizonezkoa zen politika munduan sartzea lortu zuen. Aktiboa egin zen Estatu Batuetako Whig alderdian.\u00a0\nBrighten gaixotasunaren ondorioz hil zen Carroll, giltzurruneko arazo batengatik. Old Trinity Churchen lurperatua izan zen (Maryland).\u00a0"}
{"id": "747984", "revid": "63274", "url": "https://eu.wikipedia.org/wiki?curid=747984", "title": "Birkide", "text": "Birkide edo\u00a0Brigida jatorri gaelikoko\u00a0izen\u00a0propio femenino bat da. Gaelikoko\u00a0\"Brighiden\" edo \"Bridgid\" izenetik\u00a0dator. Brighid jainkosa zeltiko baten izena zen. Euskaraz, Brigita egokientzat hartua izan da..\nSantuaren eguna.\nUztailaren 23an ospatzen da Birkide Deuna."}
{"id": "747986", "revid": "1545", "url": "https://eu.wikipedia.org/wiki?curid=747986", "title": "Espazioaren Konskistatzaileen Monumentua", "text": "\"Espazioaren Konskistatzaileen\" Monumentua (, ahoskatua) Moskuko eraikin ikusgarri bat da, 107 metroko garaierako, titanio xafla distiratsuz egina. 1964an eraiki zen, Sobiet Batasunaren garaian.\nKokapena.\nMoskun VDNKh izenarekin ezagutzen den ingurunean dago. Errusierazko siglak dira \"Nazioaren Ekonomiaren Lorpenen Erakusketa\" adierazten dutenak, eta 1992tik inguruneak \"Erakusketa Gune Pan-Errusiarra\" izena duen arren, metro sarbidea VDNKh da oraindik.\nMonumentua inguruko parke laua baino garaiago dagoen muino batean dago, eta azpian Kosmonautika Museoa dauka.\nHistoria.\n1958ko martxoan Sputnik satelitea jaurti eta hilabete gutxira, lehiaketa antolatu zuen aginte sobietarrak, Espazio Aroaren lorpenak goratzeko monumentua sortzeko. 350 proposamen iritsi ziren, eta obelisko erako ideiak irabazi zuen, A.P. Faidysh-Krandievsky eskultorearenak, arkitekto biren kolaborazioarekin: A.N. Koltxin eta M.O. Barstx artean. Eraikuntza obra luzea izan zen, eta monumentua 1964ko urriaren 4an inauguratu zuten, Sputniken jaurtiketaren zazpigarren urteurrenean.\nMonumentuaren azpialdea museo bat ostatatzeko diseinatu zen arren, museoa bera ez zen ireki 1981ko apirilaren 10a arte, Juri Gagarinen espazio-bidaiaren hogeigarren urteurrena baino bi egun lehenago."}
{"id": "747987", "revid": "9115821", "url": "https://eu.wikipedia.org/wiki?curid=747987", "title": "Jose Ignazio Urbieta", "text": "Jose Ignazio Urbieta Ega\u00f1a (Deba, 1915eko abenduaren 12a - 1999ko maiatzaren 17a) futbolaria, dekoratzailea eta erraldoien zein buruhandien fabrikatzailea.\nBiografia.\nDeban jaioa, herriko merkatarien semea. Ikasketak Bartzelonako Salesianos ikastetxean egin zituen. Gerra Zibilaren ondoren, 1941tik 1962ra futbolaren munduan murgildu zen, talde desberdinetan jokatuz: Erreala, Deportivo Alav\u00e9s, Uni\u00f3n Deportiva Las Palmas, Barakaldo CF, Indautxu Kirol Elkartea, Osasuna futbol kluba... Jokalari bezala jokatzeari utzi zionean entrenatzaile bezala aritu zen ere bai.\nFutboletik kanpo, dekoratzailea eta imajinagilea zen. Tailerrak Donostian, Gasteizen eta Deban izan zituen. Arte munduan lan garrantzitsuak burutu zituen: Berriatuako kupularen zaharberritzea, Debako Santa Maria elizaren sakristia... 1969an Jorge Oteizak Deban sortu zuen Arte Eskolan aritu zen ere bai.\nBaina batez ere kale animaziorako asmatu zituen festetarako karrozek, erraldoiek eta buruhandiek ospe handi eman zioten. Lan horietan teknika asko erabili zituen, tradizionalak eta berriak, batez ere XX. mendeko 80. hamarkadatik aurrera. Urbietak buruhandien eta erraldoien tradizioa indartu zuen Gipuzkoan. Bilboko Gargantua ere bere lana izan zen."}
{"id": "747989", "revid": "1545", "url": "https://eu.wikipedia.org/wiki?curid=747989", "title": "Araxeseko paper-fabrika", "text": ""}
{"id": "747990", "revid": "146092", "url": "https://eu.wikipedia.org/wiki?curid=747990", "title": "Herri hezkuntza", "text": "Herri pedagogia ikasketa dialogikoan oinarritzen da, (inork ez du guztiaren ezjakintasuna, inork ez daki dena). Pedagogia honek laguntzen die pertsonei haien burua eraikitzen eta inguruko munduaren kontzientzia hartzen.\nHerri psikologia herri pedagogiako nozioekin dago; haur baten adimenak nola ikasten duen eta zerk eragiten dion adimen hori hazteari buruz. Edozein ama ikusiz, edozein andere\u00f1o, harrituko gaitu egiten dutenaren artean, nozioek gidatzen duten zenbat dagoen, hala nola \"nolakoak diren umeen adimena eta ikastesteari nola lagundu\", nahiz eta agian bere printzipio pedagogikoak berbalizatzeko gai ez izan.\nHerriko pedagogiak, adibidez, aurrekontu-sail bat islatzen dute umeen gainean: zuzendu behar dietela behartuta ikus daiteke; errugabe bezala eta gizarte arruntetik babes daiteleza behar izanez; praktikaren bitartez soilik garatuko diren trebetasunak behar bezala izanez; helduek soilik eman dezaketen ezagueraz bete behar duten ontzi huts bezala; egozentriko bezala eta sozializazioa behar izanez. Halaber, tipo honen herriko sinesteak, jada kaleko jendeagatik edo\u00a0 \"adituengatik\" adieraziak, \"deskontrukzio\" pixka baten behartsuak daude, bere aplikazioak estimatuko direla bada. Iritzi hauek \"egokiak\" izan ala ez, bere irakaskuntza-jardueren gaineko inpaktua itzela izan daiteke.\nLau pedagogia popular ikuspuntu mota daude. Bakoitzak, heziketa-helburu desberdinak nabarmentzen ditu. Modelo hauek ez dira nola erakusten dugun eta nola hezten dugun zehazten duten adimenaren ikuskerak, baizik eta, adimenaren eta kulturaren erlazioen arteko ikuskerak ere. \nLaburpena: buruak birpentsatzea, kulturak eta heziketa..\nLau perspektiba hauek bi dimentsioetan uler ditzakegu. Lehena, \"barru-kanpoan\" dimentsioa da, barnealdeko eta kanpoaldeko dimentsioa, hain zuzen. Kanpoaldeko teoriek, helduek, umeen ikasketa nahia estimulatzeko egin dezaketena nabarmentzen dute; heziketa-psikologia tradizionala gehiena osatzen dute. Barnealdeko teoriek, haurra egin dezakeenean zentratzen dira, egiten ari duena uste duela\u00a0 eta nola egon daitekeen ikasketa egoera horietan oinarrituta.\nBigarren dimentsioak inter subjektibotasun-maila deskribatzen du. Honi dei diezaiogun dimentsio inter subjektibo-objektibista. Teoria objektibistek, banakoaren existentzia baino lehen, balio existentzian eta beraz, edozein antolamendu sozialean oinarritzen dira. Teoria intersubjektibistak, bi teorien nahastea da (subjektibista eta objektibista). Humanitateak balio unibertsal batzuk partekatzen ditu bere kideetako bakoitzak subjektiboki onartzen dituen neurrian."}
{"id": "747991", "revid": "336", "url": "https://eu.wikipedia.org/wiki?curid=747991", "title": "Amy Gutmann", "text": "Amy Gutmann (Brooklyn, New York, 1949ko azaroaren 19a) 2004tik Pennsylvaniako unibertsitateko presidentea da, teoria politikoak egiteagatik saritua, 16 libururen idazlea eta unibertsitateko irakaslea. Pensilvaniako Arte eta Zientzien eskolako irakaslea da zientzia politikoetan, eta Annenbergko Komunikazioaren eskolan ere. 2016an, eskolak bere kontratua 2022ra arte luzatuko zela esan zuen, horren ondorioz Pensilvaniako unibertsitatean denbora gehien egon den presidente bihurtuko da.\nAmy Gutmannek Princetonko unibertsitatean irakasle jardun du, eta politika irakasle bezala ere Laurance S. Rockefeller unibertsitatean. Princetonen zegoenean etika zentroa zabaldu zuen, Giza Baloreentzako. Bere lanek, politika, etika, hezkuntza eta filosofia lantzen dute.\n2004an presidente moduan hasi zenean Pensilvaniako unibertsitatean, bere hasierako hitzaldian \"Penn Compact\" azaldu zuen, hiru balore nagusi zituena: Inklusioa, berrikuntza eta inpaktua. Honek unibertsitatea aurrerantz bultzatu du aldaketez betetako aro batean zehar. \nBizitza eta hezkuntza.\nBrooklynen jaio zen, New Yorken. Kurt eta Beatrice Gutmann bere gurasoak izan ziren, alaba bakarra izan zen. Monroe izeneko herri batean hazi zen, New Yorketik hurbil dagoena.\nBere aita Feuchtwangko, Alemaniako, familia judutar ortodoxo bateko anai gazteena zen. Bere familia Nurenbergtik hurbil bizi ziren Adolf Hitler boterea eskuratu zuena, eta Alemaniatik ihes egin behar izan zuen 1934an unibertsitateko ikasle bezala. Estatu batuetan babesa ezeztatu zioten eta bere familia osoarekin Bombayra (India) joan zen, eta bertan metal lantegi bat sortu zuen. 1948an New Yorkera egin zuen bidai batean Beatrice ezagutu zuen, Amyren ama izango zena, eta aste batzuk pasata ezkondu egin ziren.\nMonroeko Monroe-Woodbury institutuan graduatu zen. Ondoren Harvard unibertsitateko Radcliffe Collegean sartu zen, bertan A.B. Magna Cum Laude aipamen bat jaso zuen 1971an eta 1972an Londreseko Ekonomia eskolan zientzia politikoetan M.Sc. bat jaso zuen. \nKarrera profesionala.\nPrinceton Unibertsitatea.\n1976 eta 2004 urteen bitartean, irakasle aritu zen Princetonko unibertsitatean. 1990an Laurance S. Rockefeller unibertsitateko emakumeezkoen lehenengo irakaslea egin zuten eta Giza Baloreen gune bat sortu zuen, munduko etika guneen artean lehenengoen artean egotera ailegatu zena. Bertan egon zen bitartean, Princetonko unibertsitateak gradu aurreko ikasketak egiten zituzten ikasleen kopurua handitzeko zeukan plan bat ikuskatu zuen, eta hau %10 batean handitzea lortu zuten. \nPensilvaniako Unibertsitatea.\n2004an presidente moduan hasi zenean Pensilvaniako unibertsitatean, bere hasierako hitzaldian \"Penn Compact\" aurkeztu zuen, hiru balore nagusi zituena: Inklusioa, berrikuntza eta inpaktua. Honek unibertsitatea aurrerantz bultzatu du aldaketez betetako aro batean zehar. Proiektu hau hezkuntzan, ikerketetan, eta praktika profesionalean mundu mailan lider bat izatea lortu nahi zuen.\n2017an Penn Compact 2022ren ideia berritu zuen, pauso hauek jarraituz: lehenengo, inklusioa landu aniztasuna handituz. Bigarren, berrikuntza oinarri duten diziplinen bidez irakastea, eta hirugarren inpaktu lokala, nazionala eta globala izatea, mundu guztiari Penn proiektuaren onurak eskaintzeko. \nLiteratur karrera.\nAmy Gutmannek, idatzi dituen liburuekin, teoria eta politika lotzea bilatzen du, gizarte demokratiko baten baloreeta aurrera egiteko. Filosofia politikoari egindako lehenengo ekarpen garrantzitsua \"Educaci\u00f3n Democratica\" liburua izan zen (1987). Liburu honek, hezkuntzaren teoria politikaren galderak lantzen ditu: Gizarte demokratiko batek nola hartu behar ditu hezkuntzari buruzko erabakiak? Zer irakatsi behar zaie umeei? Nola hezi behar dia hiritarrak? Azken 70 urteetako ekarpen onena bezala hartua izan zen, hezkuntza demokratikoari dagokionez, eta bi ideia hauen loturari buruzko interesa piztea lortu zuen.\nFilosofia politikoari egindako bigarren ekarpena, Harvardko Dennis Thompson politologoarekin garatu zuen teoria bat izan zen, demokrazia deliberatzailearen inguruan, Democracy and Disagreement (1996).\nHirugarren ekarpen garrantzitsua, taldeko nortasunari eta justiziarekin zuen elkarguneari egindako analisia izan zen, Identity in Democracy (2003)\n2012an Amy Gutmannek bere hamaseigarren liburua argitaratu zuen, The Spirit of Compromise: Why Governing Demands It y Campaigning Undermines It (Princeton University Press) Denis Thompsonrekin."}
{"id": "747992", "revid": "1545", "url": "https://eu.wikipedia.org/wiki?curid=747992", "title": "Serantes mendiko gotorlekuak", "text": ""}
{"id": "747994", "revid": "56334", "url": "https://eu.wikipedia.org/wiki?curid=747994", "title": "The Dinner Party", "text": "The Dinner Party Judy Chicago artista feministak egindako arte espazioa da. Triangelu formako mahai baten inguruan 39 toki daude, historikoki garrantzitsuak izan diren emakume esanguratsuentzat.\nToki bakoitzak eskuz margotutako portzelanazko plater bat, zeramikazko objektuak eta brodatutako mahai zapi bat ditu. Plater guztiak, Sojourner Truth eta Ethel Smyth-i dagozkienak izan ezik, alu forma dute.\u00a0\n999 emakumeren izenak daude idatzita urre koloreko letretan, baldosa batzuetan.\n1974-1979 bitartean ekoiztu zen eta 1979an erakutsi zen lehen aldiz. 6 herrialdetako 16 museo edo galeriatan egon da eta 15 milioi pertsonek bisitatu dutela estimatzen da. 2007. urtetik Elizabeth A. Sackler Arte Feministaren Zentruan (Brooklyn Museumen, New Yorken) dago.\nLanari buruz.\n\"The Dinner Party\" Judy Chicagok sortu zuen hainbat boluntarioen (emakumezko zein gizonezko artisauak) laguntzarekin emakumeak historiatik at uzten zituen zikloa hautsi nahian. Chicagoren hitzetan ideia 1974an izan zuen benetako afari batean eskuratu zuen, non gizon guztiak katedradunak ziren eta emakumeek doktoregoak zituzten arren, ez ziren katedradunak. Horrek pentsarazi zion artista emakumeen \u201cAzken afari\u201drik ez zela inoiz izan, bai, ordea, gala afariak.\nHori zela eta, bere instalazioa sortzerakoan triangelu formako mahai bat erabili zuen, alde bakoitzak 13 plater (denera 39) eta 14,63m-ko luzera zituelarik. Alde bat historiaurretik Erromatar Inperiora arteko emakumeentzat da, beste alde bat Kristautasunen hasieratik Erreformara artekoentzat eta bestea Amerikako Iraultzatik egungo feminismora artekoentzat. Leku bakoitzean emakume aipagarri baten izena, argazki edo simboloren bat dago, mahai-zapi, edalontzi eta mahai tresnez gain. Plateretako askok tximeleta edo lore itxurako eskultura bat dute bulbaren adierazle bezala. Lurra portzelanazko hiruki formako losa zuriz eginda dago, \u201cOndare Lurra\u201d deiturikoa eta bertan daude idatzita (eta Cresilla izeneko emakumea zelakoan izendaturiko Kresilas gizonezko eskultorea) platerrekin erlazionatuta.\nPlaterretako 39 emakumeen zerrenda.\nI Aldea: historiaurretik Erromatar Inperiora&lt;br&gt;\n1. Jatorrizko jainkosa &lt;br&gt;\n2. Ugalketaren jainkosa &lt;br&gt;\n3. Ishtar &lt;br&gt;\n4. Kali &lt;br&gt;\n5. Suge jainkosa &lt;br&gt;\n6. Sophia (jakinduria) &lt;br&gt;\n7. Amazona (mitologia) &lt;br&gt;\n8. Hatshepsut &lt;br&gt;\n9. Judit &lt;br&gt;\n10. Safo &lt;br&gt;\n11. Aspasia Miletokoa &lt;br&gt;\n12. Budika &lt;br&gt;\n13. Hipatia\nII Aldea: Kristautasunaren hasieratik Erreformara&lt;br&gt;\n14. Martzela &lt;br&gt;\n15. Brigit Kildarekoa &lt;br&gt;\n16. Teodora &lt;br&gt;\n17. Hrosvitha &lt;br&gt;\n18. Trota Salernokoa &lt;br&gt;\n19. Leonor Akitaniakoa &lt;br&gt;\n20. Hildegarda Bingengoa &lt;br&gt;\n21. Petronilla de Meath &lt;br&gt;\n22. Christine de Pisan &lt;br&gt;\n23. Isabella d'Este &lt;br&gt;\n24. Elisabet I.a Ingalaterrakoa &lt;br&gt;\n25. Artemisia Gentileschi &lt;br&gt;\n26. Anna Maria van Schurman\nIII Aldea: Amerikako Iraultzatik Emakumearen Iraultzara&lt;br&gt;\n27. Anne Hutchinson &lt;br&gt;\n28. Sacajawea &lt;br&gt;\n29. Caroline Herschel &lt;br&gt;\n30. Mary Wollstonecraft &lt;br&gt;\n31. Sojourner Truth &lt;br&gt;\n32. Susan B. Anthony &lt;br&gt;\n33. Elizabeth Blackwell &lt;br&gt;\n34. Emily Dickinson &lt;br&gt;\n35. Ethel Smyth &lt;br&gt;\n36. Margaret Sanger &lt;br&gt;\n37. Natalie Barney &lt;br&gt;\n38. Virginia Woolf &lt;br&gt;\n39. Georgia O'Keeffe"}
{"id": "747996", "revid": "105290", "url": "https://eu.wikipedia.org/wiki?curid=747996", "title": "Pedagogia marxista", "text": "Karl Marxek Alemanian, Frantzian eta Ingalaterran bizi zen eta Pedagogiarentzako eta Hezkuntzaren Soziologiarentzako ekarpen oso baliagarriak eta garrantzitsuak egin zituen. Karl Marxek, bere teoriak hezkuntza sistemara aplikatu zituen, hau da, ekonomia eta lanaren arlotik iritsiko da hezkuntzara, pedagogiaren hainbat arloetan eragina izanez.\nMarxek gizartearen eraldaketa bilatzen du proletalgoaren erreboluzioaren bidez. Horrela, urrats batzuk jarraituz eta gizabanakoaren lanaren ondorioz, gizarte komunista bat lortuko da, hau da, klaserik gabeko gizartea.\nHezkuntza kapitalistari kritika.\nKarl Marxek planteatutako ikuspegi estrukturalistari jarraituz, sistema bati kapitalista deitu dakioke, biztanleriaren gehiengoa (proletalgoa) nominalki askea denean, baina errealitatean aurrera jotzeko bere lan indarra saldu behar duenean, ekoizpen bitartekoen jabe den gutxiengo pribilegiatu bati (burgesia) hain zuzen. Definizio horretatik haratago, kapitalismoaren teoria marxista ugaria da. Marxisten aburuz, burgesiak proletalgoaren lan-indarra \"erosten\" du bere jabegoak handitzeko asmoz.\nMarxek, kapitalismoa kritikatu eta komunismoa proposatzean, gizarte bakoitzean hezkuntzak beteko lukeen zeregina ere aipatu zuen. Gizarte eta gizaki berri bat proposatzen zituenez, aldaketa hori lortzeko hezkuntzak zeregin garrantzitsua beteko luke. Ingurune sozialak baldintzatzen du gizakia, baina une berean, gizaki honek berak ere aldatu egiten du giro hori. Hezigai eta hezitzaile, era batera. Elkarrekintza dinamiko bat ematen da gizabanakoaren eta ingurunearen artean. Marxen ustetan, gizakiaren aldaketa ideologikoa behar da gizartea aldatzeko eta horrekin batera, hezkuntza sistema aldatzeko.\nMarxen hezkuntza sistema.\nMarxen teorian \u00ablana\u00bb da ideia garrantzitsuenetako bat, eta hezkuntzaren oinarrian ere lana jarriko du. Marxen ustez, gizarte kapitalistetako hezkuntza burgesa da, ez soilik bere edukiengatik, baita bere egituragatik ere: produkzioa eta eskolaren mundua banatu egiten dira, teoria eta praktika ere bai, eta helduak eta ume/gazteak ere bai. Bere ustez, eskola hau kapitalisten tresna da, eta ondorioz langileen eskola bat asmatu beharra dago.\nKapitalismoak lana eta hezkuntza banatzen dituen bezala, Marxek biak harremanetan jartzea proposatzen du. Bi sexuetako ume eta gazteek gizarteak beharrezkoa duen lan kantitatean parte hartu beharko lukete, baina ez modu kapitalistan. Berak adinaren araberako lan sistema arautu bat aipatzen zuen: 9-12 urte arteko umeek bi ordu lan egin beharko lukete egunero; 13-15 urte artekoek lau ordu eta 16-17 urte artekoek sei. Lan karga honi hezkuntza fisiko, teknologiko eta intelektuala gehitu beharko litzaioke. Marxen hezkuntza sozialistak umeek prozesu produktiboan parte-hartzea suposatzen zuen beraz, prozesu horretan jarduera material eta intelektualak bateratu beharko liratekeelarik.\nHezkuntza eta ideologiaren arteko harremanari dagokionez, Marxek hezkuntza eta eskola kontzeptuak bereizten ditu: eskolan ez lirateke landu behar ideologia edo klase sozialaren arabera aldatu daitezkeen edukiak. Eskolan gramatika, matematika eta natur zientziak bezalako gaiak irakatsi beharko lirateke, gai hauetan ez baitio axola irakaslea \u00abmarxista\u00bb edo \u00abburgesa\u00bb den. Baina gai bat ideologia ezberdinen arabera aldatzen denean, eskolatik kanpo landu beharko litzateke (familia, kalea, lana, lagun artea...). Eskolak gizartean bizitzeko beharrezkoa den minimoa erakutsiko luke, eta hortik aurrerakoa, belaunaldi berriek eguneroko beraien harremanetan ikasi beharko lukete. Marxismoan, langileei eskola gutxi proposatzen zaie beraz, eta eskolaz kanpoko hezkuntza asko.\nEskolak, politeknikoa, laikoa eta dohainekoa izan behar du. Eta eskola bakarra egotea ere lortu behar da, ume guztiei ingurune bakar berdina ziurtatzeko. Gainera, eskolak eliza eta gobernuaren kontroletik askatu beharko luke, langileen auto-hezkuntza bilatuaz. Eskolak beharrezkoa izan behar du, eta berdina denontzako. Estatuak ziurtatu behar du hori, baina gobernuak ez du eskola kontrolatu behar, hezkuntza klase dominatzailearen atzaparretatik askatu behar baita. Eta guzti hau lortzen bada, langile klasea ez da gehiago klase dominatua izango. Hezkuntza aldaketa sozialerako tresna garrantzitsua izan daiteke, beraz.\nKanpo estekak.\n\u2022 "}
{"id": "747997", "revid": "119347", "url": "https://eu.wikipedia.org/wiki?curid=747997", "title": "Eva-Enea etxea", "text": "Eva-Enea etxea edo Aldama-Enea jauregia Donostiako jauregia da.\n2017ko apirilaren 10ean Eusko Jaurlaritzak \"monumentu\" izendatu zuen, Sailkatutako Kultura Ondasuna.\nDeskripanea.\nEraikinaren forma karratua dela esan daiteke, eta 20 bat metroko luzera dauka. Bolumen prismatikoa da, zeinetan nabarmena baita ipar-mendebaldeko ertzean dagoen dorrea, eraikinak hirian daukan presentzia azpimarratzen baitu.\nIparraldeko fatxadaren osaerari dagokionez, hiru horma-atal ditu; bi horma-atal estu ditu alboetan, eta beste bat erdialdean, zeinak baorik gehienak hartzen baititu. Beheko solairuan, sarrerako logia zirkulu erdiko bost arkuk osatzen dute; pilastrak daude arkuen artean eta zerrenda apaingarri bat daukate inguruan. Alboetan bi leiho hirukoitz ditu, serliana eran. Lehenengo solairuan, erdialdean, hiru leiho oso apaindu ditu, eta alboetan fabrikazko bi balkoi. Bigarren solairuan, erdialdean, arku-multzo bat dago; bost leiho bikoitzetan daude antolatuta arkuak; leihoek maine bat dute, eta pilastra erromatarren artean kokatuta daude. Ezkerrean, arku hirukoitz bat dago, eta eskuinaldean, berriz, bi bao, eta haien artean familiaren armarria. Dorrea ipar-mendebaldean dago, eta zirkulu erdiko hiru bao ditu, alde banatan bi pilastra dituztela, idulki jarrai batean, erlaitz irten dentikulatuaren gainean. Pinakuluak ditu dorreak erremate gisa, eta Salamancako Monterrey jauregikoa gogorarazten du. Idulkiak jarraipena dauka fatxadan, eta eten egiten da ezkerraldean; han ere pinakuluak daude erremate gisa.\nMendebaldeko fatxada iparraldeko fatxada nagusia baino irregularragoa da; izan ere, bolumen irtenak ditu; kaperarena, ezkerraldean, eta bigarren mailako eskailerarena, erdirago. Kaperaren kanpoaldeko bolumena poligonala da, eta gainaldean kareldun balkoi bat osatzen du. Balkoi horretara, fatxada nagusiko balkoietako moduko bao bat irekitzen da, eta bertan hiru leiho daude. Dorreak errematatzen du fatxada alde horretatik. Irtenda dagoen bolumenean, eskaileraren bolumenean, leiho hirukoitz bat dago, eta leihoaren gainean, azken solairuan, zirkulu erdiko bao bat dago, albo banatan pilastrak dituela. Bi pinakulu handik errematatzen dute bolumen hori. Bolumenaren alboetan, beheko solairuan, bi bao sinple daude; lehenengo solairuan, bao apainduak, eta bigarren solairuan, ezkerraldean, fatxada nagusiko arku-saila errepikatzen da, lau baorekin, eta, eskuinaldean, terraza txiki bat dago.\nHegoaldeko eta ekialdeko fatxadak xumeagoak dira, eta ez daukate beste bien garrantzia. Hegoaldeko fatxadak leiho-bao erregularrak ditu, eta fatxada horietan nabarmentzekoak dira hego-mendebaldeko ertzeko terraza, eskailera nagusiaren bolumena beirateriaren zirkulu erdiko baoarekin eta hegoaldeko sarrera, aurretik balaustredun balkoipean zutabedun portxe txiki bat duela. Ekialdeko fatxada leiho-bao erregularrez osatuta dago; sinpleak dira behealdekoak, eta apainduak lehenengo solairukoak; eta bigarren solairuan, berriz, goialdea apainduta daukaten lau leiho bikoitz daude.\nEraikinak terraza bat dauka iparraldeko fatxadan. Iparraldeko atari edo logiatik hall nagusira sartzen da, eta, hortik, beheko solairuko eta lehenengo solairuko geletarako sarbidea dago. Eskailera nagusiak lotzen ditu bi solairu horiek. Bigarren solairua, hasiera batean, etxe-zerbitzurako zen. Solairu guztiak daude komunikatuta mendebaldean kokatutako zerbitzuko eskaileraren bidez.\nEraikinaren egiturari dagokionez, karga-horma perimetral bat dauka, harlanduz egina, eta horren paraleloan, antzeko beste bat dauka barrualdean, eta horma horiek dira solairuen euskarri. Lehenengo solairuko galeria eta bigarreneko korridorea, berriz, halleko zutabeen eta haien uztai-habeen gainean bermatzen dira.\nKontserbatu diren espaziorik baliotsuenak dira hall nagusia, eskailera nagusia, sarrerako ataria, hegoaldeko sarbidea, kapera, ipar-ekialdeko gela eta beheko solairuko bainugela.\nSarrerako atarian zokalo zeramikoa dago, andaluziar erako azulejuekin. Azulejuek lore-motiboak eta motibo geometrikoak dauzkate elkarlotuta; urdinxkak dira batez ere, eta seguruenik Sevillako Mensaque fabrikakoak. Nabarmentzekoa da atarian zorua ere; baldosa prentsatu gorrizkoa eta olambrilla zurizkoa, zenbait motibo urdinekin. Atariko logiako leihoek beirateak dituzte. Hallera sartzeko atea bi orrikoa da; burdina forjatuzko barrote bertikalak ditu, balaustre estilizatu formarekin. Atondoko bi leihoak, eta iparraldeko fatxadako eskuinaldean dagoen leihoa, burdin sare batez babestuta daude, sareta karratu formakoa, diagonalean jarria, burdina forjatuz egina, eta goialdea erroleo eta floroiz apaindua.\nHall nagusia da etxearen gunea. Altuera bikoitza dauka, oktogonala da eta zortzi zutabe ditu solairuko. Hall nagusiko beheko solairuko zutabeak marmol artifizialez eginak daude, eta kapitelak estilo \u00abkorintoar\u00bb berezikoak dira, zeintzuetan boluten ordez giza-figura batzuk jarri baitira; banaketa-zapata bat daukate goialdean, modiloi bikoitzarekikoa, lautua, gaztelar erakoa, baina angelua taulamenduaren forma oktogonalera egokituta. Lehenengo solairuko balkoi korrituaren taulamendua erroleo begetal finez apainduta dago, giza irudi kasko errenazentistadunak tartekaturik daudela; zerrenda horren gainean balaustre zuriak daude jarriak, perimetro guztian. Balkoi korrituaren azpiko tauladuraren motiboak erroleo begetal finez apainduak, etab. errepikatu egiten dira lehenengo solairuko barrualdeko banaketa-perimetroan. Lehenengo solairuko zutabeen kapitelak koriontoarrak dira eta taulamendua haien gaineko modiloi batzuetan bermatzen da. Beheko solairuko galeria giza-irudi eta erroleoz apainduta dago. Ateak ageriko egurrezkoak dira beheko solairuan, arku karpanelekin errematatuak (ate nagusiak), eta zirkulu erdiko arkuekin bigarren mailakoak; moldurak eta erliebezko irudiak dauzkate. Lehenengo solairuan, ateburudunak dira ateak, eta zuriz pintatutako egurrez molduratuak. Halleko hormek zokalo zeramikoa daukate, eta barroko toledoarrean oinarritutako motiboak dituzte: zurtoin eta orrizko erroleoak, figura zoomorfoak eta gerrari eta guduen irudiak, kobalto-urdina nagusi dela, baina batzuetan kolore biziagoak dituztela. Lehenengo solairuko zokalo zeramikoak figura geometrikoak dauzka, kasetoidurako erliebeak, diamante puntak, etab. imitatuz. Beirate batek halleko sabai-leihoa estaltzen du. Garrantzitsuena da, haren tamaina eta aberastasun tematikoa aintzat hartuta. Egitura erlaitzaren ertz oktogonaletan bermatzen da. Beiratearen inguruan eskaiolazko dekorazio bat dago. Beirateak Rubensen lanetatik ateratako zenbait motibo mitologiko dauzka. Hallaren mendebaldean, beheko solairuan, tximinia bat dago, goialdean armarri bat daukala.\nBeheko solairuan zein lehenengoan eskailera nagusira sartzeko baoak daude, eta haien alboetan mentsula bikoitz altuak, pilastra itxurako molduren gainean. Eskailera nagusia marmol zurizkoa da, eta motibo begetalez zizelkatutako balaustreak ditu. Eskailera nagusiko beiratea tranpalaren parean dago kokatuta, forma bertikala dauka eta zirkulu erdiko arkua dauka goialdean, eta alboetan, berriz, moldurak eta igeltsu-apaingarriak dauzka. Zaldun bat ageri da, XVII. mendeko janzkerarekin, eta forma xumedun marko edo zerrenda apaingarri bat dauka, tonu argi eta beroak dituena.\nEraikinak sarbide bat dauka hegoaldetik. Bertan, burdina forjatuzko saredun ate aberats bat dago, inspirazio errenazentistakoa; goialdean, arku karpanela dauka, panel bat duena (AA) inizialekin (bigarren jabeena), alboetan erroleoz apaindua. Hegoaldeko sarrerako ateko beirateak paisaia-motiboak eta beste era batzuetakoak dauzka. Azpimarratzekoa da sabaia, kasetoidura urre-kolorekoarekin apaindua, apaingarri askorekin, oktogono bat osatuz atondoaren erdian, beirazko lanpara oktogonalaren plafoiaren marko gisa. Hegoaldeko sarbideko hormak dira, seguruenik, dekoratuenak, moldura eta apaingarri begetal, geometriko eta arkitektonikoekin, eskaiolazkoak. Burdinazko ateak bi pilastra korintoar ditu alboetan, atearen altuera osoa hartzen dutenak, eta zezen irtengune eta erlaitz dentikulatuaren arteko friso aberats bati \u00abeusten\u00bb diote. Alboetako hormak behe-erliebean egindako kasetoiz apainduta daude, eta bi horma-hobi ere badira, aurrez aurre jarriak eta frontoi batekin errematatuak.\nHego-ekialdeko gelan (langela zen jatorriz), nabarmentzekoa da hormetako igeltsu-lana.\nKapera jangela zen jatorriz, eta, bertan, nabarmentzekoak dira hormetako igeltsu-apaingarriak. Ukitu ponpeiarra dauka, eta ukitu hori ematen diote, batetik, espazioen arteko zutabeek (bata, oinplano karratukoa, eta, bestea, poligonala, exedra gisa hondoan), beren kapitel korintoar urre-koloreko eta guzti, eta, bestetik, hormen estaldurak, zeta-paper berde eta irudi erronbikodunak.\nLehengo bainugeletatik, beheko solairukoa ia oso-osorik mantentzen da; baina hori ere aldatu egin da hasieratik hona. Egungo dekorazioa 1931koa omen da, eta, dauden datuen arabera, seguruenik, Eduardo Lagarde arkitektoak diseinatutakoa da. Gaur egun, onize orri berde eta laranjaz jantzia dago, eta kupula bitxi bat dauka, dibisioz galloiak bailiran, lore-erliebez eta akabera metalikoz dekoratua. Leihoak \u00abart d\u00e9co\u00bb beiratea dauka, kolore grisaxkakoa, eta oso xumea eta atsegina da; loredun pitxer bat irudikatzen du, eta bat dator gainontzeko dekorazioarekin. Lehengo bainugela bateko beste beirate bat estalkira sartzeko atean kokatuta zegoen, eta loro bat irudikatzen du."}
{"id": "747998", "revid": "1545", "url": "https://eu.wikipedia.org/wiki?curid=747998", "title": "Aldama-Enea jauregia", "text": ""}
{"id": "747999", "revid": "105290", "url": "https://eu.wikipedia.org/wiki?curid=747999", "title": "Eskola Zaharra (Ormaiztegi)", "text": "Eskola Zaharra Ormaiztegiko eraikina da.\n2017ko otsailaren 8an Eusko Jaurlaritzak \"monumentu\" izendatu zuen, Sailkatutako Kultura Ondasuna.\nDeskripanea.\nEskola Zaharraren eraikinak gurutze-oinplanoa du, eta Estanda ibaiaren ondoan dago. Atal nagusiak hauek dira: hiru solairuko erdiko gorputza, solairu bakarreko bi hegal eta bi solairuko atzeko gorputza. Erdiko gorputzetik ateratzen dira alboetako bi eremuak, non kokatzen baitziren umeen ikasgelak. Erdiko gorputzaren goiko solairuan, maisu-maistren etxebizitza zegoen. Atzeko gorputzaren lehenengo solairuan, beste ikasgela bat zegoen. Eraikinean, atentzioa ematen du egurrezko estalkien garapen handiak: egurrezko gatzarietan bermatuta daude estalkiok, eta gatzariak, halaber, harrizko euskarrietan. Egurrezko zertxek eta uhalek osatzen dute estalkien barne-egitura, eta, kanpoaldean, teila arabiarrak daude. Murruak harlangaitz-horma zarpiatuz eginda daude. Hiru sarbide daude fatxada nagusian, eta hiruren inguruan harriak daude jarrita erdi-puntuko arkuan. Ikasgeletan, leiho angeluzuzenak daude, fatxada nagusian, eta, atzealdeko fatxadan, berriz, arku beheratuko leihoak, harriz inguratuak. Erdiko gorputzean, lehen solairuko fatxadan nagusian, balkoi bat dago erdian, eta bi leiho alboetan; azken solairuan, leiho txikiago bat dago. Eraikinaren inguruan, harrizko itxitura bat dago, landa-estiloko kuxinduraz egina, eta, sartzeko, eskailera atal bikoitza dago, eraikinaren kanpoaldea eta barrualdea lotzen dituena.\nEraikina 1909an egin zen, eta arkitektoa Jos\u00e9 \u00c1ngel Hern\u00e1ndez de Casadevante izan zen. Ormaiztegiko Udal Korporazioa izan zen sustatzailea. Estilo eklektikoa du, eta, dekorazioa aldetik, baserrietako tradizioa ekartzen du gogora, bai materialen erabileran, bai antolamenduan."}
{"id": "748000", "revid": "119347", "url": "https://eu.wikipedia.org/wiki?curid=748000", "title": "Hezkuntza informal", "text": "Hezkuntza informala heziketa instituzio tradizionaletik kanpo jasotzen den hezkuntza orori deritzo. Kontzeptu hau hezkuntza alternatibori egiten dio erreferentzia:\nHezitzaile informalak (ordainduak edo ez) talde eta gizabanako desberdin askorekin lan egiten dute, plan sozialen eta komunitarioen zein instituzio publiko, fundazio, ongintza elkarteen\u2026 bitartez. Hezkuntza informala komunikabide masiboaren bidez ematen da (telebista, irratia, zinea, aldizkariak, egunkariak, Internet) eta baita beste bide batzuetatik ere (zoologikoak, museoak, liburutegiak, gizarte-zentro, ludotekak, eskolaz kanpoko ekintzak).\nHezkuntza formala, ez formala eta informala.\nHezkuntza politikaren eremuan ikasketa (edo hezkuntza) formala, informala eta ez formala bereizten dira. Hauen arteko desberdintasunak eta bereziki azkeneko biena (informala eta ez formala), ez da beti argia eta nahasteak sortzen ditu baina bereizketaren jatorriraino atzera jotzen badugu, hobetu ulertu daiteke kontua.\n60. hamarkadaren bukaeran nazioarteko harremanetan heziketaren krisi batez hitz egiten hasi zen, herrialde askok haien hezkuntza sistema tradizionala (hezkuntza formala) hobetzeko zituzten arazo ekonomiko eta politikoei erreferentzia eginez. Sistema tradizionala ez zela munduan ematen ari ziren eskualde askotako aldaketa sozio-ekonomiko azkarretara egokitzen uste zen. 60. hamarkadaren hasieran garapenaren nazioarteko erakunde desberdinak hezkuntza formala, ez formala eta informalean desberdintzen asi ziren, kategorizazio berria, hezkuntzaren auzian existitzen ziren beste batzuei gehitzen zitzaiona.\nDefinizio klasikoen arabera, hezkuntza formala eskolak, ikastetxeek eta prestakuntza erakundeek (lehen hezkuntza, bigarren hezkuntza eta goi hezkuntza) ematen dutena da, berriz, hezkuntza ez formala gizarte zibila eta komunitatearen erakundeekin lotzen da eta azkenik, hezkuntza informala, beste guztia barne hartzen duenari deritzo (lagunekin, familiarekin, lankideekin, lider eta tutoreekin interakzioa; autoikaskuntza, sozializazioa; jokoak; etab). Praktikan, kategoriak asko nahasten dira, batez ere hezkuntza ez formala eta informala. Lehenengoa prozesu hezitzaile instituzionalizatu eta taldekoa izateagatik bereizgarri da, ostera, bigarrena ez da prozesu hezitzaile informala ezta formala ere. Hiru alderdiko bereizketa hau kontzeptu berri batekin erlazionatzen hasiko da: etengabeko ikasketa edo bizitza osoko ikasketa. \nHezkuntza informala ohiko ez den heziketa prozesuak garatzeko aukera alternatibo bat da eta zenbait kasutan eraginkorragoak, hezkuntza formal eta ez formalean baimenduta ez dauden erraminta desberdinak eskaintzen baititu.\nHezkuntza informala hainbat esparruetan trebetasunak garatzeko, praktika teoria baina gehiago behar denetan hain zuzen ere, esker onekoa izan da sukaldaritzan eta informatikan beste batzuen artean.\nBibliografia.\nLaura Mascar\u00f3 Rotger, Ense\u00f1ar a pescar: educando en casa, Ediciones Lul\u00fa, Espa\u00f1a (2011), ISBN 5-800062-929050."}
{"id": "748001", "revid": "336", "url": "https://eu.wikipedia.org/wiki?curid=748001", "title": "Nel Noddings", "text": "Nel Noddings (Irvington, New Jersey, 1929ko urtarrilaren 19a) Estatu Batuetako feminista, pedagogo eta filosofo amerikarra da. Hezkuntzaren filosofian, heziketari buruzko teorian eta \"garrantziaren etikan edo moralean\" egin zuen lanari esker da ezaguna gehien bat.\nBiografia.\n1949. urtean New Jersey-ko \"Montclair State College\"-n Matematika eta Fisika zientzian linzentziatura lortu zuen. 1964ean, New Jerseyeko estatuan baita ere, \"Rutgers University\" unibertsitatean, Matematikako gradua lortu zuen. Beranduago, 1973.urtean hain zuzen, berriro ere beste unibertsitate batean, baina kasu honetan Kaliforniako \"Standford University\"-an, Filosofian doktoratua atera zuen. Standford-eko unibertsitatean zegoen bitartean; 1981, 1982 eta 1997 urteetan \"For teaching excellence\" izenpean sariak irabazi zituen. Honen ostean, eta behin filosofiako doktoratu horretan graduatuta zegoela, Pensylbanian (\"Pensylvania State University\"), hezkuntza arlo inguruan irakasten hasi zen; eta denbora aurrera joan ahala, Chicagoko Unibertsitatean (\"University of Chicago\") zuzendari bilakatu zen unibertsitate aurreko ikasketen hezkuntzan, hau da, Derrigorrezko Bigarren Maila (D.B.H.) eta Batxilergo ikasketetan.\nNel Noddingsek, hezkuntzarekin lotuta dauden zenbait arlotan egin du lan. Alde batetik, Derrigorrezko Lehen Hezkuntzan (L.H.) eta Derrigorrezko Bigarren Hezkuntzan, matematikako irakasle izan zen ia 17 urtez. Gainera, matematika irakasten zegoen bitartean, eskola horretako administratzailea izan zen. Berak duen filosofian doktoratu hori atera eta gero, Standford-eko fakultateko kide bihurtu zen 1977 urtean. 1992-tik 1997-ra \"The Jacks Professor of Child Education\" izan zen, 1998.urtetik aurrera, jubilatu zenetik hain zuzen, \"Lee L. Jacks Professor of Child Education Emerita\" izenpean izendatua izanez.\nNel Noddingsek, 10 seme-alaba, 39 iloba eta 20 bir-iloba inguru ditu; eta hauen artean asko, hezitzaile bilakatu egin dira. Bere senarrarekin ia 60 urtez ezkonduta egon zen eta 2012 senarra galdu zuen kantzerraren ondorioz.\nNel Noddingsen arabera, berak hezkuntzan duen esperientzia eta bere hurbileko erlazioa, bere filosofian duen jarreraren edo posizioaren garapenean, klabe bihurtu dira.\nLana.\nBere lanarekin batera, zenbait liburu idatzi ditu eta horren ondorioz, zenbait analisi eta pentsatzeko modu berri ekarri ditu. Hauen artean: Kezka eta berak etika arlo barruan duen lekuaren inguruko analisiak (\"Caring: A Feminine Approach to Ethics and Moral Education -\" 1984\");\" gaiztakeriak errepresentatzen duen irudia baina emakumeen ikuspuntutik (\"Women and Evil\" - 1989); eta hezkuntza arlo barruan kezkari buruzko ardura inplikatzen duten zenbait liburu (\"The Challenge to Care in Schools - 1992; Educating Moral People -\" 2002; \"Happiness and Education\" - 2003)\".\" Nel Noddingsek ere, hezkuntza arloan, baina arlo hau filosofiaren ikuspuntutik, sartzera animatu du jendea (\"Philosophy of Education,\" \"Educating for Intelligent Belief or Unbelief\" - 1995).\nFilosofian egindako ekarpenak..\nIdatzitako liburu batzuk kontuan hartu gabe, hala nola \"Caring: A Feminine Approach to Ethics and Moral Education\" (1984) eta \"Women and Evil\" (1989); Nel Noddingsek idatzitako liburu gehienak, hezkuntzaren filosofian eta hezkuntzaren teorian oinarritu dira batik bat. Bi arlo hauen barruan idatzi zituen lan aipagarrienak, \"Educating for Intelligent Belief or Unbelief\" (1993) eta \"Philosophy of Education\" (1995) izan ziren.\nFilosofia arloan ekarpenak egiteaz gainera, Nel Noddingsek ere \"filosofia sozial\" arloan lan egin du. Gaur egun, Nel Noddingesk \"Editorial Board of \"Good Magazine\"\"-n dabil lanean. Bere ekarpen askoren artean; errukitasunaren inguruko zientziaren interpretazioa, altruismoa eta giza harreman baketsuak dira aipagarrienak.\n\"Nel Noddings-en harreman-etika.\".\nNel Noddings-en zaintzaren etika, harreman-etika bezala deskribatua izan da. Izan ere, erlazioekin konparatuz gero, kezkak edo ardurak lehentasun handiagoa du. Carol Gilliganekin gauza askotan ados egon harren, Noddings-en ustetan, kezka eta sentsibilitatea, etikaren barneko oinarrizko ikuspegia da.\nNel Noddings-en harreman-etiko-ko kritikak..\nNel Noddings-en zaintza-etikoa pertsona askok kritikatu dute. Bai feministak eta baita ikuspuntu tradizionalagoa duten pertsonak. Feministen ustetan. zaintza arloan emakumeon rola tradizionala izaten jarraitzen du (ia aldaketarik jaso gabe) hori da haien kezka. Pentsamendu tradizionalagoa dutenek aldiz, gure buruarekiko alderdikeriari buruz Nel Noddings-ek duen teoria ez dela zuzena mantendu egiten dute.\nNoddings-ek, maitasuna eta zaitza ulertzeko asmoz, harreman desberdinak erabiltzeko joera du. Sarah Lucia Hoagland filosofo eta feministaren arabera, aipatutako harremanetan (seme-alaben heziketa eta irakaskuntza esaterako), zaintza eta maitasuna suntsikorra den zerbait da. Sarah Lucia Hoagland-ek idazten duen bezala, ezberdinak diren harremanak, etikoki arazoak sortzen dituzte eta horren ondorioz teoria etikoetarako ez dute balio. Aipatutakoagatik, Hogland-ek uste du, harreman desberdin hauek ez daudela moralki ondo. \nHezkuntzan egindako ekarpenak..\n\"Zaintzaren etika hezkuntza arloan.\".\nHezkuntza arloan, zaintzaren etikak, gauzak ondo egin behar direla eta besteak gu deitzen gaituztenean ondo egin behar dugun zentzumen bati buruz hitz egiten du. Nahi dugulako erantzuten dugu; guregana erantzuten diren pertsonak (edota errespetu esanguratsua erakusten diguten (eta alderantziz) pertsonak) maite eta errespetatzen ditugu. Horren ondorioz, zaintzak, hau jasota dagoela demostratu behar digu.\nZaintza etiko barruko beharrak..\n\"Desberdintasunak.\".\n\u201cIdentifying Needs in Education\" Noddingsek (2003) zenbait irizpide azaltzen ditu. Honen helburua: maitasuna edota grina behar baten modura tratatu behar den ala ez jakitea. Irizpide horiek honakoa azaltzen dute:\n\"Deduzitutako beharrak.\".\nHezkuntza, ikasleak dituzten deduzitutako beharrak aurkitzeko dago hezkuntza plan esplizitua. Behar hauen aurkikuntzak, ikasgelaren giroa eta ikaskuntza hobetzeko asmoz egiten dute irakasle edo profesionalek (hezitzaileek). Filosofia etikoaren zaintzan, premia hauek behar dituzten pertsonak ez dituzte zuzenean espresatuko. Gehienetan, behar hauek hezitzaileek aurkitu egiten dituzte hasiberriak ez direlako hauek topatzeko gai. Nola identifikatzen dira deduzitutako beharrak? Ikasle (edo hasiberrien) jokaerak, jarrerak edota funtzionamenduak nahitaezkoak dira hauek topatu ahal izateko.\n\"Adierazitako beharrak.\".\nBehar hauek ikasgelaren giroa bideratzeko eta tasatu ahal izateko zailak izaten dira. Izan ere, hasiberriek zuzenean adierazten dituzte haien jarrera edo hitzekin. Bideratzeko zailak diren arren, hezitzaileak era positibo batean tratatu behar dituzte eta horrela hasiberriekin harreman humanitario hori mantendu. Behar hauek ez badira ardurarekin zaintzen, gizabanakoa minduta eta maitasunik gabe sentitu daiteke.\n\"Oinarrizko beharrak.\".\nIzenak esaten duen bezala, elementalak diren behar hauek bizirauteko nahitaezkoak dira. Hauen artean; janaria, ura eta babeslekuak daudelarik.\n\"Erabateko beharrak.\".\nBehar hauek aurkitzeko asmoz, zaintza etikoko filosofiak dio eskolak, zerbitzu osoko instituzioak izan beharko liratekeela. Hauen artean, zaintza mota desberdinak eskainiz: mediku zaintza, \"hortzetako zaintza\" (dentista antzeko bat), gizarte zerbitzuak, haurtzaintza edota haurren heziketarako kontseilua.\n\"Hezkuntza arloko inplikazioa.\".\nEkonomia arazoak sufritzen dituzten familietan oinarritzen da batik bat. Askotan ikasleak egin nahi ez duten zerbait egitera behartuta daudela kontziente izateaz gain, haien interes eta kapazitateak alde batera uzten ditugu.\nIrakasleen heziketa, emozio eta profesionaltasuna..\nEmozioa eta bere garrantzia gaizkiagotu egin du lanbide askoren distantzia, behin eta berriro banaketa lortu nahia eta haien balorazio harroputzen ondorioz. Arrazionala eta profesionala den funtzionamendu bat lortzeko kezkak, hezkuntzan adibidez, ez ditu emozioak ahalbidetzen. Eta horren ondorioz, profesionalak beldur dira, ez baitute nahi emozioak haien barne bihurtzea. Izan ere, badirudi, benetako profesionalak ez direla haien emozioetaz kontrolatuak izaten eta arazoei era arrazional batean aurre egitera behartuta daude. Noddings-en (1996) ustetan, irakaskuntzan, kezkak, hainbat itxura hartzen ditu:\nIrakasleen formakuntza honetan istorioen erabilera garrantzitsua izan daiteke. Izan ere, ikasgela baten barruan egon ahal diren zailtasunak erakuts daitezke, dena irakasleen ikuspuntutik egonda.\nHaur guztiak hezituz..\nZaintzaren etikaren barnean, hazkuntzaren helburua zoriontasunean oinarritu egiten da. Helburu honen inkorporazioak, ikasleak laguntzeaz (zoriontasunaren ezaugarriak ulertzen lagundu) gain, irakasle eta ikasleak komunitatean eta talde handian, kontaktua izaten eta erlazionatzen lagundu egiten du.\nZaintzaren etikak, hezkuntza mundu barruan dituen kritikak..\nNel Noddingsen teoriek kritika asko jaso dituzte; bai herritarren partetik eta baita bere lanbidea (edo antzekoren bat, hau da, mundu honen barruan pisua duten pertsonak) konpartitzen duten askoren partetik. Baina hala ere, bi kritika nagusietan oinarrituko gara. Alde batetik, teoria honek, gure burua maitatzea alde batera uzten duela diote batzuk. Hau da, gure ingurukoak zaintzen eta maitatzen oinarritzean gure burua alde batera utziko dugula kritikatzen dute. Eta, bestetik, irakasle-ikasle harremana arriskuan jarriko dela baieztatzen du beste pertsona multzo batek, eta horretaz kezkatuta daude."}
{"id": "748002", "revid": "58701", "url": "https://eu.wikipedia.org/wiki?curid=748002", "title": "Munoa jauregia", "text": "Munoa jauregia Barakaldoko eraikina da.\n2017ko otsailaren 8an Eusko Jaurlaritzak \"monumentu\" izendatu zuen, Sailkatutako Kultura Ondasuna.\nDeskribapena.\nEraikin nagusia.\nBarakaldo udalerrian dagoen eraikin errektangeluarra da, Ibaizabal-Nerbioi itsasadarraren gaineko ikuspegia duen muino batean kokatuta dagoena, hain zuzen ere, Gurutzeta, Burtze\u00f1a, Llano eta Lutxana auzoak elkartzen dituen lorategi-eremu batean. Eraikina estalki amansardatu batez estalita dago (estalkiaren gorputz nagusia teilazkoa da, eta alboetakoa arbelezkoa), eta zerbitzu-solairu bat, bi solairu altu eta estalkipean dagoen solairu bat ditu.\nGaur egungo itxura 1916an hartu zuen, Ricardo Bastida arkitektoak egindako obraren ondorioz. Hark, Rafael Etxebarria Azkarateren eta honen emazte Amalia Etxebarrietaren ekimenez, hasiera bateko jauregitxoa aldatu zuen. Jauregitxo hori 1860. urte inguruan eraiki zen, Juan Etxebarria La Llanaren udako egoitza izateko.\nLehen eraikin hori, geroago, Etxebarria-Etxebarrieta senar-emazteek erabili zuten, eta Horacio Etxebarrieta ere bizi izan zen han. Bilboko itsasadarreko ibai-sistemaren ikuspegi onena zuen lursailean kokatu zen, eta fatxada nagusia hego-ekialdera begira zegoen, eta sarrera nagusia finkaren beheko aldean zuen. Hasierako bolumenetik kontserbatzen dira, bolumena bera eta hasierako eraikuntza-elementu asko, hala nola fatxadako hutsuneak eta horiek berriz hesitzeko harriak eta moldura apaingarriak eta errementaritzako eta zurgintzako zenbait lan.\nBastidak egindako berritzeak jatorrizko eraikinaren estilo frantsestua errespetatu zuen, eta bolumenari monumentaltasuna ematen zioten bi gorputz simetriko gehitu zituen, bakoitza hasierako eraikineko mutur batean. Horrez gain, kareharrizko terraza bat gehitu zuen, solairu nagusiaren maila berean kokatua. Solairu nagusira solairu horretako ateetatik sartzeaz gain, kanpoaldetik ere sartzea dago, bi eskailera simetrikoren bidez. Horiek ere harrizkoak dira, eta, kurba pixka bat duen bide bati jarraituz, terrazara iristen dira.\nOndorengo fase batean, Bastida arkitektoaren zuzendaritzapean ere, atezaintzako pabiloia, autoak sartzeko ate handia, garajearen eraikina eta baratzeko ustiapenarekin lotutako korta-baserri bat eraiki ziren. Gaur egun, ez dira kontserbatzen ez atezaintzako eraikina, ez eta korta-baserrikoa ere.\nHalaber, Bastidaren esku-hartzearen ondorioz, etxera sartzeko sarrera nagusi berri bat eraiki zen, Bilbo eta Santurtzi arteko errepideari begira, eta horrek inguru horretako kokalekua aldatu zuen.\nEsku-hartze osoa \u00abBeaux-arts\u00bb estiloko elementu bereizgarriz beteta dago. Osaera simetrikoa du, bai eta ardatz bertikalen arabera antolatutako hutsuneak ere, eta bolumen nagusia pixka bat atzera eramanda dago, alboko hegalekin batera kokatuta geratzeko. Hegal horiek kuxin moduko pilastrak dituzte ertzetan.\nHorizontalki, solairuen banaketa agerikoa da fatxadetan, inpostak erabiliz. Elementu apaingarriak nabarmentzearren, osaerak txandakatze kromatikoa sartzen du elementu horien eta harresien artean. Eraikin osoa altxatutako ataletan zehar doan hegal jarraitu batekin amaitzen da, eta bolumen nagusian balaustrada bat gehitzen da.\nSolairu nobleetan, behekoa eta lehenengoa, arku beheratua duten baoak ageri dira, harlanduarekin berriz hesitua eta giltzarri molduradunarekin. Beheko solairuan, hutsune guztiek terraza zabalera sartzeko aukera ematen dute, eta, lehen solairuan, erlaitzen gainean karelak dituzten hutsuneak daude, nagusian izan ezik, forjazko balkoi dat baitu. Gainerako solairuetan, baoek tamaina eta estilo ezberdinak dituzte, espazioen hierarkia adierazteko.\nSolairuen antolamendua burgesen egoitza-eraikinetan ohikoa da: espazioa antolatzen duen korridore baten bi aldeetan banatzen dira gelak. Gelen antolamenduari dagokionez, beheko solairuan eraikinerako sarbidea dago eta bertan areto adierazgarriak daude: Areto Nagusia izenekoa, eraikinaren hegoaldeko muturrean organo bat duena, sarrerako atari nagusiaren alboetan dauden bi areto gehiago, jantokia ofizioarekin, bulegoa, kapera, komun bat eta josteko gela bat. Lehenengo solairuan gela pribatuak daude: 7 logela eta lau bainu- eta apain-gela. Esltalkipeko solairuan zerbitzarien gelak daude: zerbitzarientzako 6 logela, komuna, arroparentzako gelak eta biltegiak. Eta erdisotoan, sukaldea eta zerbitzarien jangela daude, lisatzeko gela, garbitokia, esekilekua, upeltegia, biltegia, jaki-tokia, ikaztegia, galdara eta komun bat. Erdisotora sartzeko beheraka doan eskailera nagusi baten zati bat erabili behar da. Eskailera horren hasiera da eraikinaren atzeko fatxadako erdian kokatutako ate nagusia.\nEraikitako bolumenaren barnealdeko espazioez gain, kanpoko terrazaren egiturak galeria bat kokatzen du lorategiarekin lotutako gune gisa. Hala ere, eguraldi txarretik babestua dago. Espazio hori lauza ikusgarriz estalita dago, apaindura geometrikoak eta lorekoak dituztenak.\nGarajearen eraikina.\nGarajearen eraikina finkaren goiko aldeko sarrera nagusiaren ondoan kokatzen da. Beheko solairu bat eta estalki amansardatudunpeko solairu bat ditu, eta, haren funtzio-programan, ibilgailuen aparkalekua ez ezik txoferraren etxebizitza ere jasotzen ziren.\nGarajeko pabiloia eraikitzeko erabili ziren eraikuntza- eta osaera-elementuak jauregiko erakinean erabilitakoen antzekoak dira; hortaz, eraikinaren irudi koherentea lortzen laguntzen dute. Gaur egun, hormak estaltzeko elementuak berreskuratu behar dira, baita jatorrizko pabiloiko estalkiarenak zein sarbidearen jatorrizko aroztegiko elementuak (kontserbatzen direnak) ere.\nLorategia.\nLorategiaren gaur egungo antolakuntza finkak izan duen bilakaera historikoaren ondorioa da. Hasiera batean, etxearen eta jabetzaren beheko aldearen arteko eremua hartzen zuen finkak, eta, bigarren fase batean, etxearen eta gaur egungo Llano kalearen arteko eremua gehitu zituen.\nEremu zabala da, sei hektarea ingurukoa. Seguruenik Bastidak berak diseinatu zuen eta eraikin nagusia duin bihurtzeko pentsatua dago, bai eta bertan bizi direnen intimitatea bermatzeko ere.\nOrokorrean, ingeles motako lorategi bat da, itxura naturala duena, landaredi dentso eta ugaria duena, are nabarmenagoa dena eraikin nagusitik urrun dauden guneetan. Trazadura bihurriko bidexkaz lotua dago eta zenbait eskulturak osatzen dute. Horiek, balio artistikoa emateaz gain, erromantizismoz betetzen dute eremua eta agerian uzten dute jauregian bizi direnentzako kalitatezko espazio bat sortzeko nahia.\nEmaitza lorategi-eremu bat da, laua zein aldapatsua, eraikin nagusiarekin lotura zuzena duena, baina, gainera, txertatuta dagoen metropoli-inguruarekin ere espazio-harremana baduena; izan ere, paisaia-balio bereziak eransten dizkio ingurune horri.\nLorategira sartzeko gaur eguneko sarrera nagusia finkako goiko aldeko antzinako sarreraren bidezkoa da, Llano kaleari begira dagoena, eta jatorrizko itxiduraren harrizko harresiaren parte dena. Erabilitako konponbidea kareharrizko harlanduzko pilare handi landu batzuetan oinarritzen da, egoera onean kontserbatzen direnak. Hala ere, sarrera horrek jatorrizko errementaritza berreskuratu beharko luke, kenduta baitago.\nLorategia antolatzeko trazari dagokionez, historian zehar izan dituen aldaketak gorabehera, hein handi batean ezagut eta berreskura daiteke. Izan ere, hortik igarotzen diren ibilbideak Ismael Gorostizak 1925ean egindako planoetan zehazten dira.\nLorategiaren urbanizazioak barne hartzen ditu zenbait elementu, lorategiaren parte direnak, lorategiari egitura ematen laguntzen dutenak, eta monumentu multzoari itxura dotoreagoa ematen diotenak; esaterako: finkaren goiko aldean kokatutako putzu zabala; Nemesio Mogrobejo eskultorearen obra, \u00abEva\u00bb, eta Valent\u00edn Due\u00f1as eskultorearena, \u00abDama\u00bb, eta honako altzari hauek: balaustradak, jauregiko aurreko aldeko pitxer handia, eta lorategiko goiko aldean glorieta forman kokatutako lau bankuak.\nEdonola ere, apaintzeko zuhaitzak eta zuhaixkak (500etik gora) dira nagusi, besteak beste zedroak, izeiak, ezkiak, palmondoak, makalak, pinuak eta magnoliak. Horiek, oro har, biriki berde bat osatzen dute biztanle-dentsitate handia duen metropoli batean."}
{"id": "748003", "revid": "56334", "url": "https://eu.wikipedia.org/wiki?curid=748003", "title": "Diziplinartekotasuna", "text": ""}
{"id": "748004", "revid": "146408", "url": "https://eu.wikipedia.org/wiki?curid=748004", "title": "Emmi Pikler", "text": "Emmi Pikler (Viena,1902ko urtarrilaren 9a, Budapest,1984ko ekainaren 6a), pediatra, autorea eta mintzalaria . Haurtzaroko zaintza arduratsuan oinarritutako hausnarketak sustatu nahi zituen. 1946. urtean, Budapesteko (Hungaria) abegi-etxeaz arduratu zen aldaketa handiak eginez. Bere helburua, 0-6 urte bitarteko haurren autonomia eta osotasuna babestea izan zen. Abegi-etxea 2011. urtean itxi zen, baina 2006. ean Pikleren Haurren Zainketarako Institutu bihurtu zen, haurreskola eta formazio zentroa bezala funtzionatuz. Gaur egun ere, funtzionatzen ari da Piklerren pedagogia mantentzeko, hau da, haur eta ume txikiak errespetuz zaintzea. Horren ondorioz, mundu osoan zehar, elkarteak sortu dira, Piklerren pedagogia eta bere eginkizunak zabaltzeko.\nBizitza.\nEmmi Pikler Hungarian jaio zen 1902ko urtarrilaren 9an. Vienan medikuntza ikasi zuen, eta 30eko hamarkadan pediatra aritu zen familiekin. 1946. urtearen hasieran, Budapesteko L\u00f3czy kaleko abegi-etxearen zuzendaria izan zen 30 urtez (gaur egun Pikler Institutua dena). Bertan, umezurtzak hartzen zituzten(3) Piklerrek garapen egokia izan zezaten metodo aproposena bilatu zuen. Halaber, kontuan hartu behar da haurtzaro ona edukitzea eta gurasoekin ez egoteagatik sortzen dira arazoak ekiditea garrantzitsutzat hartzen zuela.(2)\nNahiz eta L\u00f3czy zaintza metodo berritzailea aurrera eraman, ume txikiei bere garapenean laguntzeko, hezitzaileek ezin zuten ama ordezkatu. Hala ere, Instituzio honetan umeen eta haien zaintzaileen arteko harreman estuak sortzea lortu zuen. Haur bakoitzaren bakarkako zainketei eskainitako banakako arreta, egunerokotasunaren koherentzia eta behar indibidualei egokitutako erantzunen bidez, eman zitekeen.\nL\u00f3czy institutuaren zabalkuntza.\nL\u00f3czy institutuak bere metodo pedagogikoa horrela zabaltzen du:\nPiklerren metodoaren printzipioak.\nPiklerren Pedagogiaren Printzipioak hurrengoak dira, besteak beste.\nPrintzipio hauek errespetatu behar dira, umearen egonkortasuna ez apurtzeko. \nPiklerren metodoa eguneroko arduretan.\nHaurren bizitzako lehenengo aldian, ezaugarri ezberdinak garatu ditzakete, adibidez berak bakarrik gauzak egitea edo ekintzak berezkotasunarekin egitea. Baina hori emateko helduek transmititzen dituzten baldintzak egokiak izan behar dira, hau da, ingurune seguru bat. Horrez gain, ondo zainduta egoteko, egunerokotasuneko ekintzak modu aproposean egin behar dira, koreografiak elikadurarako eta higiene zaintzetarako.\nPiklerrek errespetuan oinarrituta zegoen hezkuntza sistema bat sortu zuen. Berak, umeen garapen motorra naturala zela pentsatzen zuen. Helduek ez dute umearen mugimenduan zuzen eragiten, umeak bakarrik egiten du. Helduek ezin dituzte umeak baldintzatu, aske utzi behar dituzte.\nLiburuak.\nEmmi Piklerrek, hizkuntza ezberdinetan artikulu eta liburu asko idatzi zituen bere bizitza osoan zehar. Liburu horietako batzuk hurrengoak dira:\nEmmi Piklerrek azaltzen du, umeak arropa aproposarekin egon behar direla, mugimenduak ondo egin ahal izateko. Dauden ingurunea segurua izan behar da, eta helduak aske utzi behar du, bere garapena ondo emateko. Hezitzailearen lanak: behaketa egitea eta umearen garapenaren informazioa erregistratzea, zaintza momentu pribilegiatuetan banakako arreta ematea, espazioa eta material egokiak prestatzea. Haurren eta helduen arteko harremana eraman handikoa eta begirunetsua izan behar da."}
{"id": "748006", "revid": "9115628", "url": "https://eu.wikipedia.org/wiki?curid=748006", "title": "Atresmedia", "text": "Atresmedia Corporaci\u00f3n Espainiako komunikazio talderik handienetarikoa da. 2012ko urriaren 1ean bi komunikabideen arteko fusioa ofizialdu egin zen \"Antena 3\" eta \"La Sextaren\" artean. 2013ko martxoaren 6ean izenaz aldatu ziren gaur egun ezagutzen dugunera, hau da, Atresmedia Corporaci\u00f3n.\nTelebistan nahiz irratian, hainbat eta hainbat kate ezberdin aurki daitezke, era askotariko programazioarekin: Telebistan \"Antena 3, La Sexta, Neox, Nova, Mega\" eta \"Atreseries\" aurki ditzakegu; aldiz, irratian \"Onda Cero,\" \"Europa FM\" eta \"Melod\u00eda FM\".\nHonetaz aparte, komunikabide talde honek gizartea hobetzen lagundu nahi du, eta horretarako hainbat sekzio ditu, non kanpainak eta programak bultzatzen diren aldaketak gauzatzeko. Hau guztia bi talde ezberdinetan zatitzen da: \"Compromiso Atresmedia\" eta \"Fundaci\u00f3n Atresmediak\", lana jarraitu ahala azalduak izango direnak.\nHistoria.\nAurrekariak: irratia (1982-1989).\nAntena 3 S.A. sozietatea 1979an sortu egin zen. Haren sortzaileak La Vanguardia (irratiaren %51 jabetza zeukana), ABC - Prensa Espa\u00f1ola, Manuel Mart\u00edn Ferrand, Europa Press agentzia eta Zeta Taldea izan ziren. 1978ko konstituzioak onartzen zuen adierazpen askatasuna aprobetxatuz, hainbat enpresa, Antena 3 haien artean, telebista pribatuak sortzeko eskaera egin zuten, baina eskaera guztiak ukatuak izan ziren. Beraien lehenengo ideia zapuztuta, gobernuak 1980 eta 1981 urteen artean lehiaketara atera zituen 300 irrati lizentzietarako aurkeztea erabaki zuen Antena 3 sozietateak. Azkenean, hauetariko bat lortu egin zuen. Antena 3 irrati pribatua 1982an hasi zituen bere emisioak, eta, hamarkada batean Ser Kateak eta RNE zuen duopolioarekin amaitzea lortu zuen, Espainako kate entzunena bihurtuz. Irratiaren funtzionamendua hasi eta urte bat geroago, sozietateak 33 irrati-instalazio zituen bere menpe, eta hurrengo urterako beste 21 irekitzea espero zuten. 1984an izugarrizko aurrerapausoa eman zuten msuikan espazializatuta zegoen Radio 80 katea erosi zutenean 126 milioi peseten eta haien zorrak ordaintzearen truke.\nHala ere, sozietatea eratzen zuten bazkideak ez zuten telebista kate bat sortzeko ideia alde batera utzi, eta presio kanpainaren bitartez bere nahia lortzen saiatu egin ziren. Horregatik, 1988an Gobernuak hiru telebista kate pribatuentzat baimena igorriko zuela berri eman zuenean, irabazteko asmoarekin Antena 3 S.A. Antena 3 de Televisi\u00f3n sozietatean bihurtu zen haien lehiaketan parte hartzeko. Guztira bere kapital soziala 10.000 milioi pesetakoa zen, eta haren akziodun nagusiak Antena 3 irratia (% 7), La Vanguardia (%20), idatzizko hainbat medio espainol (hala nola, ABC, El Correo, \u00a1Hola!, Diario de Navarra...) (%10), beste motako enpresak (Mercadona, Zara, Orlando...) (%23), nazionalitate askotako bankuak (%20) eta akzionista partikularrak (%10) ziren. Azkenean, 1989 hirutako lizentzia bat lortu (beste biak Gestevisi\u00f3n Telecincorentzat eta Sogecable-rentzat izan ziren) eta 1990an emisio erregularrak hasi zituen.\nSendotzea: Telebista (1990-2010).\nAntena 3 1990 hasi zen emititzen. 1992an, hainbat aldaketa bizi izan zituen. Alde batetik, bere irudia eta bertan lan egiten zuten profesionalak aldatu ziren eta beste batzuek bere lekua hartu zuten, haien artean adibidez Mercedes Mila eta Pepe Navarro. Urte honetan ere telebista kateak The Simpsons marrazki bizidunen eskubideak lortu zituen eta 20th Century Fox estudioarekin harremanetan hasi zen pelikulak eta serieak erosteko. Azkenik, akziodunen egitura aldatu egin zen, eta Grupo Zeta pasa izan zen akziodun nagusira izatera. 1994ko Apirilean Antena 3 audientzia liderra bihurtu zen, Espainia mailan lorpen hau lortzen zuen lehen enpresa pribatua bihurtuz.\n1997an akziodunen egitura berriro eraldatu egin zen Telefonikak Grupo Zetari bere akzioak erosten dizkionean. Bi urte geroago, 1999an, Telefonikak Onda Cero irrati katea erosi zuen eta Antena 3sekin elkartu zuen. 2002an Munduko Futbol Txapelketaren eskubideak erosi zituen, Espainian txapelketa hau igortzen zuen lehen kate pribatuan bihurtuz.\n2003an sozietateak aldaketa handiak bizi izan zituen. Urte honetan, Grupo Planeta komunikazio taldeak sozietatearen akziodun nagusira izatera pasa egin zen, honen kapitalaren % 25a erosiz. Aldi berean, Telefonikak sozietatea hutsi egin zuenez, Onda Cero irratia Grupo Planeta-ren menpe egotera pasa zen. Aldi berean, 2003an, Antena 3 burtsan kotizatzen hasi egin zen. Urte honen amaieran telebista kateak bere historiako telesail arrakastatsuenetariko bat estreinatu zuen: Aqui No Hay Quien Viva. Gaur egun, telesail honek Espainako telebistaren hirugarren sail ikusiena da.\n2005ean, LTDaren (Lurreko Telebista Digital) agerpenarekin, Antena 3 bi kate berri ireki zituen: Antena.Neox (gaur egun Neox dena ) eta Antena.Nova (gaur egun Nova ). Urte honetan ere UEFA Champions Leagueko eskubideak erosi eta jardunaldi bakoitzeko partidu bat igortzen hasi zen.\n2006an, Telecincok Miram\u00f3n Mendiren (Aqui No Hay Quien Viva saioaren sortzaileak) akzioen % 15a erostearen erruz, Antena 3 bere momentuko telesail arrakastatsuenari amaiera eman behar izan zion. Sozietateak, Telecinco auzitara eraman zuen, baina epaiketa galdu egin zuen. Gaur egun oraindik aktibo dago Telecincok Miram\u00f3n Mendi produktorarekin sortu zuen sekuela: La Que Se Avecina.\n2010ean bi kate berri sortu zituen: Nitro (gaur egun desagertua) eta Antena 3 HD.\nAtresmediaren sorrera: La Sextarekin fusioa (2011-2012).\nLa Sextaren historia ez da Antena 3ena bezain luzea. 2005eko azaroaren 25ean, Gestora de Inversiones Audiovisuales La Sextak emanaldi lizentzia lortu zuen, eta abenduaren 12an jada emanaldi probak hasi ziren TDTarekin. Katearen zuzendari nagusia Antonio Garc\u00eda Ferreras izango zen. Katearen emanaldiak gutxinaka hobetzen joan ziren, gutxitik hasita: 2006ko urtarrilaren 23an, sustapen bideo batekin hasi ziren, baina ez zen otsailaren 20ra arte izan euren lehenengo benetako proba. Martxoaren 2an, katearen lehenengo zuzenezko emanaldia izan zen, futbol partida bat izanda Kroazia eta Argentinaren artean. Katearen lehen emanaldiak lotura oso estua izan zuten kirolekin, konkretuki futbolarekin: honen hasieratik, Alemaniako futbol mundialaren eta selekzio ezberdinen emanaldiak erosi zituzten 7/; aparte, akordio batera iritsi ziren Audiovisual Sportekin (Mediaprori esker), horrela larunbat gauero futbol partida bat eman ahalko zuten. Ere, saskibaloia eta F1aren emanaldi eskubideak erosi zituen zenbait urterako, erakutsiz berriz ere, katearen interesa kirolengatik. Baina katea ez zen bakarrik kirolak, bazuen ere eduki originala, eduki horietako batzuk oso arrakastatsuak: S\u00e9 lo que hicisteis, , Buenafuente, Salvados\u2026 Gainera, oso programa onen emanaldi eskubideak erosi zituen, Bones edo El Mentalistarenak adibidez. Apirilaren 2009an, kateak ikusle record-a gainditu zuen bere gailurrera iritsiz: %9,7 bi egun segidan. 2011ko urtarrilean, The Walking Dead eta El Club de la Comediaren emanaldiak emititu zituzten, eta lehenengoak record guztiak hautsi zituen, katearen programarik ikusienak bihurtuz.\n2011ko abenduaren 14ean, Grupo Antena 3 eta Gestores de Inversiones Audiovisuales La Sexta akordio batera iritsi ziren, non bigarren enpresak (hau da, La Sextarena) Grupo Antena 3eko parte bihurtuko zen kapitalaren %7 baten trukez. Hala ere, ideia hau alde batera utzi zen 2012ko ekainaren 25ean, izan ere, Administrazio Kontseiluarekin edukitako bilera batean, erabaki zuten aurrera ez jarraitzea. Gobernuak esku hartu zuen egoera lasaitzeko bi komunikazio taldeen artean, honakoa argudiatuz duela gutxiko fusioarekin, Telecinco eta Cuatroren artean. Azkenean, irailaren 6ean, Grupo Antena 3ek konfirmatu zuen fusioa aurrera eramango zela. Urriaren 1ean, fusioa ofizialdu egin zen eta horrela taldeak 7 kate kontrolatzera pasa zen, zeintzuk honako hauek dira: Antena 3, La Sexta (eta bi hauen HD bertsioa), Neox, Nova, Nitro, Xplora, La Sexta 3 eta Gol Televisi\u00f3n (ordain katea). Fusioaren ondoren, Grupo Antena 3 taldeak izenaz aldatu zen eta Atresmedia Corporaci\u00f3n deitzera pasa zen 2013ko martxoaren 6ean. Javier Bardaj\u00edren hitzak esaten duten bezala: \u201cbi kate hauen arrakasta errespetuan oinarritzen da; handiak ez zuen txikia jan oraingo honetan\u201d\nLa Sexta 2005ean sortu zen, Jos\u00e9 Luis Rodr\u00edguez Zapatero gobernuan zegoen bitartean, baina ez zen 2006 arte izan telebista kateak lehenengo emisioa egin zuela. Espainiar telebista merkatuan leku bat lortzen hasi zen zailtasun askorekin. Sortu zenetik arazo ekonomiko handiak izan zituzten eta lehenengo 6 urteetan ez zuen mozkinik lortu. Azken datuen arabera, 2011ko kontuek azaltzen zuten enpresa bide txarretik joango zela zeozer egiten ez bazen. Urte horretako etekinak 213,6 milioi eurokoak izan ziren, aldiz 2010eko datuek azaltzen dutenez, etekinak 270 milioi eurokoak izan ziren. %21eko jaitsiera azaltzen duena. Urte honetan telebista kateak 114 milioi euroko maniobra-funts negatiboa azaltzen zuen.\nLa Sextak lehenbailehen behar zuen fusioa aurrera eramatea, honek katearen biziraupena bermatuko zuelako, beharrezkoa zen egoera finantzario txarra zutela ikusita. Kate berdea, Antena 3ri tentatuz aritu zen zenbait kasutan fusioa egiteko, baina Konpetentziako Komisio Nazionalak (CNC) tratu hori aurrera eramateko baldintzak gogortu zituen Antena 3 proiektutik baztertuz. Azkenean 2012an gobernuak CNCk aplikatutako baldintzak lasaitu zituen, eta modu honetan fusioa egin zen La Sexta hondamenditik ateratzea lortuz.\n2011ko abenduaren 14ean Antena 3 Taldeak eta La Sexta Ikusentzunezko Inbertsioen Gestorak elkartzeko akordio batera heldu ziren, non La Sexta bere kapitalaren %7aren truke batuko zen (Mundo de la empresa, 2016).\nDesagertutako kateak.\nLa Sexta 2: Izenaren bidez jakin daitekeen bezala, kate hau La Sextarena izan zen. 2010eko azaroaren 1ean sortua, katea erabilia izango zen La Sextako hainbat programa berriz emateko. 2012ko maiatzaren 1ean, katea itxi egin zen.\nLa Sexta 3: La Sexta 2 katea bezala, La Sextaren propietatea izan zen. 2010ko azaroaren 1ean sortua (aurrekoa bezala), zinemara dedikatutako katea izango zen gehienbat, sailak eta \u201cteletienda\u201d ere emanez. Bigarren katea baino arrakasta handiagoa izan zuen, baina hala ere, hori ez zen nahikoa izan, eta 2014ko maiatzaren 6ean, katea desagertu egin zen.\nNitro: Beste aurreko biak ez bezala, kate hau Antena 3etik dator eta 2010eko abuztuaren 2an hasi zituen bere emanaldiak. Bertan, publiko maskulinoari eskainitako programazioa emango zen. Hala ere, kateak ez zuen izan esperotako arrakasta eta hiru urte eta erdi ondoren, katea itxi egin zen.\nXplora: 2012ko maiatzaren 1ean sortua, Antena 3en jabetzekoa izan zen ere. Bertan, gaur egungo Mega katearen antzekoa programazioa ematen zen, hau da, mini-sailak, misterio eta fikziozko sailak\u2026 dena jende kuriosoarentzat, gehienbat. Honek ere, ez zuen espero izan zen arrakasta lortu eta bi urte ondoren bere emisioak bukatu egin ziren.\nAtresmedia gaur egun (2012-).\nBi taldeak batu eta gero, Antena 3 Taldeak Atresmedia Korporazioa izatera pasa egin zen, eta bere akziodunen eta estatutuen aldaketak jasan zituen. Urte honetatik akziodunen egitura gutxi aldatu egin da, Planeta-D'Agostini izanda akziodun nagusia.\n2014an Atresmediak hiru kanal itxi behar izan zituen Espainiako Auzitegi Gorenak aginduta: Nitro, Xplora eta La Sexta 3. Auzitegi Gorenak 2013an erabaki zuen kate horiek itxi behar zirela haiek irekitzeko baimena, lehiaketa publikorik egin gabe esleitu zirelako. Guztira bederatzi telebista kate itxi ziren aldi berean: Atresmediako hiru, Mediaseteko bi (Nueve eta La Siete), Net TVko bi (MTV eta Intereconomia) eta Veo TVko bi (AXN eta Marca TV).\n2015an Atresmediak Gol Televisi\u00f3n itxi egin zuen, Mediaprok (katearen sortzailea) eta Al Jazeerak Bein Sports katea Espainian igortzen hasteko akordio batera ailegatu baitziren. Aldi berean, kate hau ixtean, Atresmediak TDTan Mega katea irekitzeko frekuentzia eskuratu zuen, zeinak urte beren hasi zituen emisioak. Urte honetan Antena 3 25 urte bete zituen telebistan, eta lorpen hau ospatzeko, Atresmediak dokumental bat eta ekitaldi berezi bat antolatu zuen aktiboan eta erretiratuak zeuden bere historiako pertsonai guztiak bilduz. Azkenik, 2015ean, Atresmediak Pekin Express reality showa berriro emitituko zuela berri eman zuen, bere lehiakideari, Mediaset, saioa lapurtuz .\n2016an, \u00a1Boom! saioak, Antena 3 katean emititzen dena, telebistako lehiaketen historiako sari handiena eman zuen: 2.326.500 \u20ac.\n\"Compromiso Atresmedia\".\nPonle Freno: Sekzio guztietatik, honakoa lehenengoa izan zen sortua, 2008. urtean konkretuki. Honen helburua oso zehatza da: errepideetan geroz eta hildako gutxiago egotea, eta azkenik, 2020era iristea 0 hildakoekin urte osoan. Horretarako, hainbat ekintza ezberdin egiten dituzte gizarteak parte hartu ahal izateko, adibidez karrera popularrak (\u201ccorrer salva vidas\u201d esloganarekin), iragarkiak telebistan jendea kontzientziatzeko\u2026. Plataforma herrikoia da, hau da, edozein lagundu dezake sekzioan laguntzeko, eta lehen esan dudan bezala, hauen helburu nagusia da errepideetan hildakorik ez egotea 2020. urtean.\nConstantes y Vitales: \u201cUn cuerpo no puede vivir sin cerebro y un pa\u00eds no puede vivir sin sus mejores cerebros\u201d. Modu horretan hasten da sekzio honen azken iragarki-spot- a. Horixe bera da beraz helburua: proiektu bat non laguntza ekonomikoak eman zaizkie ikerketa medikuei eta \u201cfuga de cerebros\u201d-a geldiarazi nahi den. 2014ko urrian sortua, herritarrek euren laguntza eskaini ahal izateko, sekzio honek hainbat kanpaina zabaldu zituen gizartean zehar (adibidez desfibriladoreen proiektua, zeinek izugarrizko arrakasta izan zuen eta horrekin batera lagundu zuen hainbat eta hainbat desfibriladore ezartzea leku eta zonalde publikoetan, edozeinek erabili ahal izateko, izan ere, Espainian urtean 30.000 hildako ematen dira bihotzeko geldialdiengatik).\nHazte eco: gizarteaz aparte, Atresmedia Corporaci\u00f3nek ingurumenaz ere zaindu nahi du, eta horretarako dago sekzio hau. 2010 sortua, Greenpeacen laguntzari esker, hainbat kanpaina eta ekimen ateratzen dituzte jendea kontzientziatzeko zer nolako mina kausatzen diogun inguratzen digun munduari (adibidez pertsonaeta txakurren karrerak, txakurren bazterketaren aurka; edo eta kanpaina ezberdinak non jendearen sinadurak pisu handia daukan klima aldaketaren aurka).Ere bai, hainbat spot ateratzen dituzte jendea kontzientziatzeko.\nTolerancia Cero: seguruenik, garrantzitsuenetariko kanpaina, izan ere, honek duen inpaktua gizartean oso handia da.2015eko azaroan sortua, izenak esaten duen bezala, tratu txarren aurkako kanpainak eta ekintzak egiten diren sekzioa da. Honen aurka joateko, euren webgunean tratu txarrak sufritu dituztenen pertsonentzat laguntza eskaintzen dute, mundu horretatik alde egin ahal izateko. Ere, hainbat spot ematen dituzte telebistatik jendea kontzientziatzeko oraindik asko falta dela tratu txarrak alde batera uzteko.\nCrea Cultura: Bere izenak esaten duen moduan, kultura bultzatzeko sortutako sekzioa da. 2014ko irailean izan zen sortua, eta geroztik haziz joan da jendea geroz eta gehiago kontzientziatzen kulturaren garrantziaz gizartean. Webgunean hainbat informazio osagarri aurki daiteke. Horretarako, eta beste sekzioetan bezala, hainbat spot eta ekimen ezberdin egiten dira.\nObjetivo bienestar: 2014ko martxoan sortua, izenak oso argi uzten digu sekzio honen helburua: zuk zurekin ondo sentitzea: sano egotea, mentalki ondo egotea\u2026 Horretarako, euren webgunean hainbat artikulu eta notizia dituzte, non erakusten dituzte modu ezberdinak bakoitza bere buruarekin gustura egoteko eta besteen aurrean ondo sentitzeko. Ere bai, Objetivo Bienestar Junior sekzioa dago honen barruan, non enfokea jubenilagoa da eta zentratzen dira obesitate infantilean, \u201cbullying\u201d-ean\u2026 eta horrela, saiatzen dira laguntzen ahalik eta haurtzaro hoberena edukitzeko.\n\"Fundaci\u00f3n Atresmedia\".\nFundazio honen bidez, \"Atresmedia\"k hainbat helburu betetzea lortu nahi du:\nHonako puntu hauek aurrera eramateko, fundazioak hainbat ekimen eta proiektu ezberdin organizatzen ditu:\n\"Juntos X la Educaci\u00f3n\": izenak esaten duen bezala, honako sekzio hau ezkuntzaren alde bultzatzen du gogor. Horretarako, hainbat ataletan banatzen dituzte indarrak honako hau bultzatzeko: \"Grandes Profes\" (hauek egunerokoan egiten duten lan handia onartzeko gizartearen aurrean), \"Descubre la FP\" (non goi mailako heziketa bultzatzen saiatzen dira, izan ere, pentsatzen dute gaur egun oso irtenbide ona dela lana lortzeko) eta \"Acercar la Educaci\u00f3n a la Sociedad\" (pentsatzen dute gazteen heziketa oso garrantzitsua dela, beraz, ekimen honekin saiatzen dira gizarte osoak honetan parte hartzea, ez bakarrik haurren gurasoek).\n\"Asistencia Hospitalaria\": programa honi esker, ospitaletan dauden haur eta gazte horiei lagundu nahi diete, euren estantzia ahalik eta zoriontsuen pasatzeko. Honako hau bultzatzeko hainbat tailer ezberdin egiten dituzte (adibidez irrati tailer bat), bisita programa bat dago, non bultzatzen den haurrak bakarrik ez egotea eta azkenik, \"Canal FAN3\" dago, lehenengo telebista katea guztiz haurren programazioari eskegita.\n\"Proiekto PRO\": Proiektu honi esker, elbarrituen integrazio laborala bultzatu nahi da ikus-entzunezko hainbat eremu ezberdinetan. Horretarako, \"Atresmedia\"k hainbat kurtso egiten ditu, elbarritu hauek euren abilezia hobetzeko ikus-entzunezkoetan.\n\"Derechos de la Infancia\": \"Atresmedia\" taldeak modu berezi batean babestu nahi du haurren haurtzaroa, izan ere, oso kolektibo ahula eta zaurgarria da; horregatik, \"Una escuela, una vida\" ekimenarekin, edozeinek hirugarren munduko hainbat haurren alfabetizazioari lagundu diezaioke.\n\"Te Toca!\": ekimen honen bidez, gazteen gizarte errealitatea erakutsi eta hauen ideiak aurrera ateratzen lagundu nahi da. Horretarako, on-line den kurtso bat egiten da non, 12 eta 16 urte tarteko gazteek euren ideiak aurkezteko aukera izaten dute. Ideia hauek epaimahai baten aurretik pasatzen dira kategoria ezberdinetan irabazleak hautatzeko."}
{"id": "748007", "revid": "20653", "url": "https://eu.wikipedia.org/wiki?curid=748007", "title": "Weetamoe", "text": ""}
{"id": "748008", "revid": "20653", "url": "https://eu.wikipedia.org/wiki?curid=748008", "title": "Namumpum", "text": ""}
{"id": "748009", "revid": "20653", "url": "https://eu.wikipedia.org/wiki?curid=748009", "title": "Tatapanunum", "text": ""}
{"id": "748010", "revid": "23317", "url": "https://eu.wikipedia.org/wiki?curid=748010", "title": "Salman Khan", "text": "Salman Khan (1976ko urriaren 11) hezitzaile eta enpresari estatubatuarra da, zeinak sortu baitzuen Khan Academy ikastegia, doako onlineko hezkuntza-plataforma bat eta erakunde bat egin dituena 7.500 bideo-ikasgaitik gora, erakusteko gai akademiko sorta zabala, nahiz eta hasieran zentratu zen soilik matematiketan eta zientzietan. Halaber, berak sortu zuen \"Khan Lab School\" proiektua, eskola fisiko bat, Khan Akademiarekin lotua. \n2019ko martxoan Khan Akademiaren Youtubeko kanalak 4,6 milioi harpidedun baino gehiago zituen ingelesezko kanaletan eta 250.000 baino gehiago gaztelaniazko eta portugesezkoetan, eta bertako bideoak 1.600 milioi aldiz baino gehiago ikusi dira. 2012an \"Time\" aldizkariak Salman Khan izendatu zuen munduko 100 pertsonarik eraginkorrenen urteroko zerrendan. \"Forbes\" aldizkariak, bestalde, azalean atera zuen Khan, \u201c$1 Trillion Opportunity\u201d izeneko erreportajean. \nBizitza eta heziketa.\nSalman Khan Maitairien jaio zen, Louisianan, AEBetan, familia bengalar batean. Aita Barisal-goa zuen, Bangladesh-en, eta ama Murshidabad-ekoa, Mendebaleko Bengalakoa, Indian. Metairieko institutuan ikasi zuen, Lousianan, non, berak gogoratzen duenez, \u201cikaskide batzuk irten berriak ziren kartzelatik, beste batzuk goi mailako unibertsitateetara joango ziren bitartean\u201d. 1994an graduatu zen.\nIkasi zuen Massachusetts Institute of Technology (MIT) ospetsuan, non graduatu baitzen\" Bachelor of Science eta Master of Science\" 6. kurtsoan (Ingeniaritza elektrikoa eta informatika) eta beste batxilergo bat 18. kurtsoan (Matematikak).\nHalaber, Salman Khanek MBA master bat egin zuen Harvard Business Eskolan. \nKarrera.\n2002an udako praktikak egin zituen PARC ikertegian (\"Palo Alto Research Center Incorporated\", garai bateko \"Xerox PARC\"). 2003tik 2009ra bitartean arrisku handiko diru-funtsen analista izan zen \"Connective Capital Management\" enpresan.\n= Khan Academy =\n2003an hasi zen Internet bidez bere lehengusina bati laguntzen Matematikak zelan landu. Beste senide eta lagun batzuek ere eskatu ziotenean era horretako laguntza, jarri zituen tutorialak Youtube wegbunean, non kontu bat sortu zuen 2006ko azaroaren 16an. \n2009ko akaberan, berak sortutako bideo hezigarriek sarean izandako arrakastak bultzatu zuen Khan ordura arteko lana uztera. Harrezkero, jardunaldi osoz zentratu zen bere Youtube kanala indartzen, Khan Academy alegia, Josh Gefner bere lagun handiarekin batera. Ondorioz, Ann Doerr-en diru-laguntza jaso zuen, John Doerr-en emaztea.\nKhan Akademiaren bideoek mundu zabalean piztu zuten interesa, ikasleena bezainbeste ikasle ez zirenena, eta lehen urte haietan 458 milioi bisita izan zuten.\nSalman Khan-ek azpimarratu zuen bere misioa zela \u201cadin guztietako ikasleen ikaskuntza bizkortzea. Hori gogoan, nahi dugu gure edukiak partekatu, berauek erabilgarri aurkitzen duten edonorekin\u201d. Ingeles hizkuntza ere nahi du irakatsi \u201cdoako eskolan\u201d. Khan-en bideoak Afrikako eta Asiako nekazari giroko eremuetan ere erabiltzen dira irakasteko.\n2013an Salman Khan-ek liburu bat argitaratu zuen, \"The One World Schoolhouse: Education Reimagined / Mundu bat, eskola bat: hezkuntza berrasmatuz.\" \nKhan-ek uste du osatuz gero ikasgela tradizionaleko hezkuntza bere Akademia garatzen ari den teknologiarekin, horrek hobetu dezakeela irakasleen eraginkortasuna, askatu egingo ditu-eta ohiko hitzaldietatik, denbora gehiago eskainiz ikasleen premia indibidualak hobeto asetzeko.\n2018rako Khan Akademiak Youtuben dituen bideoak 1.400 milioi bider ikusi ziren."}
{"id": "748011", "revid": "336", "url": "https://eu.wikipedia.org/wiki?curid=748011", "title": "Pentsamendu kritiko", "text": "Pentsamendu kritikoa prozesu bat da, eta prozesu honen helburua ezagutzak zelan antolatzen diren aztertzea, ulertzea eta ebaluatzea da. Gehien bat, egunerokotasuneko baieztapen edo iritzietan oinarritzen da.\nKontzeptu hau, benetako irizpideekin bat dator. Benetako edo egiazko irizpideak, honetan oinarritzen dira: kapaz garenean ezaugarri bat bereizten benetakoa edo faltasua den.\nPentsamendu honek zentratua egotea inplikatzen du, honen helburua ez delako soilik pentsatzea, ulertzea askoz garrantzitsuagoa izango da, gogoeta hau bete ahal izateko. Nabarmentzekoa da ere, pentsamendu honen helburua ez dela besteengan konnotazio negatiboak sortaraztea, ezta beste pertsonen pentsamenduak, emozioak etb aldatzea.\nBeste ezaugarri garrantzitsu bat izango litzateke gizartearekin bat ez etortzea, hau da, pentsamendu indibidualista bat edukitzea zure argudio pertsonalekin. Hau da, xumea, sendoa, zuhurra eta zorrotza izan beharko du irizpide guztiak bete ahal izateko. Honako hau edukitzea, ate asko zabaltzen dizkigu, norbanakoa duen gaitasun bat delako, hala nola; erraztasun gehiago arazoak konpontzerako orduan, logika gehiago erabiltzera bultzatzen gaitu, bitxiagoak izatera animatzen gaitu...\nPentsamendu honek, elementu unibertsal batzuk ditu: helburua, ikuspegiak, suposizioak, inplikazioak eta ondorioak, arazoa eta inferentziak.\nPentsamendu kritikoa sortzeko jarraitu beharreko pausuak.\n1.Pentsamendu kritiko baten jarrera ezarri beharko da. Pentsamendu kritikoko pertsona bat izateko, informazioa jasotzeko prest egon beharko duzu, hau da, irekia izan beharko zara. \n2.Pentsamendu krtikoak sortarazten dituen mugak ezagutu beharko dituzu. Muga hauek, sarritan naturatik sortuak dira, baina beste askotan ere manipulazioak izan ahal dira.\n3.Argumentuak identifikatu eta sailkatu. Pentsamendu kritiko baten oinarrian, bere argumentuak ondo erabiltzea egongo da.\n4.Informazio iturriak egiaztatu beharko dira. Iturriak fidagarriak izan beharko dira betiere argumentuak baliagarriak izateko.\nPentsamendu kritikoa ez dena.\nPentsamendu kritikoak, ez zaitu bultzatzen pentsamolde eta akats negatiboak edukitzera. Baieztapenak eta iritziak aztertzen dituen prozesu bat da aztertzen duen prozesu bat da hau. Neutroa da, eta baieztapenak eta iritziak aztertzen dira."}
{"id": "748012", "revid": "12788", "url": "https://eu.wikipedia.org/wiki?curid=748012", "title": "III. Internazional", "text": ""}
{"id": "748013", "revid": "105290", "url": "https://eu.wikipedia.org/wiki?curid=748013", "title": "L\u00f3czy institutua", "text": "L\u00f3czy institutua Emmi Pikler medikuak Budapesten sortutako institutu bat da.\nHistoria.\nBigarren Mundu Gerra eta gero, 1946an, Emmi Pikler Budapestera, gerraren ondorioz guztiz suntsituta zegoen herrialdea, ailegatu zen. Gobernu hungariarrak Sehaska-etxea umezurztegia esleitu zion: Loczy-ko Sehaska-etxea. Momentu horretan haurraren beharrak asegabetuta daude: arlo fisikoa, psikikoa eta emozionala. Hortaz, giro familiar harmonikoa eta erosoa sortzea oinarrizkotzat hartu zuten haurraren alde fisikoa eta psikikoa berrezartzeko. Emmi Piklerren eta Sehaska-etxean lan egiten zutenen kezka gorena haurraren ongizate fisikoa, psikikoa eta afektiboa izan zen, baita baldintza hoberenak eskaintzea ere. Hori jakinda, XX.mendean, Piklerrek hezkuntza aktibo bat sustatu nahi izan zuen, haurraren beharretan eta helduekin izan beharreko harremanean oinarrituta. Hori dela eta, haurra ikusteko eta ulertzeko era berria indarrean hasi zen haurren beharrekin lotuta.\nTratatzeko era egokiak eta heziketak, eta ikerketa aplikatua direla eta, 1961n Loczy \"Hogar Infantil de Metodolog\u00eda Aplicada\" bihurtu zen, eta 1970ean, \"Metodolog\u00eda, Puericultura eta Educaci\u00f3n\" izatera aldatu zen. Azken horretan, haien eginbeharrekoen artean Hungariako beste Sehaska-etxeei sostengu profesionala eta metodologikoa ematearen beharra egon bazegoen.\nLoczy-ko faseak.\nEmmi Piklerrek zaintzainleak umeak zaintzeko behar izandako printzio pedagogiko batzuk garatu zituen, zaintzaileak formatzeko helburuarekin. Hala ere, pediatrak horrekin umeenganako ikuskera desberdina sustatu nahi du; horretarako, helduaren jarrera aldatu behar da eta haurraren harremanari dagokionez, bakoitzaren rola eraldatu behar da berdintasuna eta errespetua lortzeko. Beraz, Loczy-ko hezkuntza-taldean aritzen diren profesionalak hainbatekoak dira: pedriatrak, pedagogoak, psikologoak, erizainak beste hainbat batzuen artean. Hori jakinda, kalitatezko zaintzak eta jarduera autonomoak lau printzipio egituratzen dituzte:\nGaur eguneko egoera.\nGaur egun, Loczy Emmi Pikler institutua deitzen da eta fundazio bat da, non ekonomia gehiena donazio internazionalen mende dagoen.\nBudapesteko Pikler-Loczy institutaren, gaur eguneko haurrentzako Loczy Fundazioa, lantze pedagogikoa honako bide honen bidez garatzen da:\n2007-2008ko urtean, Loczy-k 0-3 urte bitarteko Haur Hezkuntza sortu zuen, eta 2011ko apirilean, Sehaska-etxea bertan behera utzi zuten. Momentu horretan, harrera-etxeek umezurtzak ia guztiz ordezkatu zuten. Hala ere, nahiz eta zailtasunetik libre egon, Haur Hezkuntza bere helburuak lortzeko borrokan jarraitzen du."}
{"id": "748014", "revid": "1712", "url": "https://eu.wikipedia.org/wiki?curid=748014", "title": "Hezkuntza informala", "text": ""}
{"id": "748015", "revid": "1712", "url": "https://eu.wikipedia.org/wiki?curid=748015", "title": "Emmi pikler", "text": ""}
{"id": "748016", "revid": "1712", "url": "https://eu.wikipedia.org/wiki?curid=748016", "title": "Nel noddings", "text": ""}
{"id": "748017", "revid": "12788", "url": "https://eu.wikipedia.org/wiki?curid=748017", "title": "Ardenetako gudua", "text": ""}
{"id": "748018", "revid": "12788", "url": "https://eu.wikipedia.org/wiki?curid=748018", "title": "Frantziako gudua", "text": ""}
{"id": "748019", "revid": "1712", "url": "https://eu.wikipedia.org/wiki?curid=748019", "title": "Loczy", "text": ""}
{"id": "748020", "revid": "336", "url": "https://eu.wikipedia.org/wiki?curid=748020", "title": "Danielis", "text": "Danielis Bizantzioko alargun ospetsu bat izan zen, Patrasgoa. Tradizio idatziari dagokionez, eta Teofanesi jarraituz, Peloponesoko zati baten jabea zen, alfonbra industria batez gain.\nDanielisek Basilio I.a Patrasera egin zuen bisita batean ezagutu zuen, Basilio inperioko ordezkaria zenean. Danielisek opari batzuk eskaini zizkion, eta horrela Basilio tronura igo zen. Konstantinoplara ere bidaiatu zuen, bere zerbitzariez lagunduta, Basilio enperadore gisa bisitatzeko. \"Erregina Ama\" titulua irabazi zuen, tronuarekiko zeukan fideltasuna saritzeko."}
{"id": "748021", "revid": "90204", "url": "https://eu.wikipedia.org/wiki?curid=748021", "title": "Battista Malatesta", "text": "Battista Malatesta (1384 \u2013 1448), Battista di Montefeltro edo Baptista izenez ere ezagutua, Errenazimenduko olerkari italiarra izan zen.\nBizitza.\nBaptista Malatesta Antonio II da Montefeltro, Urbinoko Kondearen alaba izan zen eta Federiko II da Montefeltroren hiloba. 1405eko ekainaren 14an Galeazzo Malatestarekin, Pesaroko jaurerriaren oinordekoa, ezkondu zen. Galeazzo 1429an hasi zen gobernatzen, baina hain zen gorrotatua, 1431n hiritik bota zutela. Bere emazteak Urbinora itzuli beharra izan zuen eta bizitza apartatu bat eraman zuen 20 urtetan zehar.\nBaptista, filosofia eta hizkuntza ikasketak egin zituen aristokraziako emakume bat zen, olerkaria izateaz gain.\nHiltzean, 1488an, Santa Clarako Ahizpa frantziskarren Ordeneko kide zen."}
{"id": "748023", "revid": "1712", "url": "https://eu.wikipedia.org/wiki?curid=748023", "title": "Hezkuntza teknologikoa", "text": ""}
{"id": "748024", "revid": "1712", "url": "https://eu.wikipedia.org/wiki?curid=748024", "title": "Herri pedagogia", "text": ""}
{"id": "748025", "revid": "46380", "url": "https://eu.wikipedia.org/wiki?curid=748025", "title": "Beatriz Galindo", "text": "Beatriz Galindo, Latina deitua, (Salamanca, Espainia, 1465 \u2013 Madril, Espainia, 1534ko azaroaren 23a) idazlea eta humanista izan zen, Elisabet I.a Gaztelakoaren latin eta gramatika irakaslea.\u00a0\nBizitza.\nSalamanca hirian jaioa, haren jaiotza datak zalantza batzuk sortzen ditu ikertzaileengan. Batzuk 1465an kokatzen dute, baina beste batzuk 1464an.\nFamilia noble baten altzoan jaio zen.\u00a0\nAzkarra eta letren zalea zenez, gurasoek erabaki zuten gramatikako klaseak jasoko zituela Salamancako Unibertsitatean. Latinerako gaitasun handiak erakutsi zituen; hamabost urte zituela, latinez irakurri eta testu klasikoak itzuli ez ezik, hitz eta idatzi ere egin zezakeen. Bere ospea Salamancan zabaldu zen lehendabizi, eta geroago erreinu guztian zehar; horrela,\" Latina\" ezizena hartu zuen.\nGreziera ere bazekien, eta Aristoteles gustatzen zitzaion bereziki.\n1486an, moja izateko prestatzen ari zela, Elisabet I.a Gaztelakoak deitu zuen.\nEz zituen irakasle lanak bakarrik egin, izan ere, erreginak asko eskertzen baitzituen bere aholkuak. 1491n ezkondu zen Errege-erregina Katolikoen aholkulari Francisco Ramirez de Madridekin. Bi seme izan zituzten, Fernan eta Nu\u00f1o. 1501ean alargun gelditu zen, eta ondorioz Madrila itzuli zen, Vianako jauregira.\nGalindori zor zaio Latina ospitalearen eraikuntza (1499-1507), baita Concepci\u00f3n Francisca eta Concepci\u00f3n Jer\u00f3nima monasterioena ere.\nOlerkiak eta Aristotelesen iruzkinak dira bere obrak. Poesia latinez idazten zuen eta teologia eta medikuntza ikasi zuen."}
{"id": "748026", "revid": "1712", "url": "https://eu.wikipedia.org/wiki?curid=748026", "title": "Baptista Malatesta", "text": ""}
{"id": "748027", "revid": "119347", "url": "https://eu.wikipedia.org/wiki?curid=748027", "title": "Hezkuntza laiko", "text": "Hezkuntza laikoa erlijioa eta hezkuntza banatzen dituen hezkuntza mota da.\nLaiko hitza grekotik dator, laik\u00f3s (herriko norbait) esan nahi du eta jatorriz, testuinguru erlijioso batean erabiliko da. Estatu laikoaren inguruan hitz egiterakoan, 1979an Frantziako iraultzan kokatu beharko gara. Bertan, estatua eta elizaren arteko banaketa gertatu zen eta izugarrizko kritika egin zitzaion erlijioari honek, gizartea eta politika kontrolatzen zituelako. Hezkuntza laikoa berriz, gizarte osoari zuzendua dago nahiz eta bertan, kultura eta ohitura desberdinak egon. Edozein erlijio motatik kanpo geratuko da hezkuntza mota hau eta bere helburua, ezagutza desberdinak transmititzea izango da, beti ere, erlijioa alde batera utziz. Honek jarraitzen duen korrontea, laizismoa izango da, kontzientziaren askatasunean eta erlijioak inposatzen dituen balore moralak edo arau partikularrak at uzten oinarritzen den pentsamenduaren inguruko korrontea. Hezkuntza bizitzako garapenik garrantzitsuenetarikoa izango da. Honek, pertsonak gizarteratzeko eta hauei irakasteko erantzukizuna daukalako. Horrela, gure garapen etiko eta intelektual egoki batera heltzeko. Gurasoen erabakia izango daiteke haien seme-alaben hezkuntza mota aukeratzea eta honetaz gozatzea gizartearen eskubide bat da. \nDefinizioa.\nHezkuntza laikoak ikasleei irakasteko orduan, ez du erlijiorik jarraituko eta era berean, ez ditu gutxiesten. Hau estatuak zuzendua egon daiteke edo eta erakunde akademikoen eskutik batez ere, eskolak pribatuak direnean. Hezkuntza mota hau gizarte osoari zuzendua egongo da, desberdintasunak alde batera utzita batez ere, pentsamendu erlijiosoei dagokienean edo eta ez dutenean ezertan sinesten. Honek ez du esan nahi, balore erlijioso edo eta ateoen aurka doanik baizik eta eztabaida hauetaz kanpo geratu nahi du. Honek jakintzaren kudeatzaile bezala, arrazoimena eta enpirismoa erabiltzen ditu. Gaur egun, Mendebaldeko Herrialde gehienetako hezkuntza laikoa da eta hein handi batean bertako estatu edo gobernu mota zerikusi handia izango du, erakunde erlijiosoak alde batera utziz. Ikasle guztiek Hezkuntza berbera jasoko dute beraz, jasotako jakintzak ere berberak izan beharko dira eta hauek; modu laiko, demokratiko eta sekularrean oinarriturik eskainiko dira. Ondorioz, laizismoaren ideiak erlijioarenganako askatasuna soilik adierazten du. Helburu bezala, berdintasunean heztea izango dauka. Beraz, ez du inolako erlijio motarik baztertzeen, haienganako errespetua erakutsiz eta ikasleei ere hori transmitituz..\nGarapena.\nHezkuntza laikoaren jatorria, Frantziar Iraultzan koka dezakegu. Bertan erlijioa zalantzan jartzen hasi ziren eta horrela, elizaz kanpo geratzen ziren espazio laiko eta etikoei ateak zabaldu zitzaizkien. Momentura arte, monarkia absolutuak indar handia zeukan eta ondorioz, elizak egunerokotasunean eragin handia zeukan. Beraz, arrazionalismo zein enpirismoaren aldeko ideak zabaltzeko. Hezkuntza erabiltzea beharrezkoa ikusten zuten, Hau da, tresna eraginkorrena.\nHezkuntza mota hau Frantziar Errepublikako ezaugarrietako bat da. Lehen aldiz, IV.Errepublikako konstituzioan ezarri zuten eta hamabi urte geroago, V.Errepublikan berriro onartu izan zen. Gaur egungo Frantziar Konstituzioan, 2. artikuluak honako hau dio: \" Frantzia banandu ezin den Errepublika bat da, laikoa, demokratikoa eta soziala. Denok ditugu eskubide berdinak , inolako bazterketarik egin gabe.\" Beste alde batetik, Giza Eskubideen deklarazioan ere horrelako eskubideak agertzen dira. Hainbat pentsalari edo filosofo gehitu ziren iraultza honetara, hala nola, Rene D\u00e9scartes edo Isaac Newton gizakion pentsamendua ikertuz baina hainbat unibertsitatek haien ideaiak baztertu zituzten. XVIII.mendeari dagokionez, hainbat entziklopedistek haien artean, Rosseauk Europar kulturaren abangoardia osatu zuten baina hauen dotrinak ere ez ziren unibertsitateetan irakatsi. Bertan galarazia zegoenez, ikasleek haien etxeetan ikasten zuten filosofia eta horrela, jakintza berriak barneratzen hasi ziren.\n1905.urtea esanguratsuena izango zen, bertan gertatu zelako estatu eta elizaren arteko banaketa eta honela, bertako errepublikak antolatuko zuen, hezkuntza publikoa, laiko bihurtuz. Ez ziren eskola katoliko eta pribatuak debekatu baina publikoei zegokienez, gobernuak antolatuko zituen, ikasketa plana eginez eta azterketetako edukia ere zuzenduz. Estatuak zuzendua zegoenez, elizak ez zeukan ahotsik unibertsitate eta goi.mailako ikasketetan. Ondorioz, sinesmen kristaua pribatasunera igaro zen baina honek ez du esan nahi, guztiz desagertu zenik , jai erlijiosoak ospatzen jarraitzen ziren . Bukatzeko, Frantziarren iraultza jarraiturik beste herrialde batzuk ere haien sistema aldatzen hasi ziren. \nMexikori dagokionez, Hezkuntza laikoaren oinarria, XIV. mendean kokatu dezakegu, baina martxan jarri zuten lehenak liberalek egindako hezkuntza legeak izango ziren. Beraz diktadura osteko altxameduaren ezaugarri nagusienetariko bat hezkuntzan egindako erreforma izan zen. Hau askea, dohainik eta laikoa jarriz. Aldi berean, Frantzian bezela, Estatuak kontrolatuko zuen eta horrela, jarraitu beharreko curriculum.-a ere haiek antolatuko zuten.\nEspainiaren kasuan ere, gatazkak mende horretan hasi ziren batez ere, laizismoaren korronteak gidaturik eskola publikoak berritzen hasi ziren baina, Frankismoak kalte handia egin zuen eta denbora luzean, hezkuntza bere menpe egon zenez katolikoa zen eta ez zen ezer aldatu, 1978. urtean konstituzioa berantolatu zuten arte. Bertan Hezkuntzako Lege Orokorra zegoen martxan eta ez zirenez, haien helburuak bete 1985.urtean LODE Hezkuntza legea jarri zuten. Bertan eskola kontseiluaren irudia agertu zen eta horrela, denen artean hezkuntza publikoa hobetzeko ahaleginak egin zituzten. Hezkuntza, dohain eta laiko bihurtuz. Beti ere, herrialde guztietan bezala, Gobernuak gidatua izango zen.\nLehen eskola laikoak.\nLehen azaldu bezala, Hezkuntza laikoarenganako defensa protestanteek hasi zuten beste erakunde batzuen laguntzaz. (1880) Horrela eliza katolikoen aurka jarri ziren. Sevillako kongresuari kasu eginez, lehen eskola laikoak 1883.urtean Alicanten sortuak izan ziren. Hasiera batean, neskek eskola zen eta gauetan langileentzako klaseak ematen zituzten vaina azkenengo hau, 1885.urtean desagertu egin zen. Eskola hau, \"Bartolom\u00e9 gabarr\u00f3\" Katalanak sortu zuen eta hurrengo urteetan ere Hezkuntza mota honengaitik borrokatu zuen. Beste alde batetik, Kataluinako hainbat eskolen sorreran ere parte hartu zuen. Hainbat arazorengaitik, erbesteratua izan zen eta bere pausoak, J\"uan Cabot-\"ek jarraitu zituen batez ere, Alicanteko eskola laikoen proiektua."}
{"id": "748028", "revid": "1712", "url": "https://eu.wikipedia.org/wiki?curid=748028", "title": "HEZKUNTZA LAIKOA", "text": ""}
{"id": "748029", "revid": "119347", "url": "https://eu.wikipedia.org/wiki?curid=748029", "title": "Louise Lab\u00e9", "text": "Louise Lab\u00e9, Louise Charly izenez jaioa (Lyon, 1525- 1566ko apirilaren 25a), Lyongo Eskolako Errenazimenduko olerkari frantsesa izan zen. \"Rodanoko Ninfa\" eta \"Kordelera Ederra\" ezizenez ezagutzen zen.\nBizitza eta obra.\nBere bizitzari buruzko datu gutxi gorde dira, existitu ez zela ere pentsatzera ere iritsi dira kritiko batzuk.\nOlivier de Magny eta Jacques Pelletier du Mansekin lan egin zuen. Latinean, italieran eta musikan ikasketak egin zituen eta hainbat hizkuntza hartzen zituen liburutegi bat sortu zuen bere etxean. Lorategi batzuen jabea zen, non zaldian ibiltzen zen, baina ez emakumeen erara, gizonen erara baizik.\nEnnemond Perrinekin ezkondu zen, arropa ekoizle batekin. 1566an hil zen epidemia baten ondorioz; Lyonen lurperatua izan zen.\nBere obrari dagokionez, oso urria da kantitatean. Bi testu daude prosan, prefazio feminista bat, non emakumeak idaztera bultzatzen dituen (Clemence de Bourgesi eskainia) eta \"Debat de Folie et d'Amour\" izenburua duen alegoria dramatiko bat."}
{"id": "748030", "revid": "137486", "url": "https://eu.wikipedia.org/wiki?curid=748030", "title": "Antiautoritarismoaren pedagogia", "text": "Antiautoritarismoaren pedagogia XX. mendean sortu zen pedagogia da. Pedagogia honek balore positiboak adierazten dituzten pertsona askeak sortzean datza. Horretarako, beharrezkoa da ulertzea askatasuna helburu eta metodologia bezala.\nTestuingurua.\nXX. mendera arte, pedagogia arloan, eskola tradizionala eta haren baloreak nagusienak ziren. XX. mendean zehar, pentsamendu zientifikoaren garapena, haurtzaroaren garrantzia eta testuinguru sozial eta politikoak korronte pedagogiko berriak sortzea ekarri zuen. Honetako bat, antiautoritarismoaren pedagogia izan zen. Pedagogia berri honek eskola tradizional honi eta eskola horrek transmititzen zituen baloreei kritika egin zuen. Antiautoritarismoaren pedagogiaren sorrera bi ekosistema desberdinen bidez gertatuko zen, ideien ekosistema (Jean Jacques Rousseau-ren ideiak, anarkismoaren ideiak eta teoria Freudo-Marxisten ideiak) eta ekosistema sozio-politikoa\u200b.\nRousseau-ren hiru ideia nagusi aurkitzen dira antiautoritarismoaren pedagogian: gizakiaren ontasun naturala gizarteak asaldatzen ez duenean, gizaki-naturaren garapenaren askatasuna eta espontaneotasuna eta askea, naturala eta inklusiboa den hezkuntza. Anarkismoaren partetik, norbanakoaren askatasuna eta beraren natura soziala aldarrikatzen du eta gizakiaren ontasuna bermatzeko, gizakiak jasaten duen errepresioa eta kontrola, Estatuaren eta instituzioen aldetik, desagertu behar da, benetako askatasuna lortzeko asmoz. Azkenik, teoria Freudo-Marxistak gizarte berdintsu bat sortzeko proletargoaren askatasuna eta sexualitate askatasuna behar dela esaten zuen.\nEkosistema sozio-politikoan, hainbat gertaera historikoak batzen dira. II. Mundu Gerraren trauma eta kontzentrazio esparruak, sobietar iraultzan jarritako itxaropenen galera eta burgesia klasea defendatzen zuen demokrazia burgesaren kontrako salaketa. Horregatik, gertaera hauetan ikusitako gizakiaren gaiztakeria desagerrarazteko korronte berri bat beharrezkoa zela ikusi zen, gizakiaren ontasun naturala eta askatasuna bermatzen zuen korrontea, bereziki\u200b.\nAutore Garrantzitsuenak.\nAlexander S. Neill.\n1927. urtean Summerhill eskola sortu zuen Ingalaterrako hegoaldean. Neill-en ideiak bere eskolarentzako bi printzipio antropologikoetan oinarritzen ziren: jaiotzetik gizaki guztiak onak garela eta helburua zoriontasuna eta ontasuna dela. Neill-en ustez, ontasuna hezkuntzaren oinarria da eta helburua zoriontasuna.\nEskola honetan garatzen de hezkuntzan, maitasuna eta errespetua bizikidetasunaren oinarriak dira, zoriontasuna helburu nagusia da, gorputzari eta sexualitateari garrantzia handia ematen zaio eta gizakia naturalki ona dela defendatzen da. Ez daude kalifikaziorik ezta azterketarik, ez da beharrezkoa klasera joatea, ikasle guztiak parte hartzen duten eta eskolan gertatzen den guztia adosten duen asanblada bat dago, zigorrik gabeko lana sustatzen da eta berdintasuna dago helduen eta gazteen artean\u200b.\nNeill-en ustez, haurren arazo asko gaixorik dagoen gizarte honen ondorioz gertatzen dira eta berak planteatzen du, bere eskolan bizi egiten den giro osasuntsua haurren gaiztakeriak eta beldurrak desagerrarazteko terapia bezala.\nFrancisco Ferrer Guardia.\n1901.urtean Eskola Modernoa deituriko eskola irekitzen du Bartzelonan. Eskola honetan aurrera eramaten den hezkuntza askatasun pentsamenduan oinarritzen da. Sexuen eta klase sozialen arteko hezkuntza gertatzen da, azterketak eta zigorrak deuseztatzen dira eta naturari garrantzia handia ematen zaio. Haurrek ekintzak eta jolasak egingo dituzte aire zabalean eta hezkuntza honen ardatz bezala beraien bizipenen idazkiak eta iruzkinak izango dira\u200b.\nCarl Ransom Rogers.\nRogers 1902. urtean jaiotako psikologo estatubatuarra da. Hurrengo lau ideiak dira hezkuntzari buruzko ideia orokorrak:\n1. Norbanako guztiek beraien bizi-posibilitateak eguneratzeko berezko joaera daukate, gizakiaren naturalki ikasteko gaitasunean adierazten dena. Gaitasuna aktibatzen da norbanakoa bere burua segurua ikusten duenean, askatasun giroa aurkitzen duenean eta positiboki baloratuta dagoenean\u200b.\n2. Ez direktibotasuna gizakien hartu-eman guztietan agertu behar den printzipioa da eta, bereziki, hezkuntzan. Horrela inork ez du hartuko bere eskuetan beste pertsona baten garapen pertsonala eta hezkuntza. Inork ez du ikasten presio baten azpian\u200b.\n3. Hezituan oinarritutako ikaskuntza garapen pertsonala eta ezagutzen barneraketa ez da gertatzen hezituaren esperientziaren bidez lortuta ez badago. Inork ez du esanahiak inposatu behar eta inork ez du zerbait esanguratsua ikasten bere esperientziaren bidez ez bada\u200b.\n4. Hezitzaileak hezituen bulkada optimizatzaileak garatzen lagundu behar die enpatia, konfiantza eta egiazkotasun baloreak erabiltzen."}
{"id": "748032", "revid": "46380", "url": "https://eu.wikipedia.org/wiki?curid=748032", "title": "Marie le Jars de Gournay", "text": "Marie de Gournay (Marie Le Jars bezala jaioa), (Paris, 1565eko urriaren 6a -1645eko uztailaren 13a) idazle, filologo, itzultzaile, olerkari eta filosofo frantsesa izan zen. \"Gizon eta emakumeen berdintasunari buruz\", \"Damen iraina\", \"Idazten duenaren apologia\" y \"Gournayeko dontzeilaren bizitzaren kopia\"ren idazlea izan zen; obra hauetan filosofia eta munduaren tradizioaren analisia egiten du, emakumeen desberdintasun soziala eta emakumeen baliogabetzean zentratuta. Obra hauegatik, feminismoaren aitzindari historiko gisa hartzen da.\nBiografia.\nFamilia noble bateko kide zen, baina erabat pobretuta zeuden, erlijio gerrak zirela eta. Bere aita, Guillaume Le Jars, Sancerreko familia noble batetik zetorren. Bere aitona eta osaba idazle ospetsuak izan ziren.\nBere aitaren heriotzaren ondoren, 1578an, bere amarekin eta anaiekin bizitzera joan zen Gournayeko jauregira. Irakurzalea zen eta latina eta greziera, fisika, geometria eta historia era autodidaktoan ikastea lortu zuen.\nKlasikoak eta frantses literatura ikasi zituen. Filosofian Plutarco eta estoizismoko autore gehiago ikasi zituen.\n1622an \"Gizonen eta emakumeen berdintasunari buruz\" publikatu zuen; bertan, emakume eta gizonak fisikoagatik bakarrik bereizten zirela zioen eta emakumeak filosofia, politika edo zientzia bezalako gaietarako gaituta ez egotearen arrazoia, hauetan ikasi eta parte hartzeko eskubidea kendu zitzaielako zela zioen.\n1626an \"Emakumeen kexuak\" argitaratu zuen; bertan emakumeen hezkuntzarako eta postu publikoetarako eskubidea defendatzen zuen, gorteen, kleroaren eta aristokraziaren ustelkeria salatuz.\nTradizioarekin puskatuz, ez zen ezkondu eta bere idazkiengandik bizi izan zen.\n1626an argitaratu zuen bere lan osoa. 1645ean hil zen 79 urte zituela.\nXX. mendearen amaierako mugimendu feministek bere figura berreskuratu eta bere merituengatik goraipatua izatea egin zuten."}
{"id": "748035", "revid": "7848570", "url": "https://eu.wikipedia.org/wiki?curid=748035", "title": "William Smith (itsasgizona)", "text": "William Smith (1790-1847) Blyth-en (Northumberland) jaiotako kapitain ingelesa izan zen, Hego Shetlandak uharteak aurkitu zituena, Antartikako Graham Lurraldearen aurreko uhartedi bat. 60\u00b0 hegoaldera egin zen lehen aurkikuntza, gaur egungo Itun Antartikoaren eremuan.\nHasierako bizitza eta ikastaldia.\nWoodhorn museoan dauden Earsdon parrokiako erregistroek William, Mary-ren eta Smith-en seme zaharrena, San Cuthbert elizan bataiatu zuten, 1790eko urriaren 10ean. Smithek anaia txikiagoa zuen, Thomas, eta arreba, Mary, eta bere aita zurgina zen Seaton Sluice herrian. XVIII. mendean, mutilak hamalau urte zituela zazpi urterako ikasketak hasi zituen itsasoan. John Miers-en aurkikuntzaren kontaketaren arabera, William Smith-ek bere ikasketak egin zituen Groenlandiako baleak arrantzatzeko. Bere bizitzan zehar, Richard Siddins-ekin lan egin zuen, Ida Lee historialariak honela deskribatu zuen \"agian ... haien guztien bidaiari handiena, hainbeste informazio eman zuen Fiji primitiboari buruz, eta Sydney portuko ontzian misio-zerbitzuak mantentzea gustatzen zitzaion. \"\n1811. urteaz geroztik, The Williams izeneko itsasontzi baten jabea bihurtu zen, Blyth-en (Northumberland) eraikitzen zegoena. Itsasontzia 1813an amaitu zen, 215 tona kargatzen zituen eta sei 6 librako sei kainoi hornitua.\nAntartikaren aurkikuntza.\n1819an, \"The Williams\" kargaontzia Buenos Airesetik eta Valpara\u00edsora zihoala, hegoalderago nabigatu zuen, Hornos lurmuturreko inguruan, haize egokiak harrapatzeko saiakeran. 1819ko otsailaren 19an lur berria ikusi zuen latitudeko 62\u00b0 hegoalderantz eta longitudeko 60\u00b0 mendebalderantz, baina ez zen lehorreratu. Nabigazioko agintariek ez zuten bere aurkikuntza sinesten, baina urriaren 16an bidaia egin ondoren, uharte handienean lehorreratu zen. Uhartea King George Island izendatu zuen eta Hego Shetlandak uhartedia, Eskoziako iparraldeko Shetlandak\u00a0uharteen omenez. Hurrengo urtean, 1820. urtean, The Williams Royal Navy-k kontratatu zuen eta Smith eta Edward Bransfield tenientea bidalit zituen aurkitu zituzten uharte berrien gainean ikertzeko, Antartikako penintsulan ere aurkitu zuten prozesuan.\nOhoreak.\nSmith uhartea eta Smith lurmuturra Hego Shetlandak uharteetan, Antartikan, William Smith-en omenez izena dute."}
{"id": "748036", "revid": "512", "url": "https://eu.wikipedia.org/wiki?curid=748036", "title": "All Aboard (Muddy Waters)", "text": "All Aboard (euskaraz \"Denak Barrura\") Muddy Waters estatubatuar musikariaren blues abesti bat da. 1969ko \"Fathers and Sons\" (\"Aita-Semeak\") diskoan argitaratu zuen.\nGarai guztietako blues abesti ezagutu eta entzunenetako bat da, bai eta Muddy Waters musikariaren abesti ospetsuenetakoa ere.\nAbestiaren izenburuak, \"Denak Barrura\", alegia, \"Denak Trenera\", jorratzen duen gaia argi uzten du, abestia bera tren bidai bat da. Abestiaren musika-tresna nagusia harmonika da, honen doinuaren bidez trenaren mugimenduaren eta bozinaren soinua islatzen dira."}
{"id": "748038", "revid": "56334", "url": "https://eu.wikipedia.org/wiki?curid=748038", "title": "Pentsamendu kritikoa", "text": ""}
{"id": "748039", "revid": "105290", "url": "https://eu.wikipedia.org/wiki?curid=748039", "title": "Ikaskuntza irakaskuntzaren bidez", "text": "Ikaskuntza irakaskuntzaren bidez izeneko metodologia (alemanez, \"Lernen durch Lehren\") Jean-Pol Martin irakasleak Alemanian garatutako ikaskuntza metodo bat da. Metodo horren arabera, ikasleek ikasgaiak irakasteko moduan prestatzen dituzte, eta gero besteei irakasten diete.\nHau 3-5 pertsonako taldeak sortuz egiten da, talde hauei kontzeptu batzuk ematen zaizkie eta hauen inguruan informazioa bildu eta ulertu behar dute. Beraiek jakintza hauek bereganatuta taldekideei konpartitzen die, horrela ikasleen harteko ikaskuntza-irakaskuntza harremana emanez.\nIrakasleen aditu egoera gainditzea.\nJendea batzuetan adituek bakarrik erakutsi ahal izateaz edo ikasleek beraien kabuz aurkitu behar direla kexatzen dira. \u00a0Baina egia esan honek ez dauka inongo sentsurik, azken finean ikasle bakoitzak bere jakinduriak eta bere esperientziak kontatu ahal ditu gela barruan eta horretaz adituak gehiago jakitea ezinezkoa da.\nIgnorantzia ikastaldiaren bide bezala lotzea.\nAskotan, harrotasuna ikaskuntzaren bide egoki batean gurutzatzen da. Garrantzitsua da batzuetan, ez dakit esatea eta irakasleek onartu behar dute ikasleek beraiek ez dakizkiten gauzak jakin ahal dituztela. Askotan norberaren ignorantziarekin zintzoa izatea eta gauzak egiteko bide berrietara eta pentsatzeko era berrietara zabalik egotea garrantzitsua da.\nIkaslea irakasle bihurtzen da.\nIkasleek ikaskideei aurkeztu behar izatea ere positiboa izan daiteke guztien ikaskuntzarako. Aurkeztu behar dutenek aurkeztu aurretik ikasi egin behar bait dute eta gero beraien artean ematen den hartu-emana gertuagokoa izango da."}
{"id": "748040", "revid": "42829", "url": "https://eu.wikipedia.org/wiki?curid=748040", "title": "2011ko Espainiako protestak", "text": ""}
{"id": "748041", "revid": "6950", "url": "https://eu.wikipedia.org/wiki?curid=748041", "title": "Montessori hezkuntza", "text": "Montessori hezkuntza edo Montessori pedagogia haurraren askatasunean, autonomian eta auto-garapenean oinarrituta dagoen hezkuntza metodologia bat da. Haurren hezkuntza ikusteko modu desberdintzat jo izan da hasiera-hasieratik. Maria Montessorik (1870-1952) sortu zuen.\nIkuspegi metodologiko honen arabera, irakasleak baliabideak eman behar dizkie ikasleei beraien ikaskuntza prozesua garatu dezaten, baina, ezin dute prozesu honetan eskua gehiegi sartu, umearen garapenaren gidari soil bihurtzen da. Emaitza bezala, haurra bere garapenaren protagonista bihurtuko da eta aldi berean inguruan egokitzea lortuko du.\nMetodologia.\nMontessori metodoak ikaskuntza-irakaskuntza prozesuaren erdigunetzat ikaslea hartzen du. Irakasteko modu honek, ez du haurren arteko konpetentzia suspertzen, gainera, bakoitzari bere beharren eta garapenaren araberako ekintzak planteatzen zaizkie, horregatik, umea, ikaslea, izango da bere ikaskuntzaren protagonista.\nMontessori metodoan adin desberdinetako haurrak batera egoten dira, horren eraginez, gizarte trebetasunak eta berdinen arteko ikaskuntza garatzen dute beraiek baino nagusiagoak diren umeak imitatzen, ondorioz, pertsonenganako enpatia garatzen laguntzen du eta lehiakortasuna ikasi beharrean kooperatibismoan parte hartzen ikasten dute.\nKontu jakina da haurrek jakin mina dutela beraien inguruko edozer gauzarengatik. Metodo honek, hori aprobetxatuz, ikasleen sormenaren garapenari garrantzi ikaragarria ematen dio. Ikasleen sormenaren bitartez, inguruan dituzten aukera desberdinak esperimentatu ditzakete eta esperimentazio honen bidez hainbat gertaera desberdin ikusi eta bizi ahal izateko aukera izango dute.\nHorretarako, pedagogoak ikasleen ingurumenaren esperimentazio eta objektuen manipulazioaz baliatzen dira, horrela umeek bizipenak eta esperientzia baliotsuak izango dituzte Ikasleek norberarentzako baliagarria izango den jakintza bihurtu dituzte bizi izandako esperientziak eta nolabait erreproduzitzeko gaitasuna garatuko dute.\nMetodo honek duen haurren garapenarentzako beste alde positibo bat, banakako ikaskuntza eta curriculum egokituak izango lirateke. Hau da, irakasleak umearen beharren arabera hainbat ekintza planteatzen dizkio ikasleari, baina ikaslea izango da burutu nahi duen ekintza aukeratuko duena. Ondorioz, erabakiak hartzeko independentzia izango du eta bere gustu eta gaitasunak kontuan hartuko dira. Bestalde irakasleak prozesu horretan ez du esku hartuko, umearen askatasun maila hobetzeko helburuarekin, bere papera prozesua erraztera mugatuko da.\nAzkenik, esan beharra dago metodo honek ez duela hezkuntza sistemaren trinkotasunean eta Curriculum itxietan sinesten, defendatzen duena zera da, haurrek sentitzen duten autonomia behar hori, beraien zentzumenen bitartez heztea, beti ere metodo zientifikoetan oinarrituz.\nUmeen faseak.\nHaurren behaketaren eraginez, Montessori, zenbait gauzaz ohartu zen, haietako bat umeen etapa sentikorrak izango lirateke. Ikusi zuen nola, ekintza jakin batzuk adin tarte batean errepikatzen zituzten. Gainera, momentu horretan ekintza hori behien eta berriz errepikatzera jotzen dute. Honen ustez, ikaskuntza garatzen den momentuak izango dira etapa sentikorrak, hauek, sei etapatan desberdinduko ditu.\nFase baten beharrezko informazioa jaso ostean, hurrengo fasera igaroko lirateke. Planteatzen dituen fase hauek umearen garapen naturala errespetatzea du helburu.\nHona hemen aipatutako sei etapa sentikorrak:\nKritikak.\nMontessori hezkuntzak, Montessori ikuspegi metodologikoak, mota askotako kritikak jaso izan ditu hasiera-hasieratik, hala ere Maria Montessori hil eta zazpi hamarkada beranduago, oraindik ere \"Montesori metodologia\" eskaintzen duten hainbat ikastetxe daude munduan zehar."}
{"id": "748042", "revid": "56334", "url": "https://eu.wikipedia.org/wiki?curid=748042", "title": "Eskola demokratikoak", "text": "Demokraziaren kontzeptua.\nDemokrazia, aukera berdintasunean, kritikotasunean, ideien onarpenean eta adierazpen askatasunean oinarritzen den balorea da. Demokrazia hitzak zenbait esanahi ezberdin ditu eta herrialdearen politikaren kontzeptuaren araberakoa da.\nAmeriketako Estatu Batuetan demokrazioaren kontzeptua Apple eta Beanek definitu zuten Eskola demokratikoen liburuan (1997). Autore horiek honela definitu zuten demokrazia: gure politika eta gizarte harremanentzako ezinbesteko postulatua da. Guk gure burua gobernatzeko dugun moduaren oinarria dela dio, jakintasuna eta politika eta aldaketa sozialen balioa neurtzen duen kontzeptua.\nDemokrazia kontzeptuaren ezaugarriak.\nIkusten denez demokraziaren kontzeptua politikarekin asko lotuta dago. Aitzitik, praktikan, demokraziaren zentzua anbiguoa bilakatu da eta interpretazio anitz jaso ditzake. Horregatik ezinbestekoa da demokraziaren ezaugarriak zeintzuk diren aipatzea:\nHezkuntza tradizionala eta hezkuntza demokratikoaren oinarriak:\nIkaskuntza irakaskuntza prozesuetan demokraziaren kontzeptua garrantzia handia dauka, izan ere, hortik sortzen da eskola demokratikoaren ideia, orain arte dagoen hezkuntza sistema tradizionalaren alternatiba gisa. Freirek (1970) ikaskuntza bankarioaren aurka jotzen du, haurrak aktiboak baitira eta ez informazioa jasotzen duten subjektu pasiboak. Hau jakinda ezinbestekoa da Hezkuntza tradizionala eta hezkuntza demokratikoaren arteko desberdintasunak ikustea:\nHezkuntza tradizionala (Apple eta Beane,1997):\nHezkuntza Demokratikoa. Gaur egun (Apple eta Beane,1997):\nEskola demokratikoen adibideak AEBn.\nApple eta Beanek (1970) haien liburuan AEBtan egondako eskola demokratiko batzuen ereduak azaltzen dituzte:\nEskola eredu demokratiko honek horizontaltasuna sustatu nahi zuen eta ikaslearen parte-hartze pasiboarekin apurtu nahi zuen, hau da, ikaskuntza irakaskuntza prozesua aurrera eraman nahi zuen. Hori horrela izanda, eskola eredu honetan eskola demokratikoaren helburuak finkatu ziren (Apple eta Beane,1997):\n- Egokiagoa da gauza gutxiren inguruan informazio ugaria eta kalitatezkoa izatea, hau da, benetan ondo dauden kontzeptuak barneratzea eta egunerokotasunean aplikatzea, gauza askoren inguruan gutxi jakitea baino.\n- Irakaskuntza-ikaskuntza prozesua pertsona bakoitzaren neurrietara mugatzen da, norbanako bakoitzaren autonomia errespetatuz.\n- Ikasleek, eskolak zehaztutako ikasketa irizpide minimoak ondo menperatzen dituztela argi ikusi behar da.\n- Irakasleek, ikasleak entrenatzen dituzte, haiek bakarrik erantzunak lortzera animatuz eta autoikaskuntzara bultzatuz.\nEskola eredu honetatik hainbat ideia hartzen dira:\n- Horizontaltasunez jokatu behar da.\n- Curriculuma demokratikoa izan behar da, hau da, bakoitzaren ikasketa erritmora egokitu behar da.\n- Ikasleen esperientziak kontuan hartu behar dira, horietatik ikasi ahal delako.\n- Irakaslea rol pasiboagoa hartu behar du, ikaslea agente aktiboa bihurtuz eta ikasketa prozesua bi norabidezkoa izaten (irakaslea ikaslearengatik ere ikasi ahal du)\nFratney eskola aztertuz, eskola demokratiko batek izan behar dituen antolakuntza eta hezkuntza dinamika desberdinak zeintzuk izan daitezkeen ikus ditzakegu.\nHaurrek heziketa egoki bat jasotzeko, beraien esperientzian oinarrituta egon behar dira irakasleak. Gainera, ikasleei pentsamendu kritikoa izatera lagundu behar diete irakasleek, bai eskola bat edo jendarteko edozein arazo aldatzeko ez da nahikoa arazoaren muina aldatzea, hau da, gizarte aldaketa bat egon behar da. Adibidez, eskola bat aldatzeko ezin da egitura edo curriculuma bakarrik aldatu.\nErabiltzaileekin aritzean, haien inguruan dauden agente baldintzatzaileak eta testuingurua aztertu behar dira. Esperientzia pertsonalen bidez, testuinguruan dauden aspektu desberdinak lantzea komeni da, ikasketa prozesua demokratizatuz. Prozesu sozio-hezitzaile hauetan curriculum ezkutua sortzen da. Kurrikulum demokratikoa zera da: eskolako plangintza, jakintza teorikoetara ez mugatzea, bizitzarako funtsezkoak diren jakintza, baliabide eta tresnak ematea. Plangintza edo curriculum hau, hezkuntzan parte hartzen duten denek (guraso, ikasle, irakasle, komunitate etab.) eraikitzen dute, beraz, haurren interesak kontuan hartzen direnez, ikasketa prozesu hori askoz ere atseginagoa egiten zaie.\nBitxikeriak.\nTestuinguruaren eta indibiduoetan eragiten dituzten faktoreak ulertua behar ditugu, ekintza balore etikoetan oinarritu behar dugu, pentsamendu demokratikoak mantenduz, praktika eta teoriaren arteko oreka lortuz; curriculum inklusista eraiki behar da eta bertan, adierazpen askatasuna, erlazio dialogikoa, ikaslearen autonomia, autoestimu eta parte hartzea defendatu behar da; ikaskuntza-irakaskuntza prozesuak komunitatean (ikasle, auzokide, hezitzaile, familia\u2026) eta elkarrekintzan (adibidez talde interaktiboetan) oinarritu behar dira; inter-profesionaltasunaren abantailak eta aspektu kritikoa sustatzen dela ziurtatzea."}
{"id": "748043", "revid": "512", "url": "https://eu.wikipedia.org/wiki?curid=748043", "title": "Geoffrey Blake", "text": "Geoffrey Lewis Blake (Baltimore, 1962ko abuztuaren 31) Estatu Batuetako aktore eta umorista da."}
{"id": "748044", "revid": "512", "url": "https://eu.wikipedia.org/wiki?curid=748044", "title": "The Nile Hilton Incident", "text": "The Nile Hilton Incident (euskaraz \"Nile Hiltongo Gertakaria\") 2017ko Tarik Saleh suediar zinema zuzendari eta gidoilariak zuzendu eta idatzitako thriller film bat da.\nSundanceko Zinemaldian estreinatu zen.\nArgumentua.\nNoredin (Fares Fares) egipziar polizian lan egin eta etorkizun bikaina izan dezakeen detektibe ustel bat da, baina bere helburua ez da ongia egitera, aberastea baizik. Kairo hiriburuko Nile Hilton jazotako erailketa bat ikertzeko ardura jasoko du, bertan emakume eder baten gorpua topatu baidute. Emakume horren nortasunak, Kairoko goi mailako elitearekin dituen loturek eta beste zenbait gertakizun pertsonalek Noredinek erabaki garrantzitsuak hartu eta bere burua bertopatzera bultzaraziko dute."}
{"id": "748045", "revid": "448", "url": "https://eu.wikipedia.org/wiki?curid=748045", "title": "Johann Pestalozzi", "text": ""}
{"id": "748046", "revid": "56334", "url": "https://eu.wikipedia.org/wiki?curid=748046", "title": "MacOS", "text": ""}
{"id": "748047", "revid": "56334", "url": "https://eu.wikipedia.org/wiki?curid=748047", "title": "Emakumeen eskubide", "text": ""}
{"id": "748048", "revid": "56334", "url": "https://eu.wikipedia.org/wiki?curid=748048", "title": "Emakumearen eskubideak", "text": ""}
{"id": "748050", "revid": "56334", "url": "https://eu.wikipedia.org/wiki?curid=748050", "title": "Madame de Maintenon", "text": ""}
{"id": "748052", "revid": "201", "url": "https://eu.wikipedia.org/wiki?curid=748052", "title": "Kode", "text": "Kodea edozein zeinu interpretatzeko gida da. Gure esperientziatik eta gizarteko iritzik hartzen ditugun ideiak dira gero erabiliko ditugunak edozein zeinu interpretatzerako orduan. Kontzeptu hau oso erabilia da semiotika arloan. Kodeari esker irakurketa denotatiboa eta konotatiboa egin dezakegu. Irakurketa denotatiboa zeinuaren ezaugarrietan fijatzean datza, modu objektiboan. Irakurketa konnotatiboak ordea zentzu subjetiboagoa du. Iritzia du garrantzia gehiago.\nKodeketa.\nKodeketa teknikak konputagailu-sare arloan transmisioaren ezaugarriak hobetzeko igorlean eta hargailuan seinale digitalari arauak ezartzeari deritzo.\nSeinale eta datu digitalak oinarri bandan gordinik igorri beharrean, seinaleari abantailaren bat eransten dion kodetze teknika bat erabiltzea komeni da. Esate baterako Manchester diferentzialak, seinaleari sinkronismoa eransten dio.\nZertarako arauak jarri seinaleari? Bada, hauek lortzeko:"}
{"id": "748054", "revid": "1712", "url": "https://eu.wikipedia.org/wiki?curid=748054", "title": "Montessori metodologia", "text": ""}
{"id": "748055", "revid": "1712", "url": "https://eu.wikipedia.org/wiki?curid=748055", "title": "Ikaskuntza irakazkuntzaren bitartez", "text": ""}
{"id": "748056", "revid": "105290", "url": "https://eu.wikipedia.org/wiki?curid=748056", "title": "Urbina baserria", "text": "Urbina baserria Abeziako eraikina da.\n2016ko azaroaren 25ean Eusko Jaurlaritzak \"monumentu\" izendatu zuen, Sailkatutako Kultura Ondasuna.\nDeskribapena.\nEtxe exentua da, oinplano karratu apur bat irregularra duena, 213 m\u00b2-koa gutxi gorabehera. Beheko solairu bat eta estalkipeko zabala ditu. Lau isurkiko hodi-teilazko estalkia, irregularra, hegoaldeko eskuin isurkiaren eta ekialdeko ezker isurkiaren artean naba bat duena. Hegoaldeko fatxadan portale handi dintelatu bat dauka, non etxeko sarreratako bat dagoen. Lehenengo solairuan lau leiho daude, armazoiaren elementuek zedarrituak. Fatxada hori entokatuta eta kareztatuta dago. Hegoaldeko fatxadaren harlangaitzezko eskuineko aldean, kortako sarrera dago beheko solairuan eta lastategikoa lehen solairuan. Fatxada hori horma-mutur batek babesten du, zeinak mendebaldeko fatxada luzatzen baitu. Fatxada horretan atari-aterpe bat dago, non kortako sarrera eta portalea baitaude. Lehenengo solairua zati batean kalearen gainean dago, eta horren azpian atari luze bat, zeinari burdinazko mihiztadurak dituzten zutoin batzuek eusten baitiote. Lehenengo solairuko baoak txikiak dira eta egurrezko armazoiak zedarritzen ditu. Iparraldeko eta ekialdeko fatxadak harlangaitzezkoak dira eta bao gutxi dituzte. Ezkaratz bat du, bideak eta harlangaitzezko horma batek zedarritua. Atari lauzatu bat ere badu, portale nagusiaren aurrean.\nKarrerapetik atondo banaleku batera sartzen da, non eskailera nagusia baitago. Eskuinaldean, etxearen erdi-erdian, sukalde zaharra dago, erdian beheko sua duena. Erdiko suaren laratza birakaria da, beso giltzatuzkoa. Enbor-piramide formako adreiluzko kanpai bat dago erdiko suko keak ateratzeko. Sukaldean arropa garbitzeko danborra eta harria ditu. Banalekuaren bestaldean sukalde berria dago. Erdigunearen iparraldean eta ekialdean kortak daude. Ipar-ekialdeko angeluan aleak gordetzeko trojea eta ogia egiteko labea zeuden. Lehen aipatu eskaileratik igotzen de lehenengo solairura; eskailera horren bigarren zatia bikoitza da. Ezkerraldetik bi logelatara, ganbarara eta komunera joan daiteke. Bestaldetik, gainerako logeletara, mandiora eta gela handi batera. Logelako sarbidean, gelaren mendebaldean, arku konopial bat dago, zeina egun karez zuritua baitago. Lehen solairuaren gainerako zatia lastategiak hartzen du, eta eskailera independente bat dago hara iristeko, kortatik hasten dena, hegoaldean.\nEgitura mistoa da, zutabez, zutoinez eta barruko karga-hormaz osatua, eta lau luzera-habeartetan antolatuta dago. Estalkia diagonalez eutsitako gapirioz, kontragoihabez osatua eta latatua dago, eta hegal bat du pixka bat irtena."}
{"id": "748057", "revid": "1545", "url": "https://eu.wikipedia.org/wiki?curid=748057", "title": "Almucs de Castelnau", "text": "Almucs de Castelnau edo Castelnou (1140 - 1184) Proventzako hiri bateko trobadorea izan zen. Bere izena Almuc, Amucs, Almois, Almurs edo Almirs bezala ere idazten da.\nKontserbatzen den Almucsen lan bakarra \"\"Iseut Capiokoarekin olerki trukeak\" \" da, beste trobadore bat. Textua kantutegitan banatzen da. Bertan Iseutek Almucsi, Gigo barkatzeko erregutzen dio; honek bere aurka falta handi bat egin baitzuen.\nIdentifikazioa.\nAlmodis de Caseneuve.\nAlmucs Almodis de Caseneuverekin identifikatua ere bada. Kronologikoki, Almodis eta Almucs garaikideak izango lirateke eta Caseneuveko jaunek beste trobadore batzuekin erlazioa zutela dokumentatu dute.\nAlmodis Guiraut I Simianekoaren emaztea izan zen, Apt y Gordes gobernatu zuena; berarekin lau seme izan zituen. Ezkontza 1151n ospatuko zen seguruenik.\nGuigo Randonen emaztea.\nPosiblea da Almucs Guigo de Castelnou de Randonen emaztea izatea, hau 1200. urte inguruan nabarmendu zen."}
{"id": "748058", "revid": "688", "url": "https://eu.wikipedia.org/wiki?curid=748058", "title": "Sobietar Batasuneko historia (1953-1985)", "text": "1953-1985 bitarteko Sobietar Batasuneko historiak bi agintaldi nagusi hartzen ditu, Nikita Khrustxevena eta Leonid Brezhnevena, eta beste bi labur, Juri Andropovena eta Konstantin Txernenkorena.\nKhrustxeven agintaldia Stalinen aroaren amaiera gisa hartzen da hainbat alderdiri dagokionez: masen izua desagertu zen, esaterako, nahiz eta indarrean iraun zuten Stalinek asmaturiko formula politiko eta ekonomikoek. Baina Khrustxeven agintaldia erreforma garaia ere izan zen, eta berrikuntza haiekin larridura sortu zitzaion burokrazia agintariari. Berrikuntza batzuk ez ziren uste bezain ongi atera, baina ekonomian zabalkunde aldia bizi zenez, oparotasunak ezkutatu zuen porrota.\nZabalkunde garaia Brezhneven agintaldian amaitu zen. Hark antzinako erakundeak eta formulak berreskuratu zituen; ez zen izan, askotan esan den bezala, estalinismorako itzulera, baina garrantzi handia izan zuten garai hartako joerek, eta erakundeak eta agintea zaharkituta gelditu ziren. Garai hartan Sobiet Batasuna nazioarteko potentzia handi izatetik ateratzen zituen etekinetatik bizi zen, nolabait esateko, baina bistakoa zen sobietar sistema usteltzen ari zela eta usteltze horrek krisi larria ekarriko zuela.\nKhrustxeven erreformak.\nStalin hil ondoren Khrustxevek eskuratu zuen agintea, nahiz eta, itxuraz behintzat, bazen agintera iristeko hark baino aukera gehiago zuen hautagairik. Khrustxevek 1956an Alderdi Komunistaren XX. kongresuan eman zuen hitzaldian antzeman zen lehenengo aldiz Sobietar Batasunean aldaketak gertatuko zirela. Hitzaldi horretan, Stalinen gurtza eta haren garaian egindako garbiketa handiak kritikatu zituen; hala ere, ez zuen zalantzan jarri Stalinek 1930 inguruan hartu zituen ekonomia neurrien baliagarritasuna.\nKhrustxeven gidaritzapean egindako berrikuntzak zirela eta, haren kontra jarri zen burokrazia agintaria. Aginpidearen goi mailetan tirabira asko gertatu ziren, \u201cAlderdiaren kontrako taldearena\u201d besteak beste, berrikuntzek agintariei eragiten zien larritasunaren ondorioz ia gehienak. Khrustxevek ordura arte baino jarrera toleranteagoa izan zuen eskakizun nazionalistei zegokienez, planifikazio sistemaren deszentralizazioa bideratu zuen eta lurraldez lurraldekako erakundeak antolatu zituen. Baina koordinazio arazoak zirela, batzuetan, eta berrikuntzak gauzatzeko neurri egokirik hartu ez zirela, besteetan, azkenean ezerezean gelditu ziren haren asmoak.\nNekazaritza berpizteko prozesua ere Khrustxevekin hasi zen, baina ez zuen arrakasta handirik izan. Dena dela, Khrustxev agintean egon zen hamarkadan ekonomiaren egoera nahiko ona izan zen; nazio errenta, esaterako, %65 igo zen 1958-1965 bitartean. Horrezaz gainera, herritarren gizarte eta lan egoerak onera egin zuen, asko ez bada ere. Khrustxeven agintaldiaren azken urteetan, ordea, zentralizazioaren aldeko neurriak hartu ziren berriro eta gastu militarrak gora egin zuen; ikertzaile batzuen ustez, neurri haiek izan ziren hurrengo urteetako krisi sakonaren lehenengo aztarnak.\nBrezhneven garaiko geldialdia.\n1964ko urrian Khrustxev bere kargutik kendu ondoren, troika batek hartu zuen haren tokia: Brezhnev, Kosygin eta Podgorni ziren troikako kideak. Urteak aurrera egin ahala, ordea, Brezhnev nagusitu zitzaien gainerako biei.\nHasiera-hasieratik gelditu zen agerian Khrustxeven erreforma saioek hondoa jo zutela eta burokrazia agintariarentzako lasaitasun eta sendotze aldia zetorrela. Agintaldi berria geldialdi gisa hartu zen; ezin esan daiteke Sobietar Batasuna atzera estalinismora itzuli zenik, baina egia da Khrustxevek politikan harturiko neurri liberalagoen ordez formula zaharrak erabili zirela berriro, atzera egite horren kontrako erresistentzia zibila, edo disidentzia, antolatu zen arren.\nBrezhneven aroak hiru ezaugarri nagusi hauek izan zituen:\nHiru ezaugarri horiez gainera kontuan hartu beharrekoak dira beste hauek ere: erabakiak hartzeko orduan neurri irrazionalak erabili ziren eta zentralizaziorako joera hartu zen, ustelkeria zabaldu zen, ez zen nekazaritzaren etekinak hobetzeko ahalegin eraginkorrik egin, gizarte zerbitzuetarako inbertsioak murriztu ziren eta gastu militarrak, aldiz, oso handiak izan ziren. Egoera hura aldatzeko berrikuntzak egiteko beharraz eztabaidak egin ziren, baina azkenean ez ziren gauzatu.\nKanpo politika.\nKhrustxeven kanpo politikak hainbat kontraesan izan zituen. Batetik, Stalinek utzitako nazioarteko harremanen antolaketa onartu zuen, baina, bestetik, \u201cbakezko elkarbizitza\u201d lortu nahi zuen, bi blokeen arteko norgehiagoka alde batera utzi gabe. Khrustxeven garaian lan handia egin zen alor militarrean eta horri esker armategi nuklear handia osatu zuen Sobiet Batasunak. Mendebaldearekiko harremanak hobetzeko ahalegina egin zuen askotan, baina arazo ugari izan zituen, Berlingo eta Kubako krisien ondorioz besteak beste. Ekialdeko Blokearen baitan ere izan ziren tirabirak. Esaterako, 1956ko Hungariako Iraultza gertatu zuenean, Sobietar Batasunak eraso militarra egin zuen. Txinarekin zuen harremana okertu egin zen 1955-1960 bitartean, baina aldi berean onera egin zuten Indonesia, Egipto, Vietnam eta Indiarekikoek.\nBrezhneven garaian Sobiet Batasunaren eta Estatu Batuen arteko harremanetan gorabehera handiak izan ziren; batzuetan harreman hobea izan zuen, eta oso txarra, berriz, besteetan. Horrela, nahiz eta Varsoviako Itunak indarrez zapaldu zuen Pragako Udaberria, eta Vietnamgo Gerran Sobietar Batasuna eta Estatu Batuak elkarren etsai izan ziren arren, bataren zein bestearen arma nuklear estrategikoen kopurua mugatzeko hitzarmenak sinatu zituzten. Hitzarmen haien ondoren, ordea, Sobietar Batasunak ekinaldi militar gehiago egin zituen eta Hirugarren Munduan esku hartzen jarraitu zuen; adibidez, aliatuak egin zituen Portugalen mendekotasunetik askatu berri ziren kolonietan. Sobietar Batasunaren eta Txinaren artean ere tirabirak izan ziren 1969an, muga arazoak zirela eta. Dena dela, 1970eko hamarkadaren amaieran larriagotu egin ziren Sobietar Batasunaren kanpo gatazkak. Batetik, sobietar gudarosteak Afganistani eraso zion; bestetik, Estatu Batuek arma kopurua handitu zuten, euromisilak ezarri ziren eta Polonian \"Solidarnosc\" sindikatua sortu zen. Nazioarteko harremanetan, beraz, oso ondorio txarrak izan zituen Brezhnev aroak.\nSobietar krisia.\nSobietar sistemaren sakoneko krisiaren ezaugarriak 1970-1975 inguruan nabarmendu ziren guztiz. Kontuan hartu beharrekoa da krisi horrek hainbat alderditan zuela jatorria. Batetik, ez zegoen egokitasunik erakunde zaharkituen eta gizartearen artean, denboraren joanean garrantzi handiko aldaketak (urbanizazioa, industrializazioa, heziketa) gertatu baitziren gizartean; bestetik ekonomiaren hazkundea gero eta txikiagoa zen, eta horren ondorioz ezin ziren ase industriaren beharrak, ezin zen teknologia iraultzarik egin, herritarren kontsumo maila oso kaskarra zen, nekazaritzak etekin txikiak ematen zituen eta militarrek beretzat eskatzen zituzten hainbat ondasun.\nBestalde plangintza zentralizatuak eratzeko ardura zuten egiturek ekonomiaren gaineko kontrola galdu zuten. Indar iraultzaile, gerra edo zapalkuntzarako tresna eraginkorrik ezean, gizarteak bizitasuna galdu zuen. Gizartearen krisiaren ondorioz, demografia datu larriak bildu ziren: bizi itxaropenak behera egin zuen eta haurren heriotza tasa asko igo zen.\nEgoera kaskarra zen Brezhneven garaian eta Brezhnev hil ondoren ere sobietar sistemak ez zuen hobekuntza handirik izan. 1982 eta 1985 bitartean Juri Andropov eta Konstantin Txernenko izan ziren Alderdi Komunistaren buruzagi, baina ez zuten politika ofizialean aldaketa aipagarririk egin. Sobietar Batasunak erreforma sakonak behar zituen, aspalditik bistan zegoen hori, baina egoera hura ez zen, bestalde, perestroikari behar bezala aurre egiteko egoerarik egokiena ere."}
{"id": "748059", "revid": "137486", "url": "https://eu.wikipedia.org/wiki?curid=748059", "title": "San Pedro eliza (\u00c1vila)", "text": "San Pedro eliza Gaztela eta Leongo \u00c1vila hirian dagoen eliza erromanikoa da. Espainiako Monumentu Nazionalaren izenpena du. Santa Teresa plazan edo Merkatuaren plazan dago kokatuta. Historikoki garrantzi handia izan zuen zeren eta errege-erreginek haren atarian Gazteluko foruak zaintzea zin egiten baitzuten. Eraikuntzak bi mende iraun zuen, XIItik XIIIra eta, horri esker, elementu gotikoak hasi ziren agertzen esateko leihoetan.\nDeskribapena.\nLatindar gurutzearen habeartea erakusten du, hiru habearteekin absidetan bukatuta; erdiko habeartea beste biak baino garaiagoa da. Sarrerako hiru ateak erromanikoak dira. XIII. mendean sabaiak kanoi gangekin estali ziren. Mendebaldeko aldean deigarria da ikus daitekeen arrosa leihoa. Eliza lorategiez inguratuta dago.\n1914ko maiatzaren 30ean Monumentu Nazionala izendatu zuten.\nGaur egin Espainiako Kultura ondasunaren izendapena du."}
{"id": "748060", "revid": "336", "url": "https://eu.wikipedia.org/wiki?curid=748060", "title": "Anath", "text": "Anath edo Anat ( \"\u02bf\u0102n\u0101th\"; \"\u02bfAn\u014dt\"; \"\u02bfnt\"; \"Anath\"; ) ugalketaren jainkosa semita bat zen. Ohikoa zen biluzik eta bular eta zonalde genital handiekin irudikatua izatea. Ugalketaren jainkosa izateaz gain, gerraren jainkosa ere bazen; horregatik greziar jainkosa Atenearekin lotzen da.\nFenizia, Siria, Zipre, Palestina eta Egipton zehar zabaldu zen bere gurtzea.\nAnat Egipton.\nAnat, XVI dinastiaren garaian agertu zen, Egipton, lehen aldiz.\nGerraren jainkosa gisa ere gurtua zen.\nKasu batzuetan Min jainkoaren ondoan agertzen da, ugalketaren jainkoa ere baitzen.\nK. a. XV. mendeetan aurkitutako testuetan, Anatek \"Bin-Ptah\", Prahren alaba, izena ere hartzen zuen. Reshpurekin lotzen zen eta batzuetan, Neit jainkosarekin identifikatzen zen. Kasu batzuetan \"Zeruko Erregina\" ere deitzen zen. Bere ikonografia askotarikoa da, baina normalean, arma bat edo gehiagorekin irudikatzen da.\nInperio Berrian zehar izan zen gurtua eta Ramses II.ak Anat bere guardia pertsonala izendatu zuen gudetan zehar. Ramsesek bere alaba \"Bint-Anat\" (\"Anaten alaba\") izena jarri zion."}
{"id": "748062", "revid": "105290", "url": "https://eu.wikipedia.org/wiki?curid=748062", "title": "Mercadillo zubia", "text": "Mercadillo zubia Galdakaoko eraikina da, Bengoetxe auzoan dagoena.\n2016ko maiatzaren 24an Eusko Jaurlaritzak \"monumentu\" izendatu zuen, Sailkatutako Kultura Ondasuna.\nDeskribapena.\nGaldakaoko Mercadillo zubia Bilboren eta Durangoren arteko bide historikoan dago, Ibaizabal ibaiaren harana zeharkatzen duen bidean, alegia. Hareharrizkoa da, eta lau zubi-begi dauzka.\nZubiaren euskarri, ibaiertzetako estribuak eta hiru zutarri daude. Zutarriak lodiak dira, oin errektangeluarra dute, eta harlangaitzez eginak daude ibaian behera, eta zubi-branka triangeluarrez ibaian gora. Zubi-brankek ertz irregularrak dituzte, hareharri-harlanduzkoak, eta bi gorputzekoak dira. Zubi-begi guztiek harlanduzko inpostak dituzte. Gangak harlangaitz erregularrez eginak daude, eta horretarako, flysch-eko harri xabalak erabili ziren. Arkuetako bazter-zokoak eta horma-atalak, berriz, landu gabeko harriz eginak daude.\nGanga guztiek tamaina desberdina dute. Hegoaldetik iparraldera, bigarrena da handiena, eta alboetan beste bi txikiago ditu; laugarrena itsututa dago. Hori dela eta, zubiaren plataformak malda bikoitza eta asimetrikoa dauka: bigarren gangaren gainean, tarte horizontal labur bat dauka, eta, bi estribuetan, sarrera-arrapalak, malda desberdinekoak. Zabalera dela eta, gurdiak noranzko batean bakarrik igaro zitezkeen, txandaka.\nBazterguneak ditu zubi-branken gainean, eta jatorrizko petrilaren ordez hormigoi-bloke bat jarri da, zubiaren osotasunarekin bat ez datorrena.\nEraikuntza-teknikak aintzat hartuta, esan daiteke zubia XVIII. mendearen bukaerakoa dela eta XVI. mendeko beste baten gainean eraiki zela."}
{"id": "748068", "revid": "105290", "url": "https://eu.wikipedia.org/wiki?curid=748068", "title": "Korresko gaztelua", "text": "Korresko gaztelua Arraia-Maeztuko eraikina da.\nIzkiko arroila Gaztela eta Nafarroako Erresumaren arteko mugan zegoenez, Portiellako gaztelua edo Mairuena eraiki zuten, Erdi Aroko guduen lekuko. Gaztelarrek XIII. mendean hartu zuten.\n2016ko martxoaren 8an Eusko Jaurlaritzak \"monumentu\" izendatu zuen, Sailkatutako Kultura Ondasuna.\nDeskribapena.\nKorresko gazteluaren multzoa iristen zaila den kareharrizko harkaitz-malkar batean kokaturik dago; higadurak hautsita dago ipar-mendebaldeko eta hego-ekialdeko alboetan, eta 3 eta 4 metro arteko sakonerako hobi natural moduko bat osatzen du. Halaber, haranaren gaineko 100 metro inguruko malda bertikaleko hormak osatzen du hego-ekialdeko alboa. Hegoaldeko alboan, berriz, harkaitza altxatzen da erliebe hori Soila menditik bereizten duen igarobide naturalaren gainean, eta Bujandarako bidezidor bat abiatzen da handik.\nAztarnategi horretan ez dute oraindik arkeologia-ikerketako landa-lanik egin, baina gainazalean dauden hondakin garrantzitsuak (egiturak zein materialak) ikusita, begi-bistakoa da interes nabarmena duela Goi Erdi Aroko era horretako kokaguneak ezagutzeko.\nGaur egun gehien ikusten denagatik gazteluko sailkapena jaso badu ere, oraindik ere gainazalean, azalera handiko eremu batean, eta hiru mailatan, ikus daitezkeen egituren sakabanaketagatik, pentsa daiteke gotorleku garrantzitsu baten babespean edo oinean eratutako populatze-toki baten aurrean gaudela.\nEgun oraindik agerikoak diren egiturak ditu alderik gorenean, gaztelukoak izango direnak berez (uharka eta dorre nagusia izan daitekeena); horiez gain, erdiko mailan eraikitako beste batzuk ere badaude (gotorlekuaren defentsa aurreratua ixteko horma altuak), eta, mendebaldeko magalaren alderik baxuenean, eremu zabalagoa ixten duen defentsarako egitura sendo bat; azken horrek, ziur aski, populatutako eremua babespean hartuko zuen."}
{"id": "748069", "revid": "336", "url": "https://eu.wikipedia.org/wiki?curid=748069", "title": "Christabel Pankhurst", "text": "Dame Christabel Harriette Pankhurst, (Manchester, Ingalaterra, 1880ko irailaren 22a-1958ko otsailaren 13a), sufragista eta militante politikoa izan zen. Emakumeen Batasun Sozial eta Politikoaren kosortzailea izan zen eta ekintza militanteen zuzentzailea izan zen Frantzian erbesteratuta zegoen bitartean (1912-1913).\n1914an Alemaniaren opositorea izan zen gerran. Gerraren ondoren Estatu Batuetara joan zen eta ebangelista bezala lan egin zuen bertan.\nBiografia.\nLehen urteeak.\nChristabel Pankhurst,\u00a0Emmeline Pankhurst\u00a0sufragista ospetsuaren eta Richard Pankhurst sozialista erradikalaren alaba izan zen. Sylvia Pankhurst eta Adela Pankhursten ahizpa izan zen. Bere aita abokatua zen eta bere ama lokal txiki baten jabea zen. Christabelek bere amari laguntzen zion, Manchesterreko jaiotza eta heriotza erregistroan lan egiten zuena. Beti bultzatu zuten bere helburuak lortzera, nahiz eta zailtasun ekonomikoak zituzten.\u00a0\nChristabelen ama 1928n hil zen, inpaktu handia sortuz neskarengan.\nAktibismoa.\n1905ean, Alderdi Liberalaren bilera bat eten zuen, emakumearen boto eskubidea aldarrikatuz. Bere taldekide Annie Kenneyekin batera atxilotua izan zen; ondorioz, medioen interesa piztu zen.\n1906an legeetan gradu bat lortu ondoren, Emakumeen Batasun Sozial eta Politikoaren kuarteletara joan zen, Londresen; bertan, \"Queen of the Mob\" ezizena hartu zuen. 1907an eta 1909sn berriro atxilotua izan zen. 1914 eta 1914 artean Parisen bizi izan zen. Ingalaterrara itzuli zen 1914an, Lehen Mundu Gerragandik ihesi, baina bertan berriro atxilotu zuten. Jan greba bat hasi zuen, horrela 3 urteko kartzela zigorreko 30 egun bakarrik bete zituen.\u00a0\nKartzelatik irtetean, \"The Great Scourge and How yo End It\" liburua idatzi zuen. Hurrengo urteetan emakumearen eskubdeen aldeko borrokan jarraitu zuen.\n1921ean utzi zuen Ingalaterra eta Estatu Batuetara joan zen, ebangelista gisa lan egiteko.\u00a0\nHeriotza.\n1958ko otsailaren 13an hil zen, 77 urte zituela. Bere gorputza bizitzarik gabe aurkitu zuten etxean, heriotza arrazoi nabarmenik gabe. Santa Monica, Kalifornian lurperatua izan zen.\nKultura herrikoian.\nPatricia Quinnek hartu zuen bere papera 1974an BBCko \"Shoulder to Shoulder\"\u00a0 telesailean."}
{"id": "748070", "revid": "448", "url": "https://eu.wikipedia.org/wiki?curid=748070", "title": "Danu (argipena)", "text": "Danu izenak adiera hauek ditu:"}
{"id": "748071", "revid": "119347", "url": "https://eu.wikipedia.org/wiki?curid=748071", "title": "Villapaterna jauregi-eliza", "text": "Villapaterna jauregi-eliza Karrantzako La Lama auzoko jauregi-eliza da.\n2016ko urtarrilaren 27an Eusko Jaurlaritzak \"monumentu\" izendatu zuen, Sailkatutako Kultura Ondasuna.\nDeskribapena.\nTrasmierako hargin-maisu batentzako enkargua izan zen eraikin hori; kanon barrokoen arabera eraiki eta, garaiko eragin neoklasikoren bat edo beste izan zuen; izan ere, jauregi-eliza eraikitze-tipologia misto batean oinarrituta dago, hau da, eraikuntza funtzionalitatearen arabera hartuta eta banatuta, eta fatxadaren aurpegi bakar batek aurrealde bereizi bi ditu, bata elizarako eta bestea jauregirako. Esan daiteke bitxia dela Euskal Autonomia Erkidegoan, horrelako bakarra baita.\nJauregiak lau angeluko oinplanoa du, gora bi altuera eta ganbara, eta lau isurialdeko teilatua. Harlangaitzezko horma lodiak dauzka, mendebaldean, fatxada nagusian, izan ezik; fatxada nagusia harlanduzkoa da, harrikoskoak eta erremarkatuak eta erlaitzak izanik, eta bertan bao dinteldunak. Behealdean, sarbidea leiho artean dago, eta lehen solairuan metalezko pletinez egindako hiru balkoi dauzka. Ganbarako solairuan, taulamenduaren azpian, baoak ez dira aireztatze-bao txikiak baino. Jauregi barrokoak, dimentsioei eta dekorazio-programari begira, XVIII. mendearen amaierako klasizismoa adierazten du. Barrualdean, patio karratu bat dauka. Funtzionalitateari begira, beheko solairua soto, zalditegi, eta beste zerbitzu batzuetarako zen. Solairu nagusia gizarte-ohituretarako eta familiaren egoitzarako zen (solairu horretatik elizako korura igaro daiteke). Teilatupeko solairua biltegirako eta mirabeen gelarako zen.\nEliza xumea baina kalitate handikoa da. Nabe bakarrean egituratuta dago, gurutzeria-gangazko hiru zatitan. Hirugarren zatia korukoa da, eta kanpoaldean eliz ataria dago. Hegoaldean, sakristia dago atxikita. Fatxadan, jauregiarekin dago partekatuta erlaitza; lau pilastrak eratzen dute, erdian alboetan baino kofadura handiagoa utzita, erdi-puntuko arkupeko sarbide bat ere badago bertan. Haren gainean, idi-begi bat, korua argiztatzeko balio duena. Erlaitza pilastren gainean dago tolestuta, kapitelen antzera. Erlaitzaren gainean friso bat dago, haren buruan erlaitz txiki molduratu bat, kanpai-hormaren oinarria dena, hain zuzen; kanpai-horma hiru zatitan egituratuta dago, erdikoan bi bao dauzka, erdi-puntuko arkukoak, barruan kanpai bana sartzeko. Frontoia dago erdiko elementu horren buruan. Kanpai-hormaren hegalak profil lerronahasikoak dira."}
{"id": "748072", "revid": "512", "url": "https://eu.wikipedia.org/wiki?curid=748072", "title": "San Nicol\u00e1s eliza (\u00c1vila)", "text": "San Nicol\u00e1s eliza Gaztela eta Leongo \u00c1vila hiriburutik kanpo eta Chico ibaiatik gertu dagoen eliza erromanikoa da. Espainiako Monumentu Nazionalaren izenpena du.\nDeskribapena.\nEraikin erromanikoa da, \u00c1vila hiritik kanpo kokatuta. Lurraldeko harri gogorrez egina, hiru atari aurkezten ditu. Iparraldekoa eta hegoaldekoa puntu erdiko arkukoak dira; arkiboltek apaindura sinplea erakusten dute. Mendebaldekoa berriagoa, arku zorrotz bat erakusten du, lore izartuez apainduta, oso ohikoa \u00c1vila aldean.\nBarrualdeak hiru habearte ditu, erdikoa besteak baino bi aldiz zabalagoa. Gangak igeltsulanak dira, XVII. mendekoak, Barroko estilokoak eginak. Dorrea du, baina kanpandegi gabekoa. Absideak, harburu batzuk kenduta, dekorazio gutxi du.\nBabesa.\n1980ko otsailaren 22an, Monumentu Historiko-artistikoaren izendapena jaso zuen. 1991ko abuztuaren 1an, kultura ondasuna izanik, babes inguruaren deklarazioa jaso zuen ere bai."}
{"id": "748073", "revid": "336", "url": "https://eu.wikipedia.org/wiki?curid=748073", "title": "Elizabeth Carter", "text": "Elizabeth Carter (Deal, Kent, 1717ko abenduaren 16a -1806ko otsailaren 19a) idazle, klasizista, itzultzaile eta\u00a0olerkari ingeles bat izan zen, eta Blue Stockings Society elkarteko kide.\nBiografia.\nKenten jaioa, Elizabeth kleriko baten alaba zen. Bere aitak bultzatu zuen ikastera eta latina, grekera, hebreera, arabiera eta zientziak ikasi zituen.\nLagunartea.\nCarter Samuel Johnsonen laguna zen, eta edizioren batzuekin lagundu zion \"The Rambler\" egunkarian.\u00a0Bere lagunen artean, Elizabeth Montagu, Hannah Mas, Hester Chapone, Anne Hunter eta Mary Delany zeuden."}
{"id": "748074", "revid": "139167", "url": "https://eu.wikipedia.org/wiki?curid=748074", "title": "Ihurrita errota", "text": "Ihurrita errota Oiartzungo (Gipuzkoa) errota bat da.\n2015eko azaroaren 25ean Eusko Jaurlaritzak kultura ondasun izendatu zuen, \"monumentu\" sailkapenarekin.\nDeskribapena.\nOiartzungo Ugaldetxo auzunean kokatzen da Ihurrita errota, Ihurrita bidea deritzon errepidearen aldean. Eraikuntza errepidearen alboan dago, Oiartzungo industria-poligonoaren bestaldean. Joan den mendeko eraikin bat da, 1970eko hamarkadakoa; etxe zaharraren lekuan altxatua, estolda edo errotapearen gainean, eta beheko solairuan kontserbatu egiten du errotako makinaria, zeinak oraindik ere martxan jarraitzen duen. Biltegi-sala baten eta errotarako geletan ohiko denaren arabera goratutako solairu baten, kokatzen dira pare bi errotari euren kutxarekin, toberak, behealdean azpilak, garabi-besoa eta halako instalazioetarako ohiko diren gainerako lanabesak eta osagarri lagungarriak.\nEstolda ganbara gangadun bat da eraikuntzaren azpian, non kokatzen diren bi turbina metaliko, zeintzuek, sifoietatik jausten den uraren indarrez, errotarriak mugitzen dituzten. Kanal-tunelaren bidez egiten da hustuketa, hormigoizko zoladuraren azpitik eta errekaraino doan lurpeko gangadun tartean zehar.\nAzpiegitura hidraulikoa hego-ekialdean kokatzen da, eta honako hauek osatzen dute: erakinaren alboko antepara handia, aldi bateko meatze-trenbidearen (egungo bide berdea) paraleloa den 270 metroko kanala, eta futbol zelaiaren atzealdean kokatutako presa.\nTamaina handikoa eta planta irregularrekoa da antepara, 30 metroko luzerarekin eta parte hedatuenean 6,5 metroko zabalerarekin, etxeari lotutako fatxada-aurpegirantz mehartu egiten delarik. Antepararekiko alde hurbilenean kanala zabalagoa da, eta parteetariko batzuetan harlangaitzez egindakoa da.\nOiartzun ibaiaren ibilbideko erdialdean dago kokatua presa, meandro baten, non ibaia zabaldu egiten baita, terrenoko desnibel naturala aprobetxatuz. 22 metroko luzera du eta oinarrian 6 metroko zabalera, eta ibai-ohetik gora 1, 22 metroko garaiera. Ez du ibai hondo handirik eta ezponda bikoitzaz eratua da. Goiko uren aldeko ezponda txikiagoa da, eta goialdean (0,60 metro edo) kurbatura suabe bat du, tamaina handieneko isurialde-ezpondarantz doana. Presaren obra harlanduxkoa da, abiaburuen artean era longitudinalean kokatua dago, eta ondo finkatua dagoela ematen du. Eskuinaldean, hustubide edo kanal izateko pasabide txiki bat dago, harlanduxko zinta batez errematatua. 4 metroko alboko estribuen bidez sendotzen da presa, eta eskumakoak hormigoizko jasodura handi bat du, non uhatearekin kanalaren hasierari bidea irekitzen zaion.\nIhurritako egungo presa aldi bateko egurrezko presaren dokumentazioan aipatutakoaren segida da, eta, XIX. mendean, egurrezko horren gainean irekitakoa izango da seguruenik, hain justu ere harginen teknika tradizionalen arabera altxatua. Eraikuntza-sistema ezezaguna da; baina, antzekoekiko analogia dela-eta, pentsa daiteke barrualdea harrizko material txikiz eraikia dela, eta baliteke egurrezko egituraren parteren bat kontserbatzea.\nXV. mendearen hondarretik aurrera eta XVI. eta XIX. mendeen artean dokumentatua dago Ihurrita errota; Ihurritako maiorazkoaren jabetzen gaineko administrazio eta kudeaketari lotutako hainbat aipu dokumental jasotzen dira; errota maiorazko horren parte zen. Dokumentazioaren bidez patronatuaren (Ihurrita-Zuaznabar-Zabala familiak) transmisioa jarrai daiteke, eta bai errotaren historiako zenbat jazoera ere: auziak, obrak. XIX. mendearen hondarretik 1923ra arte, Errenteriako Udalaren zentral elektriko gisa erabili zen errota; baina, hartarako egokitzapen-obra handiak egin ziren, estribuak eta ubidea sendotu eta handituz. XX. mende guztian zehar erabili zen instalazioa. Aldi horretan, hura mantendu eta kontsolidatzeko esku-hartzeak egiten jarraitu zen, sendotze-obretarako (estribuak.) hormigoia erabiliz.\nOiartzungo alde horretako historiaren azken testigantza materiala da errota. Izan ere, delako aldea erabat aldatu baita, transformazio urbanistikoaren eta industria-poligonoak sortzearen ondorioz. Mende hasieran, Oiartzunen martxan ziren 20 errota inguru, eta aipagai duguna da egun geratzen diren bakanetarikoa. Eta aldi bateko aprobetxamenduko erakin zaharra iragan mendean desagertu bazen ere, erakin berriak, batetik, integratu egin zituen errota zaharraren parteak, eta, bestetik, errespetatu egin zituen jarduerarekin aurrera egitea posible egiten duten instalazioak eta parteak; betiere, jardueraren alderdi materialei (makinaria, lanabesak, ekoizpen-teknika, indar eragilea ekoiztea) eta immaterialei lotutako balio etnografikoa zainduaz.\nAzpiegitura hidraulikoa ere nabarmentzen da, batez ere presa. Elementu hori ondo eraikia da eta EAEn oso bakan gordetzen den tipologiakoa da, eta Oiartzun ibaiaren pasaia propioaren parte da, zeinetan gorde egiten baitira pasaia-balio naturalak. Baina, alde hori hurbil dago ingurumenaren aldetik hondaturik dauden beste batzuetatik. Presa balio naturaletan integratzen da eta ibaiko balio ikusizko eta estetikoen parte da; eta nahiz mendeetan zehar seguruenik sarritan berregin den, iraun egin du, bai historiaren testigantza gisa, bai bere xede ziren instalazioen testigantza gisa.\nEkoizpena.\nXX. mendean garia, artoa eta garagarra irindu ziren gehienbat Ihurrita errotan.\nGaur egun errotara hurbiltzen den herritar, elkarte eta talogileentzat ehotzen da artoa.Herritarren zerbitzura lanean darrai errotak XXI. mendean zehar ere."}
{"id": "748075", "revid": "1545", "url": "https://eu.wikipedia.org/wiki?curid=748075", "title": "Yurrita errota", "text": ""}
{"id": "748076", "revid": "1545", "url": "https://eu.wikipedia.org/wiki?curid=748076", "title": "Hidrauliko", "text": ""}
{"id": "748077", "revid": "1545", "url": "https://eu.wikipedia.org/wiki?curid=748077", "title": "Cold Case", "text": "Cold Case (literalki \"Kasu Hotza\", euskaraz \"Kasu Itxia\") estatubatuar telesail bat da. Meredith Stiehm ekoizle eta gidoilariak sortu zuen. 2003lo irailaren 28tik 2010eko maiatzaren 10ra arte CBS katean aireratu zen. 7 denboraldiz aireratu zen eta denera 156 atal izan zituen, atal bakoitzak 42-45 minutu inguru iraunez.\nIngelesezko jatorrizko izenburuak estatubatuar polizia hizkeran iraganean jazo eta argitu gabe luzaroan artxibaturik dauden kasuak deitzeko izendapena da.\nAurrez Kanadako CTV katean antzeko argumentuaz aireratzen zen \"Cold Squad\" telesailaren plagioa egitea leporatu zaio.\nArgumentua.\nFiladelfia, Pennsylvania. Lilly Rush (Kathryn Morris) hiriko poliziaren hilketa saileko detektibea da, \"kasu hoztuetan\" espezializatua, alegia luzaroan errudunik topatu gabe eta artxibaturik egon direnez kasuak.\nLehenbiziko bost ataletan Rushek Chris Lassing (Justin Chambers) detektibearekin batera ikertuko du, eta gainontzekoetan Scotty Valens (Danny Pino) detektibeekin batera. John Stillman (John Finn) tenientearen agindupean lan egiten duten, eta gainontzeko taldekideak Nick Vera (Jeremy Ratchford) eta Will Jeffries (Thom Barry) dira, aurreneko hiru denboraldietan baita Kat Miller (Tracie Thoms) ere."}
{"id": "748078", "revid": "58701", "url": "https://eu.wikipedia.org/wiki?curid=748078", "title": "Agirre-Etxeberria etxea", "text": "Agirre-Etxeberria etxea Legazpiko eraikina da, Patrizio Etxeberria enpresaburuaren bizilekua zena.\n2015eko urriaren 8an Eusko Jaurlaritzak \"monumentu\" izendatu zuen, Sailkatutako Kultura Ondasuna.\nDeskribapena.\nAguirre-Echeverr\u00eda eraikuntza-multzoa eraikin nagusiak (etxea), garajeak eta lorategi handi batek osatzen dute, elementu osagarri batzuez gain. Etxea Urola kaletik Santikutz kalera gorantz doan partzela batean kokaturik dago, dezenteko malda duena.\nEtxebizitza egiteko orduan, estilo neoeuskalduna aukeratu zen, Atlantiko aldeko baserrien arkitektura tradizionalaren berezko formak berreskuratuz eta horiek etxebizitza garaikidearen erabilera eta beharrizanei egokituz. Konfortaren kontzeptu modernoari uko egin gabe (materialetan, higienean, barne-kanalizazioetan, berokuntzan, argiztapen natural eta artifizialean... izandako aurrerapenak), sortzen den irudia elementu hauetan oinarritzen da: material tradizionalak (zura, harria, adreilua eta burdina forjatua) eta herri arkitekturaren berezko formak (bi isurkiko teilatua, arkuen konbinazioa, ateburu eta leihoburudun baoak...). Hori guztia, 1920ko hamarkadan moda betean zegoen pintoreskismoaz apaindua; kasu honetan, asimetria kalkulatu bat, multzoaren erregulartasuna apurtzen ez duena, eta arkitektura kultutik (toskanar kolomak edo esfera formaz bukatutako pinakuluak), landako arkitekturatik (horman sartutako pilastrak, balkoi hegaldunak, zurezko armazoi, habe eta euskarriak) eta arkitektura garaikidetik (batez ere britainiar joerakoa: leiho handiak eta gorputz irtenak, \"bow-window\" eran) hartutako osagaien konbinazioa.\nGaur egun oso itxura zaindua du, 1950eko hamarkadan egin zitzaizkion esku-hartzeetan Luis Astiazaran arkitektoak proiektatuak errespetatu egin baitziren Guillermo Eizagirrek 1924an diseinatutako estiloa eta irudia.\nEraikinaren oinplanoa angeluzuzena da, lau altuera ditu (erdisotoa, beheko solairua, lehenengoa eta teilatupea) eta, erremate gisa, bi isurkiko estalki asimetrikoa du. Ekialderako orientazioa du, eta alde horretara zabaltzen da fatxada nagusia. Sarbidea ere bertatik du, iparraldera lerratua eta erdi-puntuko arku batez hornitua, atezango nabarmenez eta ageriko adreiluzko ate-txapelaz. Atea bera sendoa da, zur landuzkoa, eta xehetasun oso zainduak ditu; besteak beste, letoizko burdineria eta postontzia.\nFatxada nagusi hori hiru erregistrotan banaturik dago, hain zuzen ere solairuen barne-banaketari dagozkionak, eta bakoitzean erabilitako materialarengatik nabarmentzen dira. Beheko solairuak, etxeari sendotasuna ematen dionak, luzitu gabeko harlangaitz-hormak ditu, eta ageriko adreilua baoen azpatuan. Lehenengo solairua zuriz zarpiatua dago, eta akabera lau eta leundua du, solairu nagusia bisualki nabarmenduz. Azkenik, zerbitzarien logelak zeuden goiko solairuak akabera errustikoa du, errekarri erako estalduraz, zurezko armazoiaren itxurako zerrenda bertikal erritmikoez apaindua. Solairuen arteko hierarkia nabaria da, orobat, bost ertzetan lerrokatuta dauden baoetan. Beheko solairukoak, non etxeko gela publikoak dauden, handienak dira, eta erdi-puntuko arku zabalak ageri dituzte, lurretik hasita solairuaren ia altuera osoa hartuz. Lehenengo solairuan, baoak ardatz bertikalean dintelduak dira, zurezko barandadun balkoi irtenetara zabaltzen diren bi orriko balkoi-ateen moduan. Azkenik, bigarren solairuaren bereizgarri nagusiak honako hauek dira: espazio hutsean dagoen horma, arraseko begiratoki bat erdigunean, eta bi bao oso txiki, ardatz bertikalean dintelduak. Fatxada honetako balkoi-ateak eta leihoak veneziar motako zurezko leiho-oholekin ixten dira kanpoaldera.\nFatxadaren erdiko ardatza, beheko solairuan, egongelak hartzen du. Poligono-formako begiratoki zabal bat nabarmentzen da bertan, fatxada-lerrotik irtena, \"bow-window\" eran. Haren gainean, eta poligono-formako oinplanoari eutsiz, balkoi irten bat dago, logela nagusira ematen duena. Erdiko ardatz horren erremate gisa, bigarren solairuan eta estalkiaren bizkarpean, arraseko balkoi bat dago, zurezko barandaduna, jantzitegira eta zerbitzuko bi logelatara zabalik. Begiratoki hori areago nabarmentzen dute harrizko plintoen gainean landuta dauden eta akabera zapata molduratuzkoa duten zurezko bi kolomek. Barneko esparrua zuriz eta urdinez pintatutako azulejuz gaineztatua dago, zokalo moduan, eta sabaiaren akabera fatxadarekiko zutak diren zerrendekin moldatu da, zurezko habeteria irudikatuz. Fatxada nagusi honetan bereziki aipagarriak dira iparraldetik gertuen dagoen muturrean kokatutako baoa, bi solairuko tartea hartzen duena eta arku zorrotz batean amaitzen dena, eta hegoaldeko fatxadaren gertueneko baoa, lehen solairuaren parean; teilatutxo baten azpian dagoen lau angeluko leiho zabal bat da, etxearen simetria apurtzen duena.\nIparraldeko altxaeran ere beheko solairua eta lehenengoa modu bertsuan bereizten dira: behekoan, ageriko harlangaitz-hormak, eta lehenengoan zuriz luzitutako horma, akabera lauekin eta zurezko armazoien tankerako zerrenda bertikalez apaindua. Baoei dagokienez, fatxada honetan dauden lauak desberdinak dira formaz eta tamainaz, bakoitzari dagokion gelaren araberakoa; horrenbestez, beheko solairuan bao karratu handi bat ageri da, familiaren jangelara ematen duena, eta beste bat txikiagoa, ardatz bertikalean dinteldua, \"office\"-ra zabalik. Haren gainean, lehenengo solairuan, bi isurkiko teilatutxo baten azpian eta zurezko armazoi faltsuekin nabarmendua, ardatz bertikalean dinteldutako bi orriko leiho bat zabaltzen da, logela bati dagokiona. Haren ondoan, ekialdeko fatxadatik gertueneko muturrean, ardatz horizontaleko leiho txiki bat ikus daiteke, solairu nagusiko bainugeletako bat argiztatu eta aireztatzeko egina.\nHegoaldeko fatxadara beheko solairua eta lehenengoa soilik zabaltzen dira, eta gorputz irtena du, jatorrizko eraikinari atxikia; hain zuzen ere, Luis Astiazaranek 1950eko hamarkadan egindako handitze-lanetako baten emaitza da. Bigarren solairuan gelarik ez dagoenez, haren altuera fatxada nagusiarena baino txikiagoa da, eta estalki asimetriko bat du, isurki bikoitza eta fatxadarekiko zuta den bizkarra ageri dituena; teilatuaren bizkarpean sortutako triangelu-formako esparruan, berriz, zurezko armazoi faltsuak ditu. Hegoalderantz zabaldutako gorputz horri esker, jangela nagusiaren ondoko egongela jarri zen, eta baita kapera ere, beheko solairuan, eta egongela eta portxe bat goikoan. Baoei dagokienez, beheko solairuan, egongelara emanez, erdi-puntuko bi arku handi daude, kurba hasi arte harrizko azpatua eta uztaian ageriko adreilua dituena. Horien aldamenean, ardatz bertikalean dinteldua den bao bat, beirate beruneztatuez itxia, kaperaren presentzia adieraziz. Lehenengo solairuan, bao dinteldun handiek fatxadaren ia aurrealde osoa hartzen dute, hormaren aldean nagusi, harrizko toskanar kolomatxoen artean. Kaperaren gainean, hegoalde eta mendebaldera irekia, portxe bat dago, gaur egun barrualdearekin loturarik ez duena. Mendebaldeko fatxadan dagoen eskailera exentu batetik heltzen da bertara; eskailerak atal bikoitza du lehen tartean, eta bakuna bigarrenean, harlangaitzez gaineztatua.\nIparraldeko altxaera ere, alegia etxearen atzealdeko fatxada, 1950eko hamarkadan egindako handitze-lanarekin sortu zen. Hemen ere, solairuen akaberek eta baoen antolaerek solairuen eta eraikinaren barrualdeko esparruen hierarkizazioa adierazten dute. Eraikinaren barrualderako sarbidea erdian dago, arku apalduak dituen ataripe zabal baten azpian eta erdi-puntuko arkudun ate batetik; atearen alboetan, burdin hesidun bi leiho zabal, horiek ere erdi-puntukoak. Beheko solairuko gainerako baoak ardatz bertikalean dinteldunak dira, eta etxe barruko geletara ematen dute. Guztiek burdin hesia dute kanporantz, eta veneziar leiho-oholak. Sarrerako ataripearen gainean terraza handi bat dago, eta hara ematen dute solairu nagusian nabarmentzen diren burdin sarez hornitutako erdi-puntuko bost arku jarraituetako hiruk; barrualdean galeria dago. Hegoaldetik gertuen dagoen baoen multzoa osatuz, idi-begi handi bat dago, ertzez eta kanpora burdin hesiez apaindua, bainugela bati dagokiona. Iparraldetik gertueneko aldean, berriz, bulegora ematen duten bi leiho dinteldunak, harrizko azpatu batez apainduak bien irudi bateratua emateko; horiek ere burdin sarea dute. Goiko solairuan, erdiko ardatzean dagoen beiraz hornitutako begiratokia nabarmentzen da, estalkiaren bizkarpean.\nEtxeko solairuen arteko komunikazio bertikala erdialdean dagoen hiru ataleko eskaileraren bidez egiten da. Eskailera zurezkoa da, eta kono-formako adabegidun zurezko balaustrada eta material bereko eskubanda ditu. Eskailera-kaxaren tarteko atalak, jatorrizko diseinuan, etxebizitzaren atzealdeko kanpo-hormetara egokituta zeuden, eta horietako bakoitzean ardatz bertikalean dinteldutako leiho handiak zabaltzen dira; leihook zurezko arotzeria dute, eta motibo heraldikoz hornitutako beirate beruneztatuez ixten dira. 1966an igogailu bat jarri zen, solairuen arteko komunikazio bertikala hobetzeko.\nBarne-banaketari dagokionez, beheko solairuan etxebizitzako gela publikoak eta erdi-publikoak daude, eta zerbitzuari lotutako beste batzuk, behar bezala bereiziak eta harrera-gelatik sarbide independenteak dituztenak. Garbi bereizitako bi ate daude: batak egongelara ematen du, eta besteak zerbitzuko zonaren banalekura. Hallean eskailera nagusia eta igogailua daude, eta gune horrek lotzen ditu alde publikoa, zerbitzuari dagokiona eta goiko solairuetako alde pribatua. Horrez gain, zerbitzuko zonak beste sarbide bat du atzealdeko fatxadatik, beste harrera-gela batekin loturik dagoen ataripe batetik zehar; azken horrek harraskara eta sukaldera ematen du soilik. Atzealdeko harrera-gela horretatik sotora ere joan daiteke. Eremu guztiz funtzionala da hori, besteak beste bodega, latsarria, esekitokia eta galdara-gela dituena.\nLehenengo solairuan familiaren gela pribatuak daude, eta korridore nagusitik sarbidea dute. Korridorera ematen dute lau logelak, horietako hiru fatxada nagusi aldera eta laugarrena iparraldeko fatxada aldera. Erdiko korridoretik, atzealdeko galeriara doan hall txiki batera helduko gara. Galeria horretan erdi-puntuko bost arku daude elkarren segidan, beirate handiez hornituak; erdiko hirurak bi orriko ateak dira, eraikinaren mendebaldeko fatxadan dagoen kanpoko terrazara, balaustrada soil batek itxia, irteera dutenak. Handik atzealdeko lorategia dugu ikusmenean.\nBigarren solairuan, korridore nagusitik zerbitzuko hiru logelatara heltzen da; logela nagusiak baino nabarmen txikiagoak dira horiek, eta komunik ez dute. Korridorearen muturretan kamarote bana dago. Mendebaldean, hiru leiho handiren bidez atzealdeko fatxadara zabalik, galeria edo etxe-egutera bat dago, sarbidea zerbitzuko hirugarren logelatik edo igogailuaren ondoan dagoen pasabide batetik duena.\nEtxea basamentu zabal baten gainean jasoa dago, eta haren aurrean iturri bat dago erdi-puntuko arkudun horma-hobi batean; tutua metalezkoa du, eta harrizko aska handi batera isurtzen du ura. Iturriaren alboetara, landare-apaingarriak dituzten bi pilastra, eta horien gainean barraskiloen eskultura bana. Iturria eskailera baten aurrealdean dago. Elkartzen diren bi atal ditu eskailerak, mailak harrizkoak ditu, eta handik basamentuaren goiko aldera heltzen da. Eskaileraren baranda eta basamentuaren balaustrada forjatuak dira, kono-formako adabegidun barrak dituzte eta zur pintatuzko eskubanda. Basamentuari akabera emanez, harrizko lauza karratuak dituen terraza handi bat dago.\nEraikin nagusia inguratzen duen lorategiaren konfigurazioa erdiko ardatz eskaileradun batean oinarritzen da, Urola kaletik abiatu eta etxea jasota dagoen basamentuaren aurrealdera heltzen dena. Bi bidezidor gehiago ere badira, ardatzaren alboetan bana, bihurgune zabala eratuz lorategiaren behealdetik iturriaren aurreko guneraino. Hortik, etxea inguratuz atzealdeko lorategiraino igotzen diren beste bi bidezidor simetriko abiatzen dira.\nLorategien hegoaldeko muturrean, Santikutz kaleko 12. zenbakiko etxetik bereizten dituen horma perimetralari atxikia, otorduetarako estalpe txiki bat dago; funtsean, hormigoizko teilape bat baino ez da, malda leuneko bi isurkiko estalkia duena, atzealdeko horman eta lau angeluko bi harroinetan bermatua. Lorategietan dago, halaber, garajeen eraikina, finkaren hego-mendebaldeko angeluan maldaren kontra ezarria. Hormigoi armatuzko eta altuera bakarreko eraikina da, lau angeluko oinplanoa du eta, akabera gisa, malda leuneko bi isurkiko estalkia. Fatxada nagusiak ekialdera ematen du, eta ertzetan piramide-enbor itxurako harlangaitzezko bi gorputz solido ditu. Barrualdean espazio bakarra dago, garaje-erabilerari dagokion moduan.\nJatorrian, itxiera-horma batek osorik inguratzen zuen multzoa, baina gaur egun, etxearen eta lurren titulartasuna aldatzean eta erabilera etxebizitza pribatu izatetik ekipamendu publiko izatera igaro delarik, horma horren zati bat desagertu da. Ekialdean, onibarrera sartzeko jatorrizko atea gorde da; teilazko estalki irtena du eta zurezko arotzeria, eta, alboetara, etxebizitzaren jabeen abizenak ageri dira: \"Aguirre Echeverr\u00eda\"."}
{"id": "748079", "revid": "20653", "url": "https://eu.wikipedia.org/wiki?curid=748079", "title": "Anat", "text": ""}
{"id": "748080", "revid": "20653", "url": "https://eu.wikipedia.org/wiki?curid=748080", "title": "Anut", "text": ""}
{"id": "748081", "revid": "1610", "url": "https://eu.wikipedia.org/wiki?curid=748081", "title": "Zamakola lantegi-etxea", "text": "Zamakola lantegi-etxea Eibarko eraikina da.\n2015eko uztailaren 14an Eusko Jaurlaritzak \"monumentu\" izendatu zuen, Sailkatutako Kultura Ondasuna.\nDeskribapena.\nZamakola lantegi-etxea Eibarko udalerrian dago, Otaola kalearen 28. zenbakian. Unibertsitate Laboraletik gertu dago ingurune hori, Eibarko kanpoaldean, Eibar-Ermua N-634 errepidean. Etxea, zehazki, errepide horren eta Ego ibaiaren artean dago. Ibaia estali gabe iragaten da etxearen atzealdean. Lantegi-etxeari erantsitako garajeak, ekialdean, muga du etxe baxuago eta antzeko batekin (Otaola, 26), eta, mendebaldean, eraikin industrial batekin (Otaola, 30).\nHainbat solairu dituen lantegi-etxe bat da, eta eranskin bana du ekialde eta mendebaldean, instalazio osagarriak barne hartzen dituztenak. Bizilekua eta ekoizpena batzen dituen eredu hori oso ohikoa zen Eibarren, 1930-1940 hamarkadetan. Egun, lantegia ez da gehiago erabiltzen, baina, garai batean, \u00abehiza xeheko eskopetetarako\u00bb kanoiak egiten ziren han, ekoizpen espezializatuko sistema erabiliz, Debabarreneko arma-industrian erabiltzen zen gremio-sistema zaharraren ondorengo sistema, alegia. Lan espezializatu horrek sorburu zeuzkan arma-ekoizpenaren ezaugarri espezifikoak, hau da, artisau-lana eta, are, lan artistikoa. Izan ere, industrializazio-garaian nolabaiteko mekanizazioa aplikatu arren, trebetasun handia behar zen langintza hartako fase askotan.\nTurbina hidrauliko baten indar eragilearen bidez funtzionatu zuen lantegiak hasieran. Turbinaren mugimendua eragiten zuen azpiegitura hidraulikoak atal hauek zituen: presa bat, ibaian gora 303 m-ra zegoena egun, ez dago haren arrastorik; 142 m-ko ubide bat, zati ireki bat eta lur azpiko beste bat zituena azken zati hori baino ez da kontserbatu; eta antepara edo biltegia, itxura irregularrekoa, aldameneko lantegi bateko turtukietarako ere erabiltzen zena. Hustubideko arkutik ateratzen zen urak inguruko errota bateko Bekoerrotako aprobetxamendu-ubidea elikatzen zuen. Egun ere, ubide horretako erregulazio-uhatea ikus daiteke hustubidean. Egun, instalazioan geratzen diren atalek ubide-zati batek, turbinaren ganbarak, irteera-arkuek eta erregulazio-uhateak argi erakusten dute nolakoa zen Euskal Herrian energia eragilea ekoizteko ohiko sistema aurre-industriaren aroan eta industrializazioaren hasieran.\nOndoren, zehatzago deskribatzen dira zein ziren lantegi-etxea osatzen zuten elementuak:\nLantegi etxearen eraikina.\nOinplano angeluzuzena dauka lantegi-etxearen eraikinak, 12m x13m-koa gutxi gorabehera, eta alboetan bi eranskin dauzka. Ekialdekoa garaje moduko eranskin bat da; mendebaldekoa, berriz, estalpe txiki bat, bi isurkikoa, eta handik bigarren mailako lantegi batera sar daiteke, sutegira, alegia.\nLantegi-etxearen eraikina XIX. mendeko azken herenean egin zen, eta atal hauek ditu: behekoa eta beste bi solairu; eta ganbara bat, bi isurkiko teilatu batek eta, fatxadaren paraleloan, gailur batek estalia. Aurrealdean, hiru bao-ardatz daude, sarrera-atea ezkerreko ardatzean du, eta lehenengo eta bigarren solairuko erdiko ardatzean, fatxada-arraseko balkoiak. Etxea harlangaitzez eginda dago, eta fatxada nagusia zarpiatua dago eta solairuak bereizteko zerrenda molduratuak ditu. Etxeko egitura egurrezkoa da.\nAtzealdean, lehenengo eta bigarren solairuan, egurrezko galeria luze bat dago, egurrezko beso batzuen gainean bermatuta. Lehenengo solairuan, jatorrizko leihoak daude oraindik, gillotina erakoak. Inguru horretako arkitekturan asko erabiltzen ziren halako leihoak, baina egun ia erabat desagertu dira. Solairu bakoitzean, irtengune bat dago: tranpadurak dira.\nEtxeko sarreratik ezkaratz batera sartzen da, eta handik lantegira, eskailera-tarte txiki bat jaitsita. Ezkaratz horretatik ere, goiko solairuetara igotzeko eskailerak abiatzen dira.\nLantegia.\nEtxeko bebarruan dago lantegia, eta ezkaratzetik nahiz mendebaldeko eranskinetik sar daiteke hara. Gela angeluzuzena da, gillotina erako bao bertikal handi batzuetatik sartzen zaio argia, eta kanoiak egiteko makinak hartzen ditu barnean. Jaisteko atearen ezkerraldean daude makina gehienak, erdiko pasabide baten albo banatan ordenatuta eta mendebaldeko eranskineko sarrerarekin lerrokatuta. Antolamendua, oro har, zeharkakoa da ezkaratzeko arteko hormarekiko. Makina asko kontserbatu dira: zulatzeko edo barrenatzeko makinak, zuzengailuak, leungailuak edo laugailuak, tornua...\nZulatzeko edo barrenatzeko makinak ziren elementu nagusia: mutur zorrotz eta kiribildua zuten burdinazko makilak ziren, eta barra zulatzeko eta eskopeten kanoia egiteko erabiltzen ziren. Metalezko astoetan instalatzen ziren barrenatzaileak, eta haiei eragiteko, turbina mugitzen zuen transmisio-sistema erabiltzen zen. Bestalde, zuzengailuak kanoien \u00abkalitate-kontrola\u00bb ziren, eta argi naturala sartzen zen aldean jartzen ziren beti lantegian, kanoien akatsak atzemateko. Mailu txiki batez zuzentzen ziren gero akats horiek. Azkenik, kanoia leundu egiten zen, horretarako prestatuko makinan. Etxean egindakoak ziren makina gehienak.\nHasiera batean, egungo garajearen azpian zegoen turbina batek transmititutako indar hidraulikoaren bidez funtzionatzen zuten makina horiek guztiak. Aurrerago, ordea, sistema eragile elektriko bat erabili zen, eta sistema horretarako erabiltzen zen motor txiki bat kontserbatu da lantegian gaur egun arte. Makinak martxan jartzen zituzten barra-multzoa, poleak eta uhaleriaren zati bat daude ikusgai lantegiko sabaian.\nLantegian, gainera, tresna eta erreminta txiki ugari daude, bai eta leuntzeko harri bat, ingude bat eta kanoiak egiteko metalezko barrak ere.\nEkialdeko eranskina edo garajea: \u00abBiltegia eta makina-etxea\u00bb.\n\u00abMakina-etxea\u00bb ekialdeko eranskinean dago. Garaje bat da, eta, haren azpian, antepara edo biltegia dago, hau da, sistema mekanizatuaren turbina eragilea martxan jartzen zuen azpiegitura hidraulikoaren antepara. Antepara zaharrera, tranpol batetik sartzen da, eta, han, honako hauek ikus daitezke: lur azpiko ubidearen ahoa eta metro batzuk, eta adarrak eta bestelakoak turbinaren aldera igarotzea eragozten zuen sareta.\nGarajeko solairuan, ardatz eragile bertikala dago: turbinari eragiten zion mekanismoa zen, eta lantegiko makineriari indarra transmititzen zien (egun, makineria horren zati bat baino ez dago). Sistemak polea handiak ditu, larruzko transmisio-uhalak eta guzti. Transmisio-uhalak poleekin dago konektatuta, eta poleek mugimenduan jartzen dute makina bakoitza. Makinei eragin ondoren, ibaira itzultzen zen ura hustubidetik, erdi-puntuko eta euskarri zentraleko arku bat zeharkatuz.\nBeherago, lantegiaren bulegoak daude, ibaiaren gaineko irtengune batean, zati kanalizatuaren aurretik. Eranskinaren eta etxearen behealdean, ura irteteko bi arku kontserbatu dira, eta, horietako bat etxeko turbinaren biltegiko hustubidea da.\nMendebaldeko eranskina: \u00abSutegia\u00bb.\nEtxeko mendebaldeko hormari erantsita, estalpe bat dago, etxeko lantegiaren kotan, eta fatxadarekiko atzera emanda. Kaletik estalpera sartzeko, igarobide txiki bat dago, bi isurkiko estalkia duena. Handik igarota, estalperaino jaitsi daiteke. Estalki txiki horrek helburu zuen maldan beherako kalezuloko sarrera partez estaltzea, handik, burdinazko barrak sartzen baitziren lantegira. Hori zen lantegira sartzeko bide nagusia, sutegiko edo lantegi-eranskineko toki hori zuzenean komunikatuta baitzegoen etxeko lantegiarekin.\nEstalpeak edo \u00absutegiak\u00bb oinplano angeluzuzen luzea du, eta, ibai aldera, bao bertikalak. Dirudienez, labe txiki bat edo sutegi bat egon zen han, bai eta zenbait makina ere. Egun, ez dago labearen arrastorik. Eranskin horretan, poleadun mekanismoak egon ziren, eta, lantegiko sarbidea hasten den tokian, oraindik ere ikus daitezke makineriari eragiten zioten mekanismo horien hondarrak (barrak mozteko zerra, esmeril-harria).\nZamakola lantegi-etxeak instalazioak eta makinak barne hartuta ondare-interes berezia du, eta interes horren oinarria da, hain zuzen ere, han egiten zen jardueraren berri ematen duten elementu guztien konjuntzioa. Garai batean, barrenatzeko halako lantegi asko egon ziren, eta, auzo horretan bertan, hainbat izan ziren, baina, joan den mendean, desagertzen hasi ziren, eta Zamakola geratu zaigu lantegi-etxe haien lekuko. Lantegiak bi interes mota biltzen ditu: batetik, interes historikoa, gizartearen eta lanaren historiako garai bateko erreferente den aldetik, eta, bestetik, interes tipologikoa, armagintzako lantegi-etxea zen aldetik. Ildo horretatik, bizilekuaren eta ekoizpenaren arteko konbinazioaren erreferente da inguru horretako industrializazioan ohikoa zen konbinazio hori, eta, gainera, Eibarko garai bateko armagintzaren lekuko berezia da, eta aintzat hartu behar da hiribildu horretako funtsezko jarduera izan dela armagintza."}
{"id": "748082", "revid": "105290", "url": "https://eu.wikipedia.org/wiki?curid=748082", "title": "La llamada (2017ko filma)", "text": "La Llamada Javier Calvo eta Javier Ambrossik zuzendutako, idatzitako eta ekoiztutako film musikal eta komikoa da. 2017ko irailaren 29an estreinatu zen (nahiz eta aurretik Donostiako Zinemaldian aurrestreinaldia egin), baina aurretik zuzendari berdinek idatzitako eta izen berdineko antzerki obra batean oinarrituta.\nHainbat festibal eta lehiaketa desberdinetara eraman dute pelikula, eta guztietan arrakasta handia izan du. Horrez gain, hainbat sari jaso ditu, horien artean, Abesti Onenaren Goya Saria, \"La Llamada\" abestiagatik, Leivak idatzi eta abestutakoa.\nSinopsia.\nPelikulak Susana eta Mariaren istorioa kontatzen du, 17 urteko bi gazte. \"La Br\u00fajula\" kanpamentu erlijiosoan ari dira uda pasatzen, txikitatik horra joan direlako. Reggaeton eta elektro latinoaren oso zaleak dira, baina Jainkoa Mariari agertzen hasten zaionean, haien bizitzak aldatzen hasiko dira.\nMusika.\nSoinu-banda, Nigel Walker produktoreak koordinatuta eta Marta Cresporen eskutik gainbegiratuta, Leivak zuzendu zuen, eta lehen esan bezala, pelikularen abesti nagusia sortu zuen. Beste alde batetik, soinu-bandaren parte handi batek Whitney Houston abeslariaren abestiek osatzen dute, hala nola, \"I will always love you\", \"I have nothing\" edota \"Step by step\". Gainera, Presuntos Implicados taldearen \"Todas las flores\" abestia kantatzen dute, eta pelikularako espreski sortua dagoen \"Lo hacemos y ya vemos\" abestia."}
{"id": "748083", "revid": "56334", "url": "https://eu.wikipedia.org/wiki?curid=748083", "title": "Danu", "text": ""}
{"id": "748084", "revid": "105290", "url": "https://eu.wikipedia.org/wiki?curid=748084", "title": "Suziri-zunda", "text": "Astronautikaren esparruan, suziri-zunda suziri bat da, goiko atmosferako neurketak eta esperimentuak egiteko azpiorbitalaren ibilbidea deskribatzen duena. Batez ere, goiko atmosfera bertan aztertzeko erabiltzen da, Lurraren atmosferan blokeatutako maiztasun-banden behaketa astronomikoak egiteko, mikrograbitatearen esperimentuak egiteko eta espazioko tresnak garatzeko."}
{"id": "748085", "revid": "512", "url": "https://eu.wikipedia.org/wiki?curid=748085", "title": "Rafael Yuste", "text": "Rafael Yuste (Madril, 1963ko apirilaren 25a) neurobiologo espainiarra eta Columbia Unibertsitateko ikertzailea da. BRAIN (Brain Research Through Advancing Innovative Neurotechnologies, hau da, \"Neuroteknologia Berritzaileen bitarteko Burmuinaren Ikerketa\"), ekimenaren bultzatzailea da. Euskara ikasi du.\nBiografia.\nGaztetatik Santiago Ram\u00f3n y Cajal zientzialariaren obrarekin liluratuta, 1982tik 1987ra Madrilgo Unibertsitate Autonomoan medikuntza ikasi zuen. Nobel Saria izan zen Sydney Brenneren Cambridgeko laborategian, 1985tik 1986ra, neurobiologiak erakarrita sentitu zen. Margaret Thatcher lehen ministroak ezarritako murrizketak zirela eta, 80. hamarkado amaieran Ameriketako Estatu Batuetara joan zen. Rockefeller Unibertsitatean doktoreagoa egin zuen, Torsten Wiesel Nobel Sariaren zuzendaritzapean. Urte horietan, 1987tik 1992ra, sortu eta garatu zuen calcium imaging teknika; teknika horrekin neurona-aktibitatea neurtu daiteke. Koloranteak eta mikroskopia erabiliz, neurona bat aktiba dagoenean ikus daiteke. Teknika hau \"Optical studies of calcium dynamics in developing neocortical neurons\" bere tesian jaso zuen eta, laster, neurobiologiaren oinarri bat bihurtu zen.\n2011ko irailean Buckinghamshiren, Ingalaterran, elkarren arteko proiektuak eztabaidatzeko 50 neurobiologo eta nanofisikoak bildu ziren. Ordurako, 2005tetik, Rafael Yuste Columbiako Unibertsitatearen ikertzailea eta Biologia Zientzietan eta Neurobiologia katedratikoa zen. Yustek neurona zirkuitu osoak milisegundutan erregistratzeko eta, ahal zen neurrian, hiru dimentsioetan burmuina ikertzeko proposamena plazaratu zuen. Ideia zientzialari desberdinen laguntza jaso zuen, besteak beste,George Church eta Miyoung Chun, Kavli fundazioaren lehendakariordea. Proiektua zehazten joan zen. Gaur egun 300 laborategien laguntzaz, Brain Activity Map (edo BRAIN Initiative), hau da, Burmuinaren Mapa ari da garatzen.\nYuste egun \"Frontiers in Neural Circuits\" aldizkariaren editore nagusia da. Gainera Kavli Institutuaren zuzendarikidea da. Espainiako eta Euskal Herriko ikertzaile-talde desberdinekin lan egiten du. Obama presidente ohiaren zientzia egitasmo nagusiaren bultzatzailea izan zen, burmuinaren mapa egiteko proiektuarekin. Helburu horrekin, 2013ko irailean AEBko Osasun Institutu Nazionalen Agentziak 2 milioi euroko saria eman zion.\nEuskararen defentsa.\nRafael Yuste euskara ikasten ari da \"euskara maite dudalako\"; zehatz-mehatz Oi\u00f1atiko euskalkia ari da ikasten. Haren ustez \"Euskara Europa osoaren giza kultur katedral bat da. Europar guztiok ikasi beharko genuke\"."}
{"id": "748087", "revid": "56334", "url": "https://eu.wikipedia.org/wiki?curid=748087", "title": "Emakumearen emantzipazio", "text": ""}
{"id": "748088", "revid": "105290", "url": "https://eu.wikipedia.org/wiki?curid=748088", "title": "Aircraft Meteorological Data Relay", "text": "Aircraft Meteorological Data Relay (AMDAR) Munduko Meteorologia Erakundeko programa bat da. AMDAR mundu osoko datu meteorologikoak biltzeko erabiltzen da aireontzi komertzialak erabiliz.\nAireontzien nabigazio sistemek eta barruan dauden tenperatura estandarreko eta presio estatikoko zundek biltzen dituzte datuak. Datuak Lurrarekin estekatzeko, VHF komunikazio bidez (ACARS) edo satelite bidez (ASDAR) bidali aurretik, aurreprobatu behar dira.\nDeskribapen zehatza AMDAR-en Erreferentziako Eskuliburuan (WMO-n. 958) erabilgarri dago, Munduko Meteorologia Erakundetik (Geneva, Suitza) eskuragarri."}
{"id": "748089", "revid": "56334", "url": "https://eu.wikipedia.org/wiki?curid=748089", "title": "Emakumearen askapen", "text": ""}
{"id": "748090", "revid": "56334", "url": "https://eu.wikipedia.org/wiki?curid=748090", "title": "Mugimendu feminista", "text": ""}
{"id": "748091", "revid": "20653", "url": "https://eu.wikipedia.org/wiki?curid=748091", "title": "AMDAR", "text": ""}
{"id": "748092", "revid": "56334", "url": "https://eu.wikipedia.org/wiki?curid=748092", "title": "S\u00e9fora", "text": ""}
{"id": "748093", "revid": "56334", "url": "https://eu.wikipedia.org/wiki?curid=748093", "title": "Tzipora", "text": ""}
{"id": "748094", "revid": "1545", "url": "https://eu.wikipedia.org/wiki?curid=748094", "title": "Dark (telesaila)", "text": "Dark () Alemaniako naturaz gaindiko drama telesaila da. Baran bo Odar eta Jantje Friese ekoizleek sortu zuten. 2017ko abenduaren 1etik aurrera alemanezko Netflix katean aireratzen da.\nMaiz, genero eta gai bereko \"Stranger Things\" estatubatuar telesailarekin parekatu da.\nSinopsia.\nAlemaniako Winden fikziozko udalerrian gaztetxo bat galdu berri denez, bertako lau familia etsitutako senideak kontua argitzen saiatu dira. Denbora aurrera doan heinean, hiru hamarkadatan zehar hedatu den misterio ilun bat azaleratu da, eta familien arteko harreman gatazkatsuak eta senideen bizitza bikoitzak ere argitara atera dira."}
{"id": "748095", "revid": "1545", "url": "https://eu.wikipedia.org/wiki?curid=748095", "title": "Kolitza (ibaia)", "text": "Kolitza Bizkaiko mendebaldeko ibai bat da, Barbadunen ibaiadarra dena.\nKolitza mendian (784 m.) iturburua du. Balmaseda eta Artzentales zeharkatzen ditu. Bezin eta Avellanedan jaiotako zenbait errekekin batera, Barbadun ibaia sortzen du Sopuertako Mercadillo auzoan."}
{"id": "748096", "revid": "1545", "url": "https://eu.wikipedia.org/wiki?curid=748096", "title": "Kolitza ibaia", "text": ""}
{"id": "748097", "revid": "1545", "url": "https://eu.wikipedia.org/wiki?curid=748097", "title": "Kolitza erreka", "text": ""}
{"id": "748099", "revid": "71145", "url": "https://eu.wikipedia.org/wiki?curid=748099", "title": "Purepecha bandera", "text": "Purepecha bandera 1980eko azaroaren 17ean erabaki zen. Lau atalek osatzen dute, urdina, berdea, morea eta hori batek."}
{"id": "748100", "revid": "512", "url": "https://eu.wikipedia.org/wiki?curid=748100", "title": "Elizabeth Fry", "text": "Elizabeth Fry (Norwich, 1780ko maiatzaren 21a- Ramsgate, 1845ko urriaren 12a) ingeles ekintzaile, erizain eta kuakero bat izan zen. Espetxeetako erreformaren aldeko aktibismoagatik ezaguna.\nElizabeth Fry izan zen Europako presoek tratu hobeago bat jasotzeko legislazioa sortzearen bultzatzaile nagusietako bat. Europa guztiko espetxeak bisitatu zituen, presoei Biblia irakurriz, josten erakutxiz eta liburuak eskeiniz. Jasotako informazio guztiarekin \"A Inquiry into prison discipline\" izeneko informe bat idatzi zuen. Idatzi hau, 1818an,\u00a0 Lorden Ganbera\u00a0eta Viktoria Erresuma Batukoaren aurrean irakurtzeko aukera izan zuen.\u00a0\n1820 inguruan, munduko lehen zaintzaile eskola sortu zuen, geroago erizainen eskolentzako erreferentzia bat bihurtuko zena.\nHaren aurpegia bost libra esterlinaren billeteetan agertu zen 2001-2016 bitartean, Winston Churchillen aurpegia zutenak agertu arte."}
{"id": "748101", "revid": "10891", "url": "https://eu.wikipedia.org/wiki?curid=748101", "title": "Hiroshi Mori (idazlea)", "text": " ingeniari eta idazle japoniarra da. Misteriozko eleberriak idazteagatik entzutetsua da \u2013 bereziki \"Subete ga F ni Naru\" bere debutarekin, 1966an bere lehenengo Mephisto Saria irabazi zuenarekin \u2013 baina bere burua ikertzailetzat baita artisautzat ere hartzen du.\nBerari zuzentzeko ahozko eta idatzizko era \"Mori Hiroshi\" izateko nahia nabarmentzen du maiz, deitura lehen eta letra larriz, erromatartutako era horrela izanagatik ere."}
{"id": "748102", "revid": "15795", "url": "https://eu.wikipedia.org/wiki?curid=748102", "title": "Hiroshi mori", "text": ""}
{"id": "748103", "revid": "512", "url": "https://eu.wikipedia.org/wiki?curid=748103", "title": "San Mart\u00edn eliza (Ar\u00e9valo)", "text": "San Mart\u00edn eliza Gaztela eta Leongo \u00c1vilako probintziaren Ar\u00e9valo herrian dagoen eliza erromanikoa da. XII. mendetik XVIII. mendera eraikitako eliza katolikoa izan zen. Gaur egun erakusketen aretoa bezala erabiltzen da, San Martin Elizaren Kultur-aretoa, alegia.\nHistoria.\nXII. mendean eraikia, Gil Torres kardenalak 1250ean egin zuen inbentarioan agertu zen, Ar\u00e9valoko beste hamar elizekin batera. Sortzaileak Tapia leinuko zaldunak izan ziren. Hasierako asmoa batzarrak egiteko eta familiakideak lurperatzeko tokia izan zen. 1911an bere erlijio funtzioa galdu zuen. XX. mendean zehar erabilpen desberdinak izan zituen, batez ere biltegia bezala. 1931ko ekainaren 4ean Monumentu Nazionala izendatu zuten. XXI. mendeko hasieran Avilako Aurrezki Kutxa erosi zuen. Geroztik, kultur areto bezala erabili izan da.\nEzaugarriak.\nBi dorre ditu: Xakearena (Torre de los Ajedreces) eta Dorre Berria, azken hau sendoa. Habeartea buztin-hormakoa da. Atari erromanikoa du. Barruan, bestetik, erretaula barrokoa aipatu behar da."}
{"id": "748106", "revid": "90204", "url": "https://eu.wikipedia.org/wiki?curid=748106", "title": "Porcia Catonis", "text": "Porcia (K.a. 70 - K.a. 42) emakume erromatarra zen.\u00a0Katon Minorren eta Atiliaren alaba zen.\u00a0\nPorcia, Marko Brutoren, Julio Zesarren hiltzailea, bigarren emaztea izateagatik da ospetsua eta hau hil ondoren brasa batzuk irentsiz suizidatzeagatik.\nBizitza.\nGaztaroa.\nMaitekorra izateagatik da ezaguna, filosofiarekiko zaletasun handia zuen eta adoretsua zen. Gaztea zenean, bere gurasoak adulterioagatik banandu egin ziren.\u00a0\nPorcia Marko Kalpurnio Bibulorekin ezkondu zen lehenengo. Haur bat izan zutela uste da, Luzio Kalpurnio Bibulo; baina batzuek diote gazteegia zela ama izateko eta semeordea zuela.\nUrte batzuk geroago, Quinto Hortensio Hortalok, Porciarekin ezkontzea eskatu zuen, baina Bibulok ez zuen onartu.\u00a0\nBibulo K.a. 48. urtean hil zen Pompeyoko porrotean.\nBrutorekin ezkontza.\nPorciaren aitaren heriotzaren ondoren, K.a. 45eko uztailean, Marko Bruto, bere lehengusua, dibortziatu eta Porciarekin ezkondu zen.\u00a0\nAskok ez zuten dibortzioa ondo ikusi, baina Pompeyako alderdiak onartu egin zuen. Gainera, Porcia guztiz maiteminduta zegoen Brutorekin. Seme bat izan zuten, baina txikia zela hil zen, K.a. 43. urtean.\nBrutok Zesar atakatzea erabaki zuen. Esaten da, Porcia jaso zezakeen torturarako prestatzeko zauri bat egin ziola bere buruari izterrean, mina jasan zezakeen konprobatzeko. Zauriaren ondorioz, min handiak, sukarra eta hotzikarak jasan zituen. Bruto asko kezkatu zen.\nZauriarena bere senarrari kontatu zionean, honek erabaki zuen ez ziola ezer gehiago ezkutatuko, berarekin fidatu zitekeela ikusi baitzuen."}
{"id": "748107", "revid": "512", "url": "https://eu.wikipedia.org/wiki?curid=748107", "title": "Edward Orton Sr.", "text": "Edward Francis Baxter Orton Sr. (Deposit, New York, 1829ko martxoaren 9a - Columbus, Ohio, 1899ko urriaren 16a) estatubatuar geologoa eta Ohioko Unibertsitate Estatalaren lehen presidentea izan zen.\nBiografia.\nEdward Orton Sr. 1845an Hamilton Collegen sartu zen eta 1848an graduatu egin zen. Bere ikasketak jarraitzeko Lane Theological mintegian sartu zen 1849tik 1850ra, gero Hardvardera joan zen Lawrence Scientific eskolara, bertan urte bat bakarrik egon zen eta amaitzeko Andover Theological mintegian sartu zen.\nDenbora honetan zehar, Edward gauza asko ikasi zituen baina ez duen nahi ministerioan sartu. 1856an irakaslea izateko Nueva Yorkeko estatura joan zen eta 3 urtetan zehar natura zientzien irakaslea izan zen Albaniako eskola batean.\nNueva Yorken 1859an Chesterren dagoen prestatzeko akademiaren zuzendaria izan zen, 1865 urtera arte. Denborarekin histori naturaleko irakaslea bihurtu zen Antioch eskolan 1865an eta azkenean eskola honetako presidentea bihurtu zen. Urte bat pasa ahala beste eskola baten presidente ere bihurtu zen, Ohioko eskola agrikola eta mekanikoaren presidentea esaterako, gaur egun Ohio State University. Gainera eskola honetan geologia irakaslea ere bihurtu zen eta eskola honetan irakasle moduan bere izitza osoan jarraitu zuen,nahiz eta presidente izateari 1881ean utzi zuen.\nBere bizitzan zehar, Ohioko estatuaren geologo zerbitzaria izan zen, 1869tik 1875ra. 1882an Estatuaren geologoa izendatu zuten eta bere bizitza osoan zehar postu honetan jarraitu zuen. Sozietate zientifikoen kide ere izan zen eta Ohioko osasunaren elkarte estatalaren presidente 1884tik 1885ra arte.\n1891ean istripu burmuin-baskular bat eduki zuen bere gorputza partzialki paralizatu zuena, baina bere lana egiten jarraitu zuen.\nUrte batzuetan zehar Orton, Esatu Batuetako ikasketa geologikoetan parte hartu zuen, Kentuckyn eta Kansasen, gainera 1896an Amerikako sozietate geologikoaren presidente izan zen eta 1898an Zientzietan aurreratzeko Estatu Batuetako elkartearen presidentea ere izan zen. Orton, geologo ekonomiko oso on bat izan zen eta espezializatuta zegoen petroleoaren eta gasaren ikasketetan. Teoria asko garatu zituen, haien artean ezagunena Teoria Anticlinala.\nOhioko estatuaren unibertstatean geologia eraikin bat sortu zuten1893an eta Orton Hall izena ipini zioten eraikin honi, Edward Ortoni eskerrak emateko bere ekarpenak oso inportanteak izan zirelako. 1920an Ortonen semea, Edward Ortonen Jr., Ingenieria Ceramikoaren lehenengo presidentea izan zen Ojioko unibertsitate estatalean. Bere aita ohoratzeko Orton Hall eraikinaren barruanliburutegi bat sortu zuen, \"Biblioteca de Geologia Orton Memorial\"."}
{"id": "748109", "revid": "56334", "url": "https://eu.wikipedia.org/wiki?curid=748109", "title": "Marie Popelin", "text": "Marie Popelin (1846 - 1913ko ekainaren 5a) abokatu eta feminista belgikarra izan zen.\nIsabelle Gatti de Gamonden ondoan lan egin zuen emakumeen hezkuntzaren garapenean eta 1888n legeetan doktoratua lortu zuen lehen emakumea izan zen.\nBiografia.\nMarie Popelin Schaerbeeken jaio zen, Bruselatik gertu,\u00a0 erdiko klaseko familia batean. Haren ahizpa Louiseren ondoan,Isabelle Gatti de Gamond hezitzaile feministarekin lan egin zuen,1870-1875 bitartean, Bruselan klaseak ematen. Baina Gattirekin zituzten desadostasun batzuen ondorioz, Mons hirira joan ziren bizitzera eta bertan emakumeentzako eskola bat ireki zuten bi ahizpek.\n1882an Bruselara itzuli zen Popelin.\nLege ikasketak.\n37 urte zituela, Bruselasko Unibertsitate Librean hasi zen legeak ikasten. 1888an amaitu zituen ikasketak. Hasieran ez zituen erantzun positiboak jaso, garaiko matxismoa zela eta.\nJarduera politikoak.\nMarie Popelinek bi konferentzia feministatan parte hartu zuen Parisen 1889an, eta Emakumen Eskubideagatik Liga Belgikarra (\"Ligue belge du droit des femmes\") ezarri zuen 1892an Isala Van Diest eta Leonie La Fontaineren laguntzarekin. Popelin May Wright Sewall feministaren laguna zen eta bere laguntzaz \"International Council of Women\" ezarri zuten 1893an.\nPopelinen lanak, bera hil ondoren (1913) aitortu zitzaizkion."}
{"id": "748110", "revid": "336", "url": "https://eu.wikipedia.org/wiki?curid=748110", "title": "Nell Gwyn", "text": "Nell Gwyn (edo Gwynn edo Gwynne), Eleanor izenez jaioa, (1650eko otsailaren 2a-1687ko azaroaren 14a), lehen aktore ingelesetako bat eta Karlos II.a\u00a0\u00a0erregearen maitalea izan zen.\u00a0\nBi seme izan zituen Karlosekin, Charles Beauclerk, Burfordeko kondea eta St Albanseko dukea (1670-1726) eta James Beauclerk (1671-1680).\nLehen urteak.\nGutxi dakigu haren lehen urteez. Haren ama klase baxuko emakume bat zen, edo quiz\u00e1s Helena edo Eleanor Gwyn deitua, Smithen jaioa, eta haren aita Thomas Gwyn, armada errealistako Gerra Zibil ingelesko kapitaina.\nHiru hiriren arten dago eztabaida Gwynen jaioterri posible bezala: Hereford, Londres eta Oxford.\nBere haurtzaroa Londresko auzo pobreetan eman zen, ume prostituta gisa beharbada.\nAktore gisa.\n14 urterekin hasi zen Bridges kalean aktore lanetan. Bere ahots argi eta sendoarekin, bere edertasuna eta azkartasunarekin atentzioa deitzen zuen. Analfabetoa izan zen bizitza guztian zehar; honek zaildu egiten zuen paperak ikastea.\u00a0\nCharles Hartengandik ikasi zuen ofizioa eta John Lacyk erakutsi zion dantza egiten.\u00a0\nBere lehen agerraldia 1665ean izan zen, \"Enperadore indiarra\" obran, Cydariaren paperean.\nGeroago garbi ikusi zen, bere generoa ez zela drama, komedia baizik.\nKarlos II.a Erregearekin lehen urteak.\n1667 amaieran, George Villiersek, Buckinghameko dukeak, Nellekin kontaktatu zuen, erregearen amorantea izateko eskatzeko. Plana ez zen ondo atera orde, Nellek 500 libra nahi baitzituen urtean.\nErregea eta Nellen arteko erlazioa 1668an hasi zen.\nNell Gwynn lehen aktore ingelesetako bat\u00a0eta Karlos II.a Erregearen amorantea izan zen.\nAgertokiak utzi ondoren.\n1671ko otsailean, Nell Londresera joan zen, bizitza guztia han pasatuko zuen.\n1687ko martxoan, Gwynek alde batetik paralizatua utzi zuen atake bat sufritu zuen. Bigarren atake batek ohetik mugitu ezin zuela utzi zuen.\n1687ko azaroaren 14an hil zen, 37 urte zituela.\nSt Martin-in-the-fieldsen lurperatu zuten, Trafalgar Squareren izkinan, Londresen."}
{"id": "748111", "revid": "1545", "url": "https://eu.wikipedia.org/wiki?curid=748111", "title": "Ivan Vazquez Basurko", "text": ""}
{"id": "748112", "revid": "512", "url": "https://eu.wikipedia.org/wiki?curid=748112", "title": "Mariana Alcoforado", "text": "Sor Mariana Alcoforado (Beja, Portugal, 1640ko apirilaren 22a \u2013 1723ko uztailaren 28a) erlijioso portugaldarra izan zen. \"Gutun portugesak\" idazlanaren egilea da.\u00a0\nGutun portugesak.\nNo\u00ebl Bouton de Chamilly markesari zuzendutako gutunek sor Mariana nola maitemindu zen kontatzen dute, bere anaia Balrasarrek nola lagundu zion kontatzeaz gain.\u00a0\nGutun portugesek\u00a0\"(Lettres portugaises\") arrakasta bikaina izan zuten,\u00a0Choderlos De Laclos edo Stendhal\u00a0bezalako idazleengan eragina ere izan zuten."}
{"id": "748113", "revid": "1519", "url": "https://eu.wikipedia.org/wiki?curid=748113", "title": "Mary Livermore", "text": "Mary Livermore, Mary Ashton Rice jaio zen, (1820ko abenduaren 19a - 1905eko maiatzaren 23a), emakumeen eskubideen defendatzailea, abolizionista eta kazetari estatubatuarra izan zen.\nAmeriketako Estatu Batuetako Gerra Zibila piztu zenean, Estatu Batuetako Osasun Batzordean sartu zen Chicago-ko egoitzan, mota guztietako lan handia egin zuen: erakunde laguntzaileak antolatzen, ospitale eta postu militarrak bisitatu zituen, prentsan laguntzen, korrespondentzia erantzuten, eta erakunde horrek egiten zituen beste lann batzuk. Chicagoko 1863ko azoka bikaina antolatu zuen laguntzaileetariko bat izan zen, ia 100.000 US $ bildu baitzuten, eta horrenbestez, 3.000 dolarretan saldu zen Lincoln presidentearen Emantzipazio-Aldarrikapenaren jatorrizko zirriborroa lortu zuen.\nGerra amaitu zenean, \"the Agitator\" izeneko dokumentu bat eratu zuen, ondoren emakumearen egunkarian bildu zena. Horretarako, editorea izan zen bi urtez eta maiz laguntzaile izan zen gero. Hitzaldi-plataforman, karrera nabarmena izan zuen, batez ere emakumeen sufragioaren eta neurritasun mugimenduaren izenean hitz egiten. Urte askotan, 25.000 mila (40.000 km) bidaiatu zituen urtero, bost gau astean hitz egiten urteko bost hilabeteetan."}
{"id": "748114", "revid": "20653", "url": "https://eu.wikipedia.org/wiki?curid=748114", "title": "Mary Ashton Rice", "text": ""}
{"id": "748115", "revid": "512", "url": "https://eu.wikipedia.org/wiki?curid=748115", "title": "Marie Stopes", "text": "Marie Charlotte Carmichael Stopes (Edinburgh, Eskozia, 1880ko urriaren 15a- 1958ko urriaren 2a) idazle, paleobotanikari, ikertzaile, eugenizista eta emakumeen eskubideen defendatzailea izan zen. Paleontologian egin zituen aurrerapenak oso garrantzitsuak izan ziren, fakultate horretako Manchesterreko Unibertsitateko lehen emakume akademikoa izateaz gain.\nBiografia.\nHaren bigarren senarraren ondoan, Humphrey Verdon Roe, jaiotza kontrolaren lehen klinika fundatu zuen Britainia Handian. Stopesek \"Birth Control News\" editatu zuen.\nSexuari buruzko eskuliburua, \"Married Love\" oso eragin handikoa eta eztabaidatua izan zen. Abortuaren kontra zegoen, prebentzioa zela erreminta bakarra argumentatuz"}
{"id": "748116", "revid": "336", "url": "https://eu.wikipedia.org/wiki?curid=748116", "title": "Silvia Akitaniakoa", "text": "Silvia Akitaniakoa (Elusa, Novenpopulania, Galia, Akitania, 330 \u2013 Brescia, Italia, 406) erromes eta santu katoliko bat izan zen. Anaia zuen Rufino, Ekialdeko Erromatar Inperioko lehen ministroa Teodosioren eta Arkadioren garaian.\nPaladio Galaziakoaren idazkietan aipatzen da 60 urterekin erromes joan zela eta harro zegoela bere ohitura aszetiskoez."}
{"id": "748117", "revid": "105290", "url": "https://eu.wikipedia.org/wiki?curid=748117", "title": "Pentesilea", "text": "Greziar mitologian, Pentesilea edo Pentesilia\u00a0(, \"Penthesileia\") amazona erregina bat zen.\nAres eta Otreraren alaba zen, Hipolitaren ahizpa.\u00a0\nMitologiak seme bat duela dio, gutxienez, Kaistro izenekoa.\nPentesilea, balentriagatik nabarmendu zen, Akilesek hiria setiatu zuenean. Akilesek lantza batez bularra zeharkatu zion, eta hiltzen ari zela, bere edertasunarekin liluratuta gelditu zen.\u00a0\nBere gorpua Eskamandro ibaira jaurtia izan zela edo ibai haren ondoan lurperatua izan zela uste da.\nAntianira izan zen bere oinordekoa."}
{"id": "748118", "revid": "512", "url": "https://eu.wikipedia.org/wiki?curid=748118", "title": "Tiy", "text": "Tiy ( \u2013 K.a. 1338)\u00a0Egiptoko erregina izan zen,\u00a0Amenofis III.aren emaztea izan zena. XVIII.\u00a0Dinastiakoa, eta Egiptoko historiako emakume karismatikoenetakoa izan zen. Haren izenaren beste grafia batzuk: Tiye, Tiya, Tiyi, Ty."}
{"id": "748119", "revid": "512", "url": "https://eu.wikipedia.org/wiki?curid=748119", "title": "Harriet Hosmer", "text": "Harriet Goodhue Hosmer (Watertown, Massachusetts, 1830ko urriaren 9a - 1908ko otsailaren 21a) eskultore estatubatuar bat izan zen.\nGaitasun goiztiar bat erakutsi zuen modelatzeko, eta anatomia\u00a0ikasi zuen medikua zuen aitarekin, eta gero St Louis Medical Collegen.\nIkasketak handitu zituen Bostonen 1852raino. Geroago haren lagun Charlotte Cushmanekin, Erromara joan zen eta 1853tik 1860raino John Gibson eskultore ingelesaren ikaslea izan zen.\nErroman egon zen denboran,\u00a0Nathaniel Hawthorne, Bertel Thorvaldsen, William Makepeace Thackeray, George Eliot\u00a0eta\u00a0George Sandekin erlazionatu zen."}
{"id": "748120", "revid": "512", "url": "https://eu.wikipedia.org/wiki?curid=748120", "title": "Uallach ingen Muinech\u00e1in", "text": "Uallach ingen Muinechain (934an hil zen) Irlandako poeta eta Ollamh \u00c9renn izan zen, Irlanda gaelikoan. Ollamh \u00c9renn-en kargua, edo Ollam buruzagia (literalki Irlandako \"handiena\"), literatura eta historiako bardo edo olerkari bati zuzendutako titulu profesionala izan zen. Tribu buruak guztiak bazeukaten bat eta probintzia bateko Ollam buruzagia probintzia horretako Ollam guztiak zeuden haren menpe eta gizarte maila probintziako erregearen baliokidea zen.\nUallach Dingle penintsulakoa zen, Kerry konderrian, eta Irlandan banfhile (poeta) gisa deskribatu zen Inisfallenen urte-liburuko nekrologian. Gaelikoaren iturrietan emakumezko olerkarien presentzia urria nabarmentzen da, eta ia ez da bere bizitzako ezer edo haren lanik ezagutzen."}
{"id": "748122", "revid": "105290", "url": "https://eu.wikipedia.org/wiki?curid=748122", "title": "Cidomo", "text": "Cidomoa Indonesiako zalgurdi txiki bat da, generalki poniek eramanda. Gurdi mota hau bereziki Lombokeko Sondako uharte txikietan\nzein Gili uhartetan erabiltzen da.\nEzaugarriak.\nOrohar zalgurdi hauek kolore bizikoak dira. Txintxarri eta borla ugariekin apaingarritzat eta pneumatikoak gurpiltzat. Zalgurdiak lau lagunentzako lekua izaten omen du, bi aurreneko aldean eta beste biak atzekaldean. Gili uhartetan ohiko garrraio tresna da, zeren eta motordun ibilgailuak debekaturik baitaude."}
{"id": "748123", "revid": "1545", "url": "https://eu.wikipedia.org/wiki?curid=748123", "title": "Riddick (filma)", "text": "Riddick, 2013ko David Twohy estatubatuar zinema zuzendari eta gidoilariak zuzendu eta idatzitako zientzia-fikzio eta ekintza film bat da. Vin Diesel, Jordi Moll\u00e0,\nMatt Nable, Katee Sackhoff, Dave Bautista, Bokeem Woodbine, Raoul Trujillo eta Karl Urban aktoreek antzeztu zuten.\n\"Riddicken Kronikak\" sailaren film bat da, gainontzekoak \"Pitch Black\" (2000) eta \"The Chronicles of Riddick\" (2004) dira.\nArgumentua.\nBere espeziekoek traizionatua eta urrutiko eta itxuraz bizirik gabeko planeta batean hiltzat bere kasara utzia, Riddick (Vin Diesel) gogorrak biziraun ahal izateko estralurtar harrapakari eta dirusari-ehiztarien aurka borrokatu beharko du, inoiz baino izaki boteretsu eta arriskutsuagoan bilakatuz..."}
{"id": "748125", "revid": "56334", "url": "https://eu.wikipedia.org/wiki?curid=748125", "title": "Hermes Trismegistus", "text": ""}
{"id": "748127", "revid": "15795", "url": "https://eu.wikipedia.org/wiki?curid=748127", "title": "Mediaset", "text": ""}
{"id": "748128", "revid": "15795", "url": "https://eu.wikipedia.org/wiki?curid=748128", "title": "Gestevisi\u00f3n Telecinco", "text": ""}
{"id": "748129", "revid": "56334", "url": "https://eu.wikipedia.org/wiki?curid=748129", "title": "Grupo PRISA", "text": ""}
{"id": "748130", "revid": "56334", "url": "https://eu.wikipedia.org/wiki?curid=748130", "title": "Akzionista", "text": ""}
{"id": "748131", "revid": "336", "url": "https://eu.wikipedia.org/wiki?curid=748131", "title": "John Holt (hezitzailea)", "text": "John Cadwell Holt (New York, 1923ko apirilaren 14a - Boston, 1985eko irailaren 14a) estatubatuar idazle eta hezitzaile bat izan zen, Etxeko Hezkuntzaren proposamenagatik ezaguna eta gazteen eskubideen teoriariaren aitzindaria izan zen.\nBiografia.\n1923ko apirilaren 14an jaio zen New Yorken. Hiru anai-arrebetatik zaharrena zen. Inoiz ez zen ezkondu ezta seme alabarik izan ere. Ikasketak eskola pribatuetan jaso zituen. Yale unibertsitatean ingenieritza industriala ikasi zuen, baina ez zuen bere ikasketen eta bera inguratzen zuen munduaren arteko harremanik aurkitu. Ikasketak nahiko laster utzi zituen eta armadan sartu zen, 1943 eta 1946 urteen artean Bigarren Mundu Gerran borrokatzeko. \"USS Barbero\" itsaspekoan aritu zen, ozeano Barean.\n1946 eta 1952 urteen artean, federalismo mundialaren alde zeuden taldeetan sartu eta Mugimendu Federalista Mundialean parte hartu zuen, geroago Gobernu Mundialerako Mugimendu Amerikar bihurtu zena.\n1953 eta 1957 urteen artean, ingeles, frantzes eta matematika klaseak eman zituen Colorado Rocky Mountain School eskola pribatuan, Carbondale Coloradon kokatua.\n1957 eta 1959 urteen artean Shady Hill School eskola pribatuan aritu zen irakasle moduan lan egiten, Cambridgen (Massachusetts). 1959 eta 1963 urteen artean, bigarren hezkuntzako ingeles irakaslea izan zen Lesley Ellis School eskola pribatuan, Bostonen (Massachusetts). 1965 eta 1967 urteen artean, Bostoneko Commonwealth School-en izan zen irakasle. 1968an Harvard Unibertsitatean sartu zen hezkuntza irakasle bezala eta 1969an Californiako Unibertsitatean, Berkeleyn. Holt Association Inc. Sortu zuen eta bere presidentea izan zen 1965 eta 1985 urteen bitartean. \u201cEskolarik gabe hazten\u201d aldizkaria argitaratu zuen, 1977 eta 1985 urteen bitartean eraldatua izan zena. Holt, 1985eko irailaren 14an hil zen Bostonen, minbizia zela eta.\nJendarteko iritziak Holt kritikari sozialtzat hartu du hezkuntzaren erreformatzailetzat baino. Kritikoek zalantzan jarri dute ea nola izan ahal zen posible umeak hainbeste gustatzen zaizkion pertsona batek, ezkondu eta seme-alabarik ez izatea erabakitzea, eta zelan aholkatu zezakeen umeei buruz, hauekin eguneroko harreman esturik izan gabe.\nBere bizitzako azken urteak, pertsonek hezkuntza konbentzionala jaso barik ikasteko metodo eta lekuei buruzko elkarrizketa eta konferentzietara joaten eman zituen.\nTestuinguru historikoa.\nHeziketa funtsezko euskarria da gure sozietateetan, eta bere garapena eta ezarpena bezala garrantzi handiko gertaera bat da. Zoritxarrez, argi dago ez daudela hezkuntzarako eskubide berberak mundu osoan.\nDakigunez, hezkuntzarako eskubidea, urteetan zehar eskolaren derrigorrezko asistentziaren inguruan egituratua izan da, eta honek heziketa erakundeak egitura antolatzaile, eta sarritan burokratiko, bihurtu ditu, estatuen aurrekontuetako parte garrantzitsu bat berenganatuz.\nHonela, XX. mendearen erdialdean, eskolaratzearen derrigortzea eta eskolaren antolakuntza sistema kritikatzen zituzten hainbat autore agertu ziren. Korronte kritiko honi \"deseskolaratzearen pedagogia\" deitu zitzaion. Laburbilduz, eskolaratzeak pertsonei ikasteko poztasuna galarazten dien zerbitzu publiko faltsua dela sostengatzen du. Aukera honen aldekoek, seme-alabak eskolatik kanpo hezteko eskubidea aldarrikatzen zuten eta derrigorrezko asistentzia ezabatzearen alde mintzo ziren.\nDeseskolatze honen eta eskolarako bere kritikaren aldeko egileen argumetuak sakonago analizatuko ditugu. Eskolaratzearen kontrako lehen kritikak 60ko hamarkadan agertzen dira, Paul Goodman egile iparramerikarraren idazki batzuekin, eta 70ko lehen urteetan jotzen dute goia, Ivan Illich, Everett Reimer, Marshall McLuhan eta Holt bera bezalako autoreekin. Testuinguru honetan bi gauza hartu behar dira kontuan: kritika hauek mugimendu kultural, intelektual eta artistiko nagusietatik kanpoko eremuetatik zetozela, eta ez zirela kritika isolatuak, XX. mendean zehar finkaturiko egitura sozialei eginiko kritika sortaren barnean ulertu behar direla.\nKritika orokor horiek ez ziren estatu edo gune bati mugatuak, nazioartekoak baizik, eta askotan eskola-heziketa zen kritiken jomuga. Herrialde askotan ikasle-protestak ohikoak ziren, bai eskolaratzearei eta bai beste gai batzuei lotuak (gerren kontrako mugimenduak, autoritarismoaren kontrakoak, eta abar). Behe eta erdi mailako gizarte klasearen ugaritzeak eta komunikabideen hedapenak (irrati, telebista eta egunkarien zabalkundeak) ere zerikusia izan zezakeen erakundeen kontrako kritiketan, familia egitura, armada, eskola, ekoizpen metodoak modu bateratuan kuestionatzea baitzekarren. Gerra hotzak ere izan zukeen eraginik, errepresio politikoa eta soziala eta krisi ideologikoa ekarri baitzituen berekin mendebaldera.\nKorronte pedagogikoa.\nJohn Holt-i eragin zioten korronte pedagogikoak aurkitzen dira heziketaren teoria libertario eta antiautoritarioetan. Teoria hauek daude heziketaren korronte anarkistekin daude lotuta, zeinean umeak inoren jabe ez direla eta bai guztion erantzukizuna direla diote.\nErraza da anarkistek heziketaren boterearekiko fede handia dutela ondorioztatzea, nahiz eta instituzionalizatutako edozein botere autoritariok kontrolatutako eskolaldiaren printzipioagatik. Mundu hoberako itxaropen iturri handienetako bat da hurbilekobeharrezko laguntzarekin, aurrekoa baino gutxiago menderatua eta neurotikoa haz dadila eta hartarako heziketa egoki eta emankorra beharrezkoa da. Batzuek diote umeak askatasunerako heztea arren gizarte anarkista sortzeko benetako itxaropen erreala izan. Eskolak, baita ere bere maila guztietako heziketa gaur egun dauden moduan, batez ere arduratzen hasten dira aukeratzeaz eta haiek, mailako eskala iraunkorren onarpena asimila dezatela maximoan ziurtatuz hierarkizatutako gizarte bateko bere etorkizuneko papererako, autoritatearekiko errespeturako eta merkatuaren lehiarako prestatzeko umeak eta kategorietako gazteak banatzeaz.\nHorregatik gertatu dira nor den heziketako jabea definitzeko, eta, liskar sendoak, gertatzen dira nor den heziketako jabea definitzeko: gurasoak, estatua, erlijioa, alderdi politikoa, sistema ekonomikoa... Anarkismorako umeak ez dira inoren jabe eta bai guztiko erantzukizuna dira. Izatekotan, bai zerbaiteko dira, bere zeinetarako prestatu behar ditugun etorkizuneko askatasuneko dira. Ordea, gaurko sistemak eskatzen du umeen gehiengoa mendeko senti daitezela helduak direnean izaten jarrai dezatela. Horregatik anarkistek proba akademikoak pertsona baten potentzialaren neurri hutsala direla diote, adibidez, handik gizartean bete behar duten paperaren garrantzia zehaztea. Aditua gurtzea, bereziki hedatzen denean bere konpetentzia profesional zorrotzarekin zerikusirik gabeko areetara, diseinatuta dago aukerak balioesteko gaitasuna eta berezko iritziarekiko hondatzeko.\nHeziketa handia da nahitaezko eskolatzearen, batez ere ikasten den beldur izaten eta izakia inposatutako hierarkia menderatzen tokian, aurkakoa. Educando-ek gara dezatela behar dugu, ordea, batera ezinbesteko gaitzea, mundua ulertzeko jarrera kritikoa, beharrezkoa den aldaketak ikusi ahal dezatela leku bat sortzeko guztietarako hobe egitea, eta aldaketa hauek burutzeko gai izatea. Hau erantzukizunaren faltaren sinonimoa gazteen aldetik, talde sozialean dagokiena ulertu behar dutenen, ez den argia: erronkak aurka ipintzeko era posible oneneko prestatzea etorkizun dinamikoan eta garapenean segur aski sortu behar du. Baina erantzukizunak eta prestaketak zereginaren errealizazioko askatasuna egiten dute beharrezko, askatasunik gabe arduratsua izan ezin denez gero.\nTeoria libertario hauek biltzen zituzten izaera pedagogiko eta kritikoko mugimendu asko, desescolarizador-a zeinen mugimendu bezala John Holt eraginda zegoeneko. Deseskolatzearen jatorria dago mugimenduaren aurreko 'kritika erreformista' deitutako eta zeinen arrazoia heziketaren ikerketa une horretako munduan zenean. Heziketaren munduko krisia, erabakigarria izan zen kritika erreformistan eta geroagoko hamarkaden gaineko eragin handiko. Irakaskuntzari eskainitako aurrekontuak heldu ziren zail ateratzen zen hain goi mailara eta, krisia ebazteko heziketa-sistemen eta gizartearen arteko konparaziozko ikerketak heziketako eta, beraz, ere ez bere kabuz eskolaldiaren hedadura nahikoa eskariei aldi bakoitzean arreta ipintzeko ez litzatekeela izango konklusiora eraman zuen ba ez ezina, gehikuntza handiagoa. Bestalde, eskola-aparatuaren hedapen bakarrak ez luke balio izango errekurto bakar bezala, sistema instituzionalek ezin izango luketela xurgatu eskaria halakoa aurrez ikusten zuenez gero, heziketako itxaropen sozialei arreta ipintzeko. Analisi honek heziketaren berregituratze osoaren beharrean pentsatzera eramaten zuen.\nKrisia ebazteko alternatiba berritzeagatik, modernizatzeagatik eta indarreko sistemak birmoldatzeagatik pasatzen zen, baina erreformak eskolaren esku-hartze esklusiboarekin ezin izango liratekeela egin azpimarratzen zuen. Beharrezkotzat hartzen zen familia eta komunitatea nahasiz beste heziketa-estrategia ez instituzional batzuk garatzea. Honek onartzea ekartzen zuen heziketan ahal zela eta beste heziketa-agente batzuk, beste espazio batzuk, kontrolatu behar zituen.\nDenboran zehar paraleloki, agertzen da, bere testuinguru sozial, politiko, ekonomiko eta eskola-ezarpenaz gain, kritika erradikalagoa sartzen zuen. Korronte erradikal honen funtsezko ezaugarria egongo da planteatzen duten arazoak konpontzeko alternatiba bideragarriagoak aurkitzeko eskola, unibertsitaterako Haur Hezkuntzatiko eskola-erakunde guztiak bere gain hartzen dituena, estrategia bezala kentzeko bere postulatuan gizarteak industrialak aurreratuak. Deseskolatzeko heziketaren misioa da gizartea gizakiaren heziketaren bidez eraldatzeko eta bidezkoago eta humanizatutako gizartea nahi izatekoa. Deseskolatze teorien ordezkari nagusiak hurrengoak dira: McLuhan, Illich, Reimer eta Goodman.\nHolt-en oinarri pedagogikoak eta bere heziketa-modeloa.\nHolt-en arabera, inork ez du bizitza hasten ergel bat izanez. Haurtxoak eta umeak ikusi behar dira soilik eta egiten dutena serio pentsatu batez ere eta, serio berandututakoak salbu, erakusten dituztela bizitzako eta trebetasuneko forma eta ikasteko jenial pertsona zaharrarengan ondo dei geniezaiokeen nahia nabaritzeko, ikasten dute.\nBaina, zer da ohi ez bezalako ikasteko gaitasun honekin eta hazten ari garenean ulermen intelektualarekin pasatzen duena? Hau hondatzea pasatzen dena, ezer baino gehiago gaizki heziketa, etxeen eta eskolen gehiengoan garatzen dena, deitutako prozesuagatik. Guk, helduek, umeen ahalmen intelektual eta sortzaile gehiena hondatzen dugu egiten dizkiegun eta egitera behartzen dugun gauzengatik. Batez ere ahalmen hau hondatzen dugu, akatsak egitea edo oker egoteko, atsegin ez izateko beldurtiek, beldurti beste pertsona batzuek desiratzen dutena ez egitea, haiek egiterakoan. Beldurra sarrarazten diegu esperimentatzeko, beldurra, gauza zailak, ezezagunaren beldurra, probatzeko arriskatzeko.\nBere beldurrak txikiagotu ordez, era eskergan sarritan, areagotzen ditugu. Ideal aurkitzen dugu beldur nahikoa, inposatzen diegun beldurragatik egiten dutela sentitzea guri eragin gabe, nahi duguna egiteko diguten ume 'oneko' klasea. Animatzen ditugu eskolan egiten duten guztiaren arrazoi nagusia dela sailkapen ona azterketa batean lortu bezain laster, edo norbait haiek jakitearen itxura egiten dutenarekin hunkitu sentitzera. Hiltzen dugu ez soilik bere jakin-mina baizik eta gauza on eta miragarria izaki jakin-nahia dela sentimendua, horrela, hamar urteko adinera haien gehiengoak ez dezan galderarik egin eta erdeinua erakuts dezaten gutxi horrela egiten dutela.\nLanak.\n\"Nola egiten duten porrot umeek\" (1964) eta \"Nola ikasten duten umeek\" (1967) izan ziren Holten lehen liburuak eta arrakasta itzela ukan zuten, milioi eta erdi ale salduz eta 14 hizkuntzatara itzuliz. Holtek, liburu hauetan, eskolek lehia eta ansietatea bultzatzen dituztela salatu zuen, eta haurren porrotaren arrazoietako bat humiliazioa eta zigorrari zioten beldurra zela. Holtek beste metodo batzuek proposatu zituen, azterketa zuzenik ez egitea, adibidez, umeak ikasketa prozesuan gehiago kontzentra zitezen, ebaluaketa sisteman edo irakasleen iritzian baino. Holtek zioenez, ikasketa prozesuaren oinarrian askatasuna eta komunikazioa egon behar lirateke. Haren iritziak kontrako jarrerak eragin zituen eskoletako zuzendariengan.\nHolt-ek hamar liburu idatzi zituen guztira, eta irakaskuntzari eta inguratzen duen gizarteari buruzko artikulu ugari. Bere liburuak eta idazkiak garrantzi handikoak izan dira irakasleentzat, gurasoentzat eta etxe-hezitzaileentzat. Bere liburu asko aurkitzen dira irakaskuntza arloko salduenen artean.\nEgileak zioen bere teoria-multzoa ez diren liburuei buruz, ba ez landa-lan behaketatik jaiotzen diren eta urte askotan zeharreko umeekiko bere kontaktukoak.\nHolt-ek eskolak egin zitezela iradoki zuen, gauza interesgarri asko ikusteko egon ziren tokian eta zeinarekin\u00a0 lan egitea eta bere modua umeei baimendu zitzaienean ikastea. Galderek, galderak erantzutea, badute. Zerbait non aurkitu jakin nahi badute, non bilatu' 'behar duten' erakustea haiei, esan zuen.\nOrdezko mila eskola pribatu inguru sortu ziren, berrogeita hamar ikaslerekin bakoitza, bere ideietan inspiratuta, haiek guztiek porrot egin zuten. Holt-en arabera 'inork eskolak ez zituelako hobetu nahi'. Irakasle askok klaseko aldaketak egin nahi zituzten, irakasleentzat ikasle gutxiago, izapide gutxiago, soldata gehiago izatea bezala, baina ez zuten oinarrizko heziketa-sistema aldatu nahi. Holt-en metodoetako ikastun desberdinek, diote bere ideiek porrot egin zutela Amerikako gizartea mesfidatzen zelako ikasketa-metodo berri hauen aurrean. Hirurogeita hamar urteak erdialdean eta eskolak eskaintzen zituen aukerei uko eginez, Holt-ek aurrea hartu zuen heziketa eskaintzen zituen aukerengatik etxean jokatzea. Bere aldizkaria sortu zuen (Eskolarik gabe Haztea, 1977an 2001era arte argitaratzen jarraitu du), Estatu Batuetako Homeschooling fenomenoa tratatzen zuen lehen aldizkaria.\nHonek, hasiera eman zion mugimendu pedagogikoen bati jarraitzaileagoak irabaziko luke hurrengo hamarkadetan. Holt-ek bere aldizkarian zerabilen diskurtsoa, bere biografiaren bi gertaera gakogatik sendoki eraginda zegoen: Iparra Amerikako Eskola Libreen mugimendua, eta beste batetik, bere Mexikoko hirurogeita hamar urteen hasieran egonalditik bere parte hartzea, bere diskurtsoaren erradikalizazioan, Paulo Freire-ren kasua, Everett Reimer edo Ivan Illich den bezala, eragin zieten beste pedagogo batzuekin bat etorri zen non."}
{"id": "748132", "revid": "12788", "url": "https://eu.wikipedia.org/wiki?curid=748132", "title": "Kama ibaia", "text": ""}
{"id": "748133", "revid": "10891", "url": "https://eu.wikipedia.org/wiki?curid=748133", "title": "Narew", "text": "Narew (; , \"Nara\u016d\"; lituanieraz: \"Narv\u0117\", \"Narevas\", \"Naruva\", \"Naura\"; , \"Narva\") ekialdeko Europako ibaia da, Vistularen adarra, mendebaldeko Bielorrusia eta ipar-ekialdeko Polonia zeharkatzen dituena. 484 kilometro luze da, eta 75.175 kilometroko koadroko arroa drainatzen du. Bia\u0142owie\u017can du iturburua, eta Modlin herrian isurtzen da Vistulara."}
{"id": "748134", "revid": "56334", "url": "https://eu.wikipedia.org/wiki?curid=748134", "title": "Antzinako Greziako astronomia", "text": ""}
{"id": "748135", "revid": "56334", "url": "https://eu.wikipedia.org/wiki?curid=748135", "title": "Fuji Television", "text": " Japoniako telebista kate komertziala da. 1957an sortua eta 1959.urtetik aurrera igortzen, bere merkataritza-izena Fuji TV (\u30d5\u30b8\u30c6\u30ec\u30d3 \"Fuji Terebi\") da eta bere egoitza Odaibako uharte artifizialean aurki daiteke, Minato auzoan kokatutako Daiba barrutian hain zuzen ere, Tokion. Bada Fuji News Network (FNN) eta Fuji Network System-en telebista-instalazioetan bandera-ontzia (ingelesez, flagship station).\nFuji Television-ek hiru telebista-etxe premium daramatza ere bai, \"Fuji TV One\" (\"Fuji TV 739\"\u2014kirolak/anitzak), \"Fuji TV Two\" (\"Fuji TV 721\"\u2014drama/anime), eta \"Fuji TV Next\" (\"Fuji TV CSHD\"\u2014zuzeneko premiumezko programak), hirurak batera \"Fuji TV OneTwoNext\" deituak, eta guztiak bereizmen handian ikusteko aukerarekin.\nFuji Media Holdings, Inc. da Fuji Television-en jabea, eta Fujisankei Communications Group-ekin kidetuta dago. Fuji Television da garai bateko Fuji Media Holdings sortu zuena, 1957. Honi izena aldatu eta gaur egungo Fuji TV daukagu, 2008tik aurrera."}
{"id": "748136", "revid": "12788", "url": "https://eu.wikipedia.org/wiki?curid=748136", "title": "Pyotr Nikolaievitx Wrangel", "text": ""}
{"id": "748138", "revid": "3591", "url": "https://eu.wikipedia.org/wiki?curid=748138", "title": "Sumbar-Sandel-Arabiar zaldi", "text": "Sumbar-Sandel-Arabiar zaldia Indonesiako bertako zaldi arraza bat da. Bere tamaina zein ezaugarriengatik ponien sailkapen taldean sartzen da. Arrazak Sumatrako mendebaldean du jatorria. Zaldi hauek bereziki hipikarako erabiltzen dira, zela zalditzat. Nahiko arraza modernoa da eta bertako Sandalwood poniaren eta Thoroughbred zaldi arrazaren arteko nahasketaren bidez sortu zuten. Gero arabiar zaldiekin ere gurutzatu zituzten. Hasiera batean zaldi lasterketarako erabiltzen baldin baziren ere, egun herrialdean asko zabaldutako zaldi arrraza bat da."}
{"id": "748139", "revid": "336", "url": "https://eu.wikipedia.org/wiki?curid=748139", "title": "Kirtengorri", "text": "Kirtengorria edo girtangorria (\"Ajuga reptans\") \"Lamiaceae\" familiako landare bizikor bat da, leku heze eta freskoetan bizi dena. Landare hostoiraunkor errizomaduna da, estoloiak garatzen dituena. Jatorriz Europa, Kaukaso eta Irangoa da.\nEzaugarriak.\n10 eta 40cm garai bitartean izan daiteke eta 1m zabal izatera iritsi.\nZurtoinak partzialki ilaundunak dira eta hosto berde ilunak daramatzate, obalak edo luzangak, espatulatuak, 10cm inguru luze. Oin nagusiaren zurtoinaren puntan edukitzen ditu loreak, buruxkaren antzera eratuak, kolorez urdinak eta beheko ezpaina goikoa baino luzeagoa dutenak. Loraldia maiatz-ekainean da. Loreak urdin ilunak (ubelkarak) dira, 1-2 cm artekoak, 15cm luze izan daitezkeen buruxkatan.\nBarietateak.\nBasa espeziea inbaditzailea da, baina lorezaintzako barietate ugari daude, lur-estalki egokiak eratzen dituztenak. Hostoak eta loreak kolore askotakoak izan daitezke. Hauek dira barietate nagusiak:"}
{"id": "748140", "revid": "201", "url": "https://eu.wikipedia.org/wiki?curid=748140", "title": "Ajuga reptans", "text": ""}
{"id": "748141", "revid": "1545", "url": "https://eu.wikipedia.org/wiki?curid=748141", "title": "Bruselasko Unibertsitate Librea", "text": ""}
{"id": "748146", "revid": "1712", "url": "https://eu.wikipedia.org/wiki?curid=748146", "title": "John holt", "text": ""}
{"id": "748150", "revid": "1545", "url": "https://eu.wikipedia.org/wiki?curid=748150", "title": "Tiye", "text": ""}
{"id": "748152", "revid": "512", "url": "https://eu.wikipedia.org/wiki?curid=748152", "title": "Santo Domingo de Silos (Ar\u00e9valo)", "text": "Santo Domingo de Silos eliza Gaztela eta Leongo \u00c1vilako probintziaren Ar\u00e9valo herrian dagoen eliza erromanikoa da. XII. mendetik XVIII. mendera eraikitako eliza katolikoa da. Herriko eliza nagusia da.\nHistoria.\nXII. mendean mudejar estiloan eraikia, Pizkunde eta Barroko garaietan aldaketa handiak izan zituen. Barruan, zilarrezko kutxa batean, San Vitorinoren, Ar\u00e9valoko patroiaren gorpuzkinak gurtzen dira. 1250. urtean parrokia bezala dago jasota.\nEzaugarriak.\nElizan, besteak beste, mudejar absidea, ganga barrokoak eta burdin sare platereskoa ikus daiteke. Bakardadeko Andra Mariaren eskultura ere gurtzen da; birjin hori herriko beste patroia da eta hasiera batean Errege Komentuaren Elizan zegoen baina hura bota zenean, beste eliza honetara ekarri zuten. Azken irudi hau XVIII. mendekoa da. Garrantzitsua da baita ere San Frantzisko Asiskoaren eskultura."}
{"id": "748153", "revid": "1519", "url": "https://eu.wikipedia.org/wiki?curid=748153", "title": "Lau Zutoiak (\u00c1vila)", "text": "Lau Zutoiak (gaztelaniaz \"Los Cuatro Postes\") Gaztela eta Leongo \u00c1vila hirian dagoen guruztokia da. XVI. mendekoa izanik, kondairaren arabera, zaharrago zen beste baten gainean eraiki zen. Gaur egungo eraikina Rodrigo D\u00e1vila korrejidoreak egiteko agindu zuen, 1566an. Egilea Francisco de Arellano maisu-hargina izan zen. Teilatupeko guruztokia egin behar zen eta barruan San Sebastianen eskultura egokitu behar zen. Gurutzea 1995ko apirilean erabat txikituta agertu zen eta urte berean berreraikia izan zen.\nDeskribapena.\nGaur egungo guruztokia 1566koa da. Bost metroko lau zutabe doriarrak ditu. Kapitelen gainean bestehainbeste arkitrabe daude hiriko harmarriarekin.. Lau zutabeek sortzen duten karratu erdian, idulki baten gainean, granitozko gurutzea dago.\nKondairak.\nAsko dira monumentu honen inguruan esaten diren kondairak.\nTradizioaren arabera 1157, behin izurri bubonikoaren izurritea gainditu ondoren, avilarrek eskertzeko San Leonardo baselizaraino (gaur egun desagertuta) erromerian joan ziren. Baseliza Narrillos herrian zegoen, hiru kilometrotara, eta bitarte horretan, jende gehiena hiritik kanpo egonda, musulmanek eraso egin zioten, balio zuen guztia eramanez. Gobernatzaileek, Nu\u00f1o Rabia eta G\u00f3mez Acedo, haien atzetik joateko asmoz, talde bat antolatu zuten; gainontzekoak \u00c1vilara itzuli ziren. Atzetik joan zirenek musulmanak garaitu zituzten eta hirira joan ziren ere bai baina han, ezustean, lehenengo taldeak harresiak itxita zituztela ikusi zuten eta, irekitzeko, musulmanei kendutako harrapakinetik zati bat eskatzen zutela. Hau Antso III.a Gaztelakoa erregeak jakin zuenean, \u00c1vilara joan zen, barruan zeudenei kanporatu eta hiritik kanpo bizitzera kondenatu zien. Geroztik, gertaera gogorarazteko, erromeria urtero egitea eta, bide luzea zenez, bidean Lau Zutoien atsedenleku egitea erabaki zuten.\nBeste kondaira batek hemen kokatzen ditu Teresa \u00c1vilakoa eta haren Rodrigo anaia, etxetik ihes eginda musulmeanen lurren bidean. Kondairaren arabera guruztoki horretan harrapatu zituen haien osabak. Orduan, neskak, sandaliak kenduz, zera bota omen zuen: \"De \u00c1vila, ni el polvo\" (Avilatik ezta hautsa ere)."}
{"id": "748154", "revid": "58701", "url": "https://eu.wikipedia.org/wiki?curid=748154", "title": "Lau zutoiak (\u00c1vila)", "text": ""}
{"id": "748155", "revid": "1545", "url": "https://eu.wikipedia.org/wiki?curid=748155", "title": "Pitch Black (filma)", "text": "Pitch Black, 2000ko David Twohy estatubatuar zinema zuzendariak zuzendutako zientzia-fikzio eta beldurrezko ekintza film bat da. Vin Diesel, Radha Mitchell, Cole Hauser eta Keith David aktoreek antzeztu zuten.\n\"The Chronicles of Riddick\" sailaren lehenbiziko filma da, gainontzeko \"The Chronicles of Riddick\" (2005) eta \"Riddick\" (2013) dira.\nKultuzko filma eta jarraitzaileak izatera ere iritsi zen, batez ere Riddick antiheroiaren inguruan.\nArgumentua.\nEspazio-bidai batean zehar, karga-ontzi batek asteroide-ekaitz baten ondorioz matxura bat jasango du, horrek larrialdiko lurrartze bat burutzera derrigortuaraziko du, eta honetan eskifaiaren hainbat kide hil egingo dira.\nKargan zeramaten eta Riddick (Vin Diesel) deritzon hiltzaileak arriskutsu batek ihes egin eta bizirik atera diren eskifaiaren kideak ni kezkekin lagako ditu: Riddick bera, eta ailegatu diren planetako hiru eguzkiak eklipse baten ondorioz ilundu eta lurpetik ateratzen diren gaueko izaki arriskutsuak."}
{"id": "748156", "revid": "96586", "url": "https://eu.wikipedia.org/wiki?curid=748156", "title": "Gila Goldstein", "text": "Gila Goldstein (; Turin, Italia, 1948ko abenduaren 18a - Tel Aviv, Israel, 2017ko otsailaren 5a) israeldar aktorea, abeslaria eta pertsona transgeneroen aldeko ekintzailea izan zen. \"Aguda\" delako elkarteko lehendabiziko kideetako bat da, Israelgo LGBTI pertsonen aldeko elkarterik zaharrenetako eta handienetako bat dena. Gainera, Gila Israelgo lehen emakume transgenerotzat hartua da."}
{"id": "748157", "revid": "56334", "url": "https://eu.wikipedia.org/wiki?curid=748157", "title": "Penthesilea", "text": ""}
{"id": "748158", "revid": "56334", "url": "https://eu.wikipedia.org/wiki?curid=748158", "title": "Fuji TV", "text": ""}
{"id": "748159", "revid": "49018", "url": "https://eu.wikipedia.org/wiki?curid=748159", "title": "Caterina van Hemessen", "text": "Caterina van Hemessen (1527-1578) flandriar margokari bat izan zen, Jan Sanders van Hemessenen alaba. Erretratuetan espezializatu zen eta bere obra nabarmenena bere autoerretratua da, 1548an marraztua. Bere obretatik nabarmena izan zen bere autoerretratua.\nBizitza.\nTxikitatik bere aitak hezitu zuen.Caterina bere nerabean zehar erretrato asko egin zituen gehiengoak emakumezkoenak eta txikiak. 1552ean bere lehenengo gizonezko erretratoa egin zuen eta azkenik 1554an Christian de Morienekin ezkondu zen. Hortik aurrera ez zuen marrasteko beharrik izan beraz 1554tik aurrera ez dira caterinaren obra gehiago ezagutzen."}
{"id": "748160", "revid": "46380", "url": "https://eu.wikipedia.org/wiki?curid=748160", "title": "Bona-Dea", "text": ""}
{"id": "748161", "revid": "336", "url": "https://eu.wikipedia.org/wiki?curid=748161", "title": "Carrie Chapman Catt", "text": "Carrie Chapman Catt, (jaiotzaz, Carrie Clinton Lane; 1859ko urtarrilaren 9 - 1947ko martxoaren 9) Ameriketako Estatu Batuetako sufragisten buru izan zen, eta Ameriketako Estatu Batuetako Konstituzioaren Hemeretzigarren Zuzenketaren aldeko kanpaina egin zuen, Estatu Batuetako emakumeei botoa emateko eskubidea eman ziena. Catt National American Woman Suffrage Association erakundeko presidentea izan zen 1900etik 1904ra eta 1915etik 1920ra. Emakume Boto-emaileen Liga sortu zuen 1920an, eta Emakumeen Sufragioaren aldeko Nazioarteko Aliantza, 1904an, beranduago Emakumeen Nazioarteko Aliantza izan zena. Boto-eskubiderik gabeko emakumeen armada bat zuzendu zuen 1919an, Kongresuari presio egiteko, boto-eskubidea ematen zien konstituzio-zuzenketa onar zezan, eta estatuko legegintzaldiak konbentzitu zituen hura berrets zezaten 1920an. \"XX. mendearen lehen erdian Estatu Batuetako emakume ezagunenetako bat izan zen, eta AEBetako emakume ospetsuen zerrenda guztietan agertzen zen\"."}
{"id": "748163", "revid": "336", "url": "https://eu.wikipedia.org/wiki?curid=748163", "title": "Elizabeth Gurley Flynn", "text": "Elizabeth Gurley Flynn (1890eko abuztuaren 7a -1964ko irailaren 5a) politikari, sindikalista eta feminista estatubatuar bat izan zen.\nEzkertiar militanteen alaba izan zen. Bere lehenengo urratsak ehungintzaren munduan izan ziren. Interes politikoa oso txikitatik izan zuenez, debate politikotara joaten eta gero parte hartzen jarraitu zuen. Politikari garrantzitsua izan zen: Estatu Batuetako Alderdi Komunistaren buru izan zen 1961etik 1964ra."}
{"id": "748164", "revid": "96586", "url": "https://eu.wikipedia.org/wiki?curid=748164", "title": "Lea (Biblia)", "text": "Lea (hebreeraz: \u05dc\u05b5\u05d0\u05b8\u05d4), Genesisen hitzetan, Jakoben emaztea izan zen. Sei umeen ama izan zen (Ruben, Simeon, Levi, Juda, Isakar, eta Zanbuo). Hauek, Israelgo sei tribuen sortzaileak izan ziren. Alaba bat izan zuen ere, Dina."}
{"id": "748165", "revid": "336", "url": "https://eu.wikipedia.org/wiki?curid=748165", "title": "Leoba", "text": "Leoba (baita Lioba eta Leofgyth ere) (710a \u2013 782ko irailaren 28a) moja anglosaxoi bat izan izan zen. Bonifazioren misioan oso garrantzitsua izan zen bere parte hartzea."}
{"id": "748166", "revid": "336", "url": "https://eu.wikipedia.org/wiki?curid=748166", "title": "Diomedesen behorrak", "text": "Diomedesen behorrak () edo Traziako behorrak greziar mitologiako lau behor antropofagoak ziren. Hauek ehizatzea Heraklesi jarritako hamabi lanetako zortzigarrena izan zen.\nHeraklesen zortzigarren lana.\nHeraklesek zenbait boluntarioen laguntza izan zuen Diomedes Traziako erregeren behorrak harrapatzeko. Diomedesek bere armadarekin Herkules eraso zuen baina Herkulesek hilarazi zuen, eta zaldietara bazka gisa bota ondoren. Alexandro Handiaren zaldia, 'Buzefalo', behorren ondorengoa izan zen."}
{"id": "748167", "revid": "1545", "url": "https://eu.wikipedia.org/wiki?curid=748167", "title": "Traziako behorrak", "text": ""}
{"id": "748168", "revid": "1545", "url": "https://eu.wikipedia.org/wiki?curid=748168", "title": "Antropofago", "text": ""}
{"id": "748169", "revid": "1545", "url": "https://eu.wikipedia.org/wiki?curid=748169", "title": "Hiroshi Mori (Idazlea)", "text": ""}
{"id": "748170", "revid": "56334", "url": "https://eu.wikipedia.org/wiki?curid=748170", "title": "Urrekara", "text": "Urre-kolorea edo urrekara hori-laranjakara edo saturazio handiko anbar kolore bat da, jatorrizko urrearen itxura kromatikoa gogorarazten duena, hau da, urre guztiz puruarena. Estandarizatuta dagoen kolorazio bat da, batez ere web koloreetan. Urre-kolorearen barnean \u00f1abardura ugari dago."}
{"id": "748171", "revid": "201", "url": "https://eu.wikipedia.org/wiki?curid=748171", "title": "Girtangorri", "text": ""}
{"id": "748172", "revid": "56334", "url": "https://eu.wikipedia.org/wiki?curid=748172", "title": "Gurutzaontzi", "text": "Gurutzaontzia izan daiteke:"}
{"id": "748173", "revid": "56334", "url": "https://eu.wikipedia.org/wiki?curid=748173", "title": "Alepoko hiri zaharra", "text": ""}
{"id": "748174", "revid": "336", "url": "https://eu.wikipedia.org/wiki?curid=748174", "title": "2018ko Miguel Indurain Sari Nagusia", "text": "XXVX. Miguel Indurain Sari Nagusia (\"LI. Nafarroako Foru Erkidegoko Saria\" eta \"VXX. Lizarrako Udala Saria\") 2018ko martxoaren 31n Lizarran egindako txirrindularitza lasterketa izan zen, 186 kilometroko luzera zuena.\nUCIk 1.1 mailan sailkatu zuen. 17 taldek eta 115 txirrindularik hartu zuten parte, 72k bukatu zutelarik.\nAlejandro Valverde espainiarrak irabazi zuen."}
{"id": "748175", "revid": "6327", "url": "https://eu.wikipedia.org/wiki?curid=748175", "title": "Orica\u2013BikeExchange", "text": ""}
{"id": "748176", "revid": "1545", "url": "https://eu.wikipedia.org/wiki?curid=748176", "title": "Katusha Team", "text": ""}
{"id": "748177", "revid": "336", "url": "https://eu.wikipedia.org/wiki?curid=748177", "title": "Flavia Julia Helena", "text": ""}
{"id": "748178", "revid": "90204", "url": "https://eu.wikipedia.org/wiki?curid=748178", "title": "Eileen Gray", "text": "Kathleen Eileen Moray Gray (1878ko abuztuaren 9a - 1976ko urriaren 31) altzari diseinatzailea, barne-diseinatzailea eta arkitekto irlandarra izan zen. Bere lana, ikerketa prozesu pertsonal eta sakon baten emaitza da. Aldi berean Mugimendu Modernoaren aitzindaria da, nahiz eta, emakumea izanda, Diseinuaren Historiak zenbaitetan alde batera utzi duen.\nBere bizitza, etengabeko ikasketan oinarritu zen, teknika askorekin esperimentatu zuen eta material anitzak erabili zituen. Batez ere, altzarigintza eta laka-teknika ikertu zuen, nahiz eta, bere lehenengo urteetan ehungintzan aritu. Baita ere, Europa kanpoko eta antzinako kulturak aztertu zituen. Aurreneko diseinuetan, batez ere, eragin japoniarra askotan nabaritzen da. Baita ere, zenbaitetan, ideia abangoardistak landu zituen eta, bere ibilbidean zehar, antzeman daitezke abangoardiei egindako keinuak edo erreferentziak. Adibidez, \u201c\u201d izenarekin egin zuen hitz-jokoa.\nBiografia.\nEnniscorthy-n jaio zen, 1878an, Wexford konderrian, Irlandan. Haurtzaroa Londresen igaro zuen eta \u201c\u201d-en onartu zuten, non margolaritzan aritu zen gehienbat. Eskola honetan onartu zuten lehenetariko emakumea izan zen. Geroago, Londreseko laka lantegi batean lan egin zuen eta espezializazio maila handia lortu zuen. Egonaldi hauek, bere ibilbide profesionalean oso eragin handia izan zuen, batez ere, Parisen finkatu zenean, 1902an. Parisen zegoela, pantaila gaineko laka eta dekorazio-lanetan maisutasun handia lortu zuen, eta garai horretako diseinatzaile esanguratsuenetarikoa bilakatu zen. Aipagarria da, Seizo Sugawara, maisu japoniarraren eskutik laka-teknika klaseak jaso zituen. Izan ere, Art Deco mugimenduaren jarraitzaileen artean, izugarrizko arrakasta lortu zuen, eta are gehiago, 1923.urteko, \u201c\u201d-an egindako erakusketan.\n1922.urtean, \u201cJean D\u00e9sert\u201d Galeria ireki zuen, Pariseko Fauborg Saint-Honor\u00e9 kalean, zein denda gisa erabiltzen zuen bere diseinuak saltzeko. 1920ko eta 1930eko hamarkadetan, diseinu eta eraikuntzaren inguruko teoriak garatu zituen. Teoria hauek oso berritzaileak eta iraultzaileak izan ziren XX.mendeko diseinurako eta gaur egungo diseinuaren aitzindari bihurtu dira. Aldi berean, mugimendu modernoaren beste diseinatzaile batzuekin elkarlanak egin zituen, besteak beste, Le Corbusier eta -ekin.\nBarne-diseinuetan, kromozko, altzairuzko hodiz eta beiraz egindako altzariak askotan erabiltzen zituen. Izan ere, barne-diseinu ospetsuenetarikoa \u201cLota apartamentua\u201d da, Suzanne Talbot jostunarentzat (Madame Mathieu-L\u00e9vy) diseinatu zuena.\nArkitektura, bere ibilbide profesionalaren beste ekarpen nagusia da. Alpes Maritimes-etan bi etxe diseinatu zituen; Roquebrunen bat, \u201cE1027 etxea\u201d (1926-1929) gisa ezagutzen dena eta bestea, \u201cTempe \u00e0 Pailla\u201d (1932-1934), Castellar-en dagoena. Gaur egun, bi etxe hauek, garai horretako arkitekturaren eta barne-diseinuaren adibide nabarmen gisatzat hartzen dira.\nGuda garaian, ez zuen bere produkzioa alde batera utzi eta \"Centre des Vacances\" proiektua burutu zuen, zein, 1937ko Pariseko Nazioarteko Erakusketan egon zen erakusgai. Konkretuki, Le Corbusierren \"Temps Nouveaux\" pabiloian. Gerra ostean, diseinatzaile gisa lan egiten jarraitu zuen eta zenbait proiektu burutu zituen. Adibidez, \"Cultural and Social Centre\" proiektu garrantzitsua eta handia egin zuen, zein 1946tik 1949ra landu zuen. Baina era berean, altzarigintza lanetan jarraitu zuen.\nBere bizitzaren azken garaian, Zeev Aram-ekin lan egin zuen, bere diseinuak munduko merkatuan zabaltzeko helburuarekin. Baita ere, bere lehenengo lanak V&amp;A bildumaren parte dira eta E1027 mahaia, esaterako, New York-eko \"The Museum of Modern Art\"-an dago. Erakusketa hauek, diseinu modernoaren ekarpenari omenaldi egokia egiten diote.\nAzkenik, urteetan zehar egindako lana aintzat hartuz, RSA-k (), \"Royal Designer for Industry\" izendatu zuen, 1972an. Eta lau urte geroago, Parisen hil zen.\nLan esanguratsu batzuk.\nThe Lota Apartment (20ko hamarkada).\nMadame Mathieu-L\u00e9vy (Suzanne Talbot), Pariseko, Lota Apartamentuko barne-diseinua berritzeko eskatu zion Eileen Gray-ri. Dekorazio berritzailea eta originala izatea zen bere helburu nagusienetakoa. Baina, Gray-k lan honetan ez zuen bakarrik dekorazio-lana egin. Altzariak diseinatu zituen eta etxearentzako irtenbide arkitektonikoak proposatu zituen. Hau da, altzari gehienak diseinatu zituen, alfonbrak, lanparak... eta hormatan, lakatutako panelak instalatu zituen. Honen bitartez, apartamentuaren pertzepzio espaziala aldatu zen.\nLota Sofa.\nMadame Mathieu-L\u00e9vy-rentzako apartamentua eraiki zuenean, sortu zuen altzari garrantzitsuenetakoa, Lota Sofa izan zen. Sofa honekin, erabilera bikoitzaren ideia gauzatzea lortu zuen: muturrean dauden kutxek gurpilak dauzkate, beraz, kentzeko aukera dago. Baita ere, kuxinak solte egonda, edekitzeko aukera dago. Modu honetan, Lota Sofa, ohe gisa erabili daiteke. Bestalde, oso interesgarria da kutxetan zelan erabiltzen duen laka teknika; batez ere, kolorearekin lortzen duen kontrastea kontuan hartuta.\nE1027 Etxea (1926 - 1929).\nArkitektura modernoko proiektu bat da; hau da, aurretik pentsatu, planoak egin, dosierra prestatu eta, ostean, eraiki zuten, Alpes Matitimes-en. Mugimendu Modernoaren eraikuntza da; 1927an, Le Corbusierrek ezarri zituen oinarrizko printzipio asko betetzen dituenak. Eileen Gray-ren lehenengo maisulantzat hartzen da eta diseinuaren eta arkitekturaren arteko muga apurtzen dituenak. ren kolaborazioa izan zuen proiektu honetan. Izan ere, etxearen izena, haien deituren arteko hitz-jokoa da, abangoardiei keinu bat eginez: E &gt; Eileen; 10 &gt; J-Jean; 2 &gt; B-Badovici; 7 &gt; G-Gray.\nEtxea txikia zen eta dena eraginkorra izateko diseinatu zen, espazioa guztiz aprobetxatuz. Altzariak, etxearen arkitekturaren parte ziren eta espazioa estrukturatzen zuten. Baina, aldi berean, espazioa berrantolatu zitekeen; altzariak, etxearen hainbat espazioetara moldatuz, Modernismoaren diseinu totalean ez bezala. Espazio malgua izatea interesatzen zitzaion. Etxearen xehetasun guztiak diseinatu zituen, adibidez, eguzkiaren kokapenaren arabera pentsatu zen etxearen diseinua, argia aprobetxatzeko ideiarekin.\nEtxebizitza bukatuta zegoela eta denbora pasa ahala, Eileen Gray eta Jean Badovici etxea utzi zuten eta, Le Corbusierrek erosi zuen. Honek, etxe honetan \u201cbere aztarna\u201d uzteko beharra sentitu zuen eta Gray-ren borondatearen kontra, zenbait marrazki muralak egin zituen bertan.\nE1027 Mahaia.\n\u201cE1027 etxerako\u201d Gray-k diseinatu zituen altzarien artean, esanguratsuenetarikoa, altzairu tubularrez eta kristalez eraikitako \u201cE1027 mahaia\u201d daukagu. Mahai honen diseinuan ez dago ezer soberan eta ez da ezer falta. Diseinua guztiz funtzionala da, ez daude apaingarririk. Gainera, erabiltzailearen beharretara moldatzen da, bere altuera graduatu daitekeelako. Baita ere, espaziora oso ondo moldatzen da eta bere funtzionaltasuna areagotzen da.\n\u201cBidendum\u201d Aulkia.\nAdituek, \u201cBibendum\u201d aulkiaren sortze data ez daukate oso argi. Batzuek esaten dute, E-1027 etxerako sortu zela. Ordea, beste zenbaitek, Lota Apartamentuarentzako sortu zela uste dute. Baina, hau konpondu ez arren, argi dagoen bakarra da, \u201cBidendum\u201d aulkia, XX. mendeko diseinu pieza oso adierazgarria dela.\nAltzairu kromatuzko egitura tubularraz eraikita dago eta eserlekua eta bizkarraldea, larruz tapizatuta dago. Eserlekuaren egitura, pagadi zurarekin eta kautxuarekin eginda dago, beti, erabiltzailearen erosotasunean pentsatuz. Tamaina handiko aulkia da.\nGray-k, XIX.mendeko Michelin enpresaren ikonoaren izena hartu zuen bere aulkia izendatzeko.\nBibliografia.\nARAM (2018). \"Eileen Gray\". 2018ko apirilean http://www.eileengray.co.uk/ -n bilatuta.\nWikipedia (2018). \"Eileen Gray\". 2018ko apirilean https://en.wikipedia.org/wiki/Eileen_Gray -n bilatuta.\nWikipedia (2017). \"E1027\". 2018ko apirilean https://en.wikipedia.org/wiki/E-1027 -n bilatuta.\nThe Guardian (2015). \"Eileen Gray\u2019s E1027: a lost legend of 20th-century architecture is resurrected.\" 2018ko apirilean https://www.theguardian.com/artanddesign/ -n bilatuta.\nAdam, Peter (2000). \"Eileen Gray: Architect, Designer \u2013 A Biography\". New York: Thames &amp; Hudson."}
{"id": "748180", "revid": "119347", "url": "https://eu.wikipedia.org/wiki?curid=748180", "title": "Alice Pike Barney", "text": "Alice Pike Barney ( jaiotzean Alice Pike; 1857 -1931) urtarrilaren 14an jaio zen Washington Hirian. Margolari ospetsua izan zen, eta bere hiria arteen erdigune bihurtzearen alde lan asko egin zuen.\nBiografia.\nAitak, Samuel Nathan Pike alemaniar juduak, Magnolia markako whisky destilatzaile lanetan aberastu zen. Cincinnatiko (Ohio) artisten mezenas izan zen, eta Pike Opera Etxea eraiki zuen. Haren aita alemaniar judua zen eta ama frantses jatorriko herbeheretar kristaua . Aliceren ama, Ellen Miller Pike, Cincinnatiko epaile baten alaba izan zen . Lau seme-alaba izan zituzten, eta horietako gazteena zen Alice, aitaren kulturarekiko zaletasuna partekatzen zuen bakarra.\n1866. urtean, familia New Yorkera joan zen bizitzera eta aitak Hogeita Hirugarren kaleko eta Zortzigarren etorbideko Grand Opera House izango zena eraiki zuen. Alice lau seme-alabetako gazteena zen, eta aitaren interes kulturalak guztiz partekatzen zituen bakarra. Txikitatik musikarako talentua agertu zuen, bai abesteko, bai pianoa jotzeko.\n17 urte zituela\u00a0Henry Morton Stanley esploratzaileari ezkon-hitza eman zion. Amaren ustez bikote desegokia zen adinaren arrakala zela eta, hamazazpi eta hogeita hamahiru urte zituzten hurrenez hurren, eta ezkondu baino lehen itxaroteko eskatu zieten.\n1874an, senargaia Afrikan bi urteko espedizioan bidaiatzen ari zen bitartean, Albert Clifford Barney, Dayton-eko (Ohio) tren-bagoien fabrikatzaile aberats baten semea ezagutu eta harekin ezkondu zen. Bi alaba izan zituzten, biak idazleak: Natalie Clifford Barney, literatura aretoko anfitrioia, eta Laura Clifford Barney.\n1882an, Barneytarren familiak uda New Yorkeko Long Beach hotelean eman zuten, non Oscar Wildek Ameriketako Estatu Batuetako biran hitzaldi bat eman zuen. Wildek Alicekin eta bere alaba Natalierekin eguna hondartzan eman zuen, eta eragin handia izan zuen Natalieren bizitzako ibilbidean. Alice, senarra aurka izan arren, arte lanetan jarraituko zela erabaki zuen.\n1900. urtearen inguruan Bah\u00e1'\u00ed fedea aitortu zuen.\u00a0\n1911n, 53 urte zituela, 23 urteko Christian Hemmick-ekin ezkondu zen; ezkon-hitza emate horrek mundu osoko prentsaren arreta jaso zuen. 1920an dibortziatu ziren. Alice 1931an hil zen.\nIbilbide artistikoa.\nParis.\n1887an, Parisera joan zen bi alabengandik hurbilago egoteko. Natalie eta Laura Les Ruches-en ikasten ari ziren, Marie Souvestre hezitzaile feministak sortutako frantses eskolan.\nParisen zegoela, Alice Carolus-Duranekin pintura ikasi zuen. 1896an Parisera itzuli zen, Laura bere alaba Frantziako ospitale batera eraman behar izan baitzuen haurtzaroan zauritutako hanketako mina tratatzeko, eta bere ikasketak Carolus-Duranekin berriz hasi zituen eta Claudio Castelucho Espainiako pintorearekin eskolak jaso zituen. James Abbott McNeill Whistler-ek akademia bat ireki zuenean, lehen ikasleetako bat izan zen. Han izandako formakuntza eragin handikoa izan zen Aliceren lanetan, nahiz eta Whistler-ek laster, irakaskuntzarako interesa galduta, eskola itxi zuen.\n1899. urtean, Victor Hugo etorbideko bere etxean literatura areto bat antolatu zuen. Bere ohiko bisitarien artean Lucien L\u00e9vy-Dhurmer, John White Alexander eta Edmond Aman-Jean pintore sinbolistak zeuden; garai hartan Aliceren lana eragin sinbolista hasi zen erakusten.\nStudio House.\nNatalie-k frantsesez poesia liburu bat idatzi zuenean, Quelques Portraits-Sonnets de Femmes, Barney-k ilustrazioak egin zituen. Ez zuen ulertu liburuaren maitasunaren olerkiak emakumeei zuzenduak zirela eta ez zuen ideiarik harentzat paratu ziren lau emakumeetatik hiru bere alabaren maitaleak zirela. Albert, \"Safo-k Washington-en abesten du\" izeneko egunkariaren ohar baten bidez ohartarazita, Parisera hurbildu zen azkar, non gainerako kopiak erosi eta suntsitu zituen, eta inprimatzeko plantxak suntsitu zituen, eta Alice eta Natalie Bar Harbor (Maine) herriko udako etxera itzultzeko behin eta berriro saiatu zen. Bere haserrea larriagotu egin zen bere lagunek The Washington Mirror-eko egunkari-zati batzuk erakutsi zizkionean. Washingtonek bere lehenengo Gizarte Erregistroa argitaratzeko zorian zenean, sozialki gero eta mailakatuagoa zegoen eta Alice-ren jatorriek, whisky destilatzaile baten alaba eta etorkin judu baten biloba izanik, gizarte-orrialdeetan iradokizun lausoen helburua egin zioten. Esamesak ez zuen Barney familiako egoera sozialean eraginik izango, baina Albertek hondamenditzat hartu zuen. Bere alkoholaren kontsumoa handitu egin zen, odol-presioa bezala eta bi hilabete geroago bihotzekoa izan zuen. Bere osasuna hondatu egin zen eta 1902an hil zen.\nAlice Barney-k banakako erakusketak egin zituen hainbat galeriatan, hala nola, Corcoran arte-galerian. Geroago, gailu mekanikoak asmatu eta patentatu zituen, antzerki eta opera ugaritan idatzi eta antzeztu zuen, eta Washington Hiriko aretoak sustatzeko lan egin zuen. Bere pinturak gaur egun Smithsonian American Art Museum-eko bilduman daude."}
{"id": "748182", "revid": "336", "url": "https://eu.wikipedia.org/wiki?curid=748182", "title": "Endry Carde\u00f1o", "text": "Endry Carde\u00f1o (C\u00facuta, Kolonbia, 1976ko maiatzaren 17a) kolonbiar emakumezko aktore transgeneroa da. RCN Televis\u00f3n telebista-kateko \"Los Reyes\" telenobelan Laisa Reyes izeneko pertsonaia antzezteagatik ezaguna da.\n2005ean Kolonbiako lehenengo emakume transgeneroa bihurtu zen telenobela batean pertsonaia nagusietako bat antzezten."}
{"id": "748183", "revid": "56334", "url": "https://eu.wikipedia.org/wiki?curid=748183", "title": "Dioscoreales", "text": "Dioscoreales landare monokotiledoneoen ordena bat osatzen dute. Pandanalesekin harreman estua duten talde ahuletan. Barnean dute familia nagusia Dioscoreaceae da."}
{"id": "748186", "revid": "512", "url": "https://eu.wikipedia.org/wiki?curid=748186", "title": "Aleksa Lundberg", "text": "Aleksa Lundberg (Suedia, 1981eko abenduaren 1a) suediar emakumezko aktore eta kazetari transgeneroa da. Suedian sexua berresleitzeko ebakuntza jaso duen lehen aktorea da.\nBizitza.\nLundberg Suedian sortu zen 1981ean. \"Mattias Lundberg\" jaiotza izenaz, gizon jaio bazen ere, bere burua emakumetzat dauka. 21 urte zituenean sexua berresleitzeko ebakuntza egin zitoen, baina suediar estatuak trantsizioa legez aintzatets zezan antzutzera behartu zuen Lundberg.\nLundberg Suediak antzutzera behartutako 800 biktima transgeneroetako bat da."}
{"id": "748187", "revid": "512", "url": "https://eu.wikipedia.org/wiki?curid=748187", "title": "Vladimir Luxuria", "text": "Vladimir Luxuria (Foggia, Italia, 1965eko ekainaren 24a) italiar emakumezko aktore, idazle, politikari eta telebista aurkezle transgeneroa da. 2006 eta 2008 bitartean Italiako Legebiltzarreko kide izan zen Birfundazio Komunistaren Alderdiarekin. Ondorioz, Europako legebiltzar bateko kide izandako lehen pertsona transgeneroa izan zen; eta munduko bigarrena, Georgina Beyer zeelandaberritar legebiltzarkidearen atzetik."}
{"id": "748192", "revid": "115636", "url": "https://eu.wikipedia.org/wiki?curid=748192", "title": "Feminismo erradikal", "text": "Feminismo erradikala feminismoaren joera bat da. Ameriketako Estatu Batuetan jaio zen 1960ko hamarkadan eta 1970eko hamarkadan jarraipena izan zuen. Gizartean sortzen diren botere harremanetan zentratzen da korronte hau, zeinetan gizonaren papera goraipatzen den. Feminismo erradikal izena hartzen du bere helburua dominazioaren oinarria zein den ikertzea delako.\nErradikalentzat dominazio patriarkalaren eremutzat hartzen dituzte esferako esparru batzuk une horretara arte pribatutzat hartzen zirenak. Beraiek eragin zuten gizartea eta sexualitatea eraikitzen duten botere harremanak hartzeko teoria politikoan iraultza bat izatea, eslogan batean laburbildu zuten dena: pertsonala politikoa da. Haien ustetan gizon guztiek onura ekonomiko, sexual eta psikologikoak irabazten zituzten patriarkatuaren eskutik. Horrela islatzen da New York Radical Feminsit (1969) taldearen sorrera manifestuan.\nFeminista erradikalek 60. hamarkadako mugimendu ezkertiarrekiko, zeinek feminismoa sozialismoarekin eta demokraziarekin erlazionatzen zuten, distantzia garatu zuten patriarkatuaren aurka borrokatzeko. Korronte honetatik feminismoaren beste korronte batzuk jaio dira, feminismo kulturala esaterako.\nAurrekariak.\n60ko hamarkadaren amaieran Estatu Batuetan sistema kapitalistarekiko atsekabea nagusi zen hainbat arrazoigatik. Alde batetik \u201currezko ametsa\u201d deitutakoa amaitzen ari zen Kennedyren heriotzarekin, bestetik Asiako Hegoekialdean zeuden gatazkak eta gobernuekiko konfiantza falta. Guzti horri gehitu behar zaio Bettu friedan-ek 1963an argitaratu zuen \u201cLa mistica de la feminidad\u201d izeneko liburura, zeinak Pulitzer saria irabazi zuen urte bat beranduago (1964).\nMugimendu feminista garai horretako bi protesta talde garrantzitsurekin harremandu zen, batetik Studen Nonviolent Coordinating Commitee (SNCC) zeinak beltzen eskubideen alde borrokatzen zuen, eta bestetik Students for a Democratic Society (SDS) zeinak gizarte eskubideen alde eta Vietnamgo gerraren aurka borrokatzen zuen. Emakumeek mugimendu hauetan parte hartu zuten, baina guztiak ez zeuden eroso, azken finean mugimendu hauetan gizonek agintzen zuten eta Iparamerikako kultura kritikatzen bazuten ere, kultura horretan zegoen sexismoa onartzen zuten.\nFeminismo erradikalaren marko teorikoa 1970ean argitaratutako bi lanetan oinarrituta dago: Poltical Sexual (Kate Milet) eta La dial\u00e9ctica de la sexualidad (Sulamith Firestone). Lan hauek patriarkatua eta generoa bezalako terminoak landu zituzten. Bi idazle hauek idatzitako obretaz aparte, emakumezkoen mugimendu desberdinetan parte hartu zuten.\nGarai honetan sortu ziren emanzipazio mugimenduetako emakume asko ez zeuden pozik betetzen ari ziren paperarekin, horregatik berrantolatzea erabaki zuten. Hau horrela izanik, feminismo erradikalak hartu zuen lehendabiziko erabakia izan zen gizonengandik banantzea eta Emakumeren Askatasunaren Mugimendua eratzea.\nEkarpenak.\nAutokonzientizazio taldeak.\nFeminismoaren historian jakintsuak diren zenbait adituren ustetan mugimendu feminista erradikalak eginiko ekarpenik garrantzitsuena autokontzientizazio taldeak izan ziren. Ekintza hau New York Radical Women (1967) hasi zen, ekintza honek ahalbidetzen zuen taldeko emakume bakoitzak aukera izatea opresioa jasaten zuen modua azaltzeko. Talde hauen helburua emakumeen kontzientzia piztea zen, emakumeek jasaten duten opresioarekiko."}
{"id": "748193", "revid": "336", "url": "https://eu.wikipedia.org/wiki?curid=748193", "title": "Feminismo liberal", "text": "Feminismo liberala feminismoaren adar indibidualista bat da. Emakumearen gaitasunean oinarritzen da ekintza eta erabaki indibidualen bidez berdintasuna lortzeko. Feminista liberalek argudiatzen dute gizartearen ustea faltsua dela, uste horren arabera naturaz emakumeak gizonak baino gaitasun gutxiago daukatela bai fisikoki bai s\u00a1psikologikoki eta horregatik emakumeak baztertzeko joera dago testuinguru akademikoan eta lan merkatuan. Horregatik haien borrokaren helburua bi sexuen arteko berdintasuna lortzea da erreforma politiko eta legalaren bitartez.\nHistoria.\nXVIII. mendearen amaieran eta XIX. mendearen hasieran feminista liberalen helburua zen emakumezkoen botoa lortzeko, horren ostean askatasun indibiduala lortzeko. Askatasun hori lortu nahi zuten berdintsunaren bitartez, horrela gizonek emakumeekiko zuten jarrera krudelari amaiera emanez. Haien ustean ez gobernuek ez ohiturek ezin zuten mugatu \u00a0askatasun pertsonala. Hasierako feminista liberalek aurre egin behar izan zioten gizonezko txuriak bakarrak zirela hiritar askatasunak zeuzkana.\nMary Wollostonecraft, Frances Wright eta Judith Sargent Murray \u00a0bezalako feministak emakumezkoen integrazio politikoaren alde jo zuten. 1920an, ia 50 urte lanean jardun ostean Estatu Batuetako emakumeek lortu zuten bozkatzeko eta ekintza publikoak egiteko eskubidea.\nBotorako eskubidea lortu ondoren, feminismo liberala isilean mantendu zen 60ko hamarkadara arte. 60ko hamarkadan eskubide zibilen aldeko mugimenduarekin batera feminista liberalek paralelismo bat ezarri zuten diskriminazio arrazista sistematiko eta diskriminazio sexualaren artekoa.\nGarai hartan sortu ziren emakumeen eskubideak bultzatu zituzten hiru talde: Emakumeen Nazio Erakundea (1966), Emakumeen Batzar Politiko Nazionala (1971) eta Emakumeen Ekintza Ekitatearen Liga (1968-89). Talde hauek Estatu Batuetan borrokatu \u00a0zuten emakumeak eta gizonak legedi demokratikoan, eguneroko bizitzan, erreprodukzioan eta lanean berdin tratatuko zirelako esperantzarekin. Feminista liberalentzat garrantzitsuak ziren beste alor garrantzitsu batzuk zeuden: hala nola, aborturako sarbidea, eraso sexualak, botoa, hezkuntza eta argitara ateratzea emakumeen aurkako indarkeri sexuala eta etxekoa sistematikoki inposatuta zegoena.\nKritikak.\nFeminismoko adar honi egiten zaion kritika da jarrera indibidualistak hartzerakoan zaila dela gizarte eraikuntzak ikustea eta baloreek emakumeentzako desabantailak sortzen dituztela. Argudio gisa esaten da indibidualki emakumeak gizonarenak ez izan arren, estatu pratriarkatuarenak izaten jarraitzen dutela. Kritika hauek uste dute sufragio femeninoa bezalako aldaketa instituzionalak nahikoak direla emakumezkoen emanzipaziorako.\nFeminismo liberala norbanakoan kontzentratzen direnez, komunitatearen garrantzia indargabetzen du.\nCatherine Mackinnon.\nCatherine Mackinnon, feminista erradikala, feminismo liberalaren kritikatzaile nagusienetarikoa da. Feminista erradikal hau abokatu, idazle eta gizarte aktibista estatubatuarra da. Genero berdintasunean berezitua den emakume hau jazarpen sexualaren eta bazterketa sexualaren definizioa ematerakoan tartean sartu da. Bere ustean liberalismoa eta feminismoa bateraezinak dira.\nFeminista beltzak eta feminista postkolonialak kritikatzen dute feminismo liberal tradizionalak soilik isalatzen dituel aerdi mailako emakume txuri heterosexualen eskubideak eta arraza edota kultura edota gizarte klase desberdinetako emakumeak alde batera utzi dituztela\nFeminismo liberalaren ordezkariak.\nXVIII mendea\nXIX mendea\nXX medea"}
{"id": "748195", "revid": "15795", "url": "https://eu.wikipedia.org/wiki?curid=748195", "title": "FEMINISMOAREN JOERA LIBERALA", "text": ""}
{"id": "748196", "revid": "336", "url": "https://eu.wikipedia.org/wiki?curid=748196", "title": "FEMINISMOAREN JOERA ERRADIKALA", "text": ""}
{"id": "748197", "revid": "336", "url": "https://eu.wikipedia.org/wiki?curid=748197", "title": "Feminismoaren joera liberala", "text": ""}
{"id": "748198", "revid": "94035", "url": "https://eu.wikipedia.org/wiki?curid=748198", "title": "Romaine Brooks", "text": "Romaine Goddart Brooks, jaiotzez Beatricce Romaine Goddart (Erroma, Italia, 1874ko maiatzaren 1a - Niza, Frantzia, 1970eko abenduaren 7a) estatubatuar margolari bat izan zen. Parisen eta Caprin egin zuen lan gehien bat.\nBizitza.\nBeatrice Romaine Goddard Erromako (Italia) familia aberats batea jaio zen. Bere aitak haurra zenean familia utzi zuen eta honek margolariaren bizitzan eragin handia izan zuen. Amak aldiz, buruko arazoak zituen seme zaharrari dedikatzen zion denbora osoa.\nBrooks Burlingtongo (New Jersey) \"St. Mary's Hall\", gaur \"Doane Academy\" izenarekin ezagutzen de apaiz elkarteko eskola batera bidali zuten.\n1893an Parisera mugitu zen eta kantuko klaseak hartu zituen. Bestalde, haurdun geratu eta umea jaiotzean konbentu batean utzi zuen, 1897an Erroman karrera artistikoarekin hasteko. Margolaritzan lan egin zuen batez ere eta artista eta intelektual ezagun askorekin topo egin zuen.\n1902an bere ama hil zen eta herentzia bidez dirutza handia jaso zuen. Hori dela eta, Caprira mugitu zen eta 1904an uharte italiar honetan bere senarra, John Ellington Brooks pianista ezagutu zuen. Bikote ezkonduak ez zuen luze iraun eta dibortzioaren ondoren margolariak itxura fisikoa guztiz aldatzea erabaki zuen: gizon baten antzera janzten hasi zen eta ilea moztu zuen, beste aldaketa askoren artean. Gero, Parisera mugitu zen berriro ere.\nIbilbide artistikoa.\nItalian margolaritza ikasi eta gero, Parisen ezarri eta bertako zirkulu literario, artistiko eta homosexualekin egin zuen lotura. 1925ean goreneko erreputaziora iritsi zen, erakusketa artistiko garrantzitsu batzuen bidez.\nRomaine Godart Brooksen erretratuak kolore gutxikoak eta itzaldunak dira. Beraren lan garrantzitsuena Natali Cliffort Barney amorantearen erretratua da, Miss Natalie Barney, \"L'Amazone\"."}
{"id": "748200", "revid": "512", "url": "https://eu.wikipedia.org/wiki?curid=748200", "title": "The Frozen Ground", "text": "The Frozen Ground (euskaraz \"Esparru Izoztua\") 2013ko Scott Walker zeelandaberriar zinema zuzendariak zuzendutako thriller eta krimen drama film bat da. Nicolas Cage, John Cusack, Vanessa Hudgens, Katherine LaNasa, Radha Mitchell eta 50 Cent aktoreek antzeztu zuten.\nKontakizuna Alaskan, 1971-1983 artean, emakume ugari bahitu, bortxatu eta erail zituen Robert Hansen serieko hiltzailearen bizitzan oinarritua dago.\nArgumentua.\nAlaska, Robert Hansen (John Cusack) itxuraz familiadun aita ezkondu eta arduratsu bat da, baina ezkutuan Anchorage hirian emagalduak kontratatu eta ondoren bahitu, bortxatu eta torturatzen jarduten da, horretarako bere hegazkin txikian urruti dagoen etxola batera eraman ohi ditu. Behin han daudela, basoan aske utzi eta animaliak bailiran ehizatu eta hil egiten ditu. Jack Halcombe (Nicolas Cage) polizia agenteak berau nola edo hala atzemateko erabaki irmoa hartu du. Asmo horretarako serieko hiltzailearengandik bizirik ihes egitea lortu duen biktima eta lekuko bakarraren laguntza izango du, Cindy Paulson (Vanessa Hudgens) emagaldu gaztea."}
{"id": "748203", "revid": "6950", "url": "https://eu.wikipedia.org/wiki?curid=748203", "title": "Tupperware", "text": "Tupperware etxerako produktuen marka patentatu baten izena da. Produktu sortaren artean, ezagunak dira sukaldeko eta etxeko janariak prestatzeko, biltegiratzeko eta eramateko plastikozko edukiontziak, zakote-ontzi modernoak, zeinak tuper izenarekin (gehienetan, ingelesezko ahoskera imitatuz, \"taper\" ahoskatua) hedatu diren erabilpenean (eta marka anitzek ekoizten dituzte halakoak 21. mendean).\n1942an Earl Silas Tupper estatubatuar ingeniariak garatu zuen lehen udare formako edukiontzia; markaren produktuak 1948an merkaturatu ziren.\n2013an, enpresaren saltoki nagusia Indonesia izan zen eta bigarrena Alemania. 2013an 200 milioi dolarretik gorako salmentak izan zituen Indonesian eta 250.000 saltzaile ditu herrialde horretan.\nJatorriz marka patentatuaren izen hau, munduko hainbat hizkuntzatan lexikalizatu egin da, horien artean euskaraz, eta egun, nazioarteko hitza bihurtu da \"tupper, tuper\" edo \"taper\" irakurri eta entzun daiteke. Normalean elikagaiak gordetzeko edukiontzi txikiak, bi litrotik behera ia beti, izendatzeko erabiltzen da hitzaren aldaera hau. Edukiontzi horiek hainbat materialetakoak izan ohi dira, eta batzuk zuzenean erabil daitezke mikrouhin labeetan eta izozkailuetan.\nHistoria.\nTupperware Earl Silas Tupperrek (1907\u201383) garatu zuen 1946tik aurrera Mssachusettsko Leominster herrian. Plastikozko edukiontziak garatu zituen janaria gordetzeko eta airetik babesteko. Patentatu zuen lehenengo itxiera sistemak arrakasta handia izan zuen eta bere lehiakideengatik berezitu zuen. Earl Tupperrek dagoeneko plastikozko Tupperwarea 1938an asmatu zuen, baina produktua soilik saltzen zen orduan indarrean jartzen ari zen aurkezpen-topaketetan. 1949 Tupperwarek 'Wonderlier Bowl' delakoa sortu zuen eta horrek sukaldeko tresnerien inguruko iraultza sortu zuen.\nTupperware aitzindaria izan zen zuzeneko marketin estrategian, Tupperware topaketen edo \"festen\" ondorioz sortu zena. Topaketa hauek aukera eman zien 1950eko hamarkadako emakumeei lan egiteko eta diru sarrera propio batzuk izaten jarraitzeko, izan ere, Bigarren Mundu Gerran zehar emakumeek izan zuten lan merkatuan lehen sartzeak eman zien diru sarrerak mantentzea ahalbidetzen baitzuen, etxeko zereginak erabat bazterrean utzi gabe. \"Topaketa\" eredua etxekoandre izatearen ezaugarri orokorren gainean eraikia zegoen (adibidez, topaketaren plangintza, topaketaren harrera, lagun eta bizilagunekin sozializatzea) eta aukera berri bat sortu zuen lan egin edo behar zuten emakumeentzat. Brownie Wise (1913\u201392) Tupperwarearen izaera dibertigarriaz jabetu zen, eta hala, Tupperware topaketak bultzatu zituen. Wisek, aurretik Stanley Home Productsen ordezkari izandakoak, horretarako estrategia bat garatu zuen. Tupper hain geratu zen inpresionatua Wisekin marketin lehendakariorde izendatu zuela 1951ean. Handik lasterrera Wisek Tupperware Parties Inc sortu zuen.\n1950eko hamarkadaren hasieran Tupperwaren salmentak eta ospeak gorantz egin zuten nabarmen, batez ere Wisek Tupperware saltzen zuten emakumeengan zuen eraginari esker, baina baita ere egiten ziren zenbait topaketa bitxiei esker. Tupperware ezaguna egin zen garai batean zeinetan Bigarren Mundu Gerran lanean aritutako emakumeei \"zoazte berriro sukaldera\" esaten zitzaien. Tupperware, beraz, ahalduntzee modu bat izan zen emakumeentzat, bereziki gerraosteko negozioen munduan leku bat eskaintzen zielako.\n1958an, Earl Tupperrek Wise kalera bota zuen Tupperware negozio sistemaren inguruko desadostasunak zituztelako. Ofizialki Tupper Tupperware topaketa-festa horiek izaten zituzten kostuen aurka zegoela esan zen. Halere, benetako arrazoia hainbat enpresek Tupper-ri enpresa erosteko eskaintza egin ziotela izan zen; hark uste zuen ez zela gai izango enpresa saltzeko emakume exekutibo bat bazuen. Rexallek Tupperware erosi zuen 1958an.\nTupperware 1960an zabaldu zen Europara Mila Pondek Weybridgen, Ingalaterran, emandako Tupperware topaketa baten bitartez, eta hortik aurrera, mundura era zabaldu zen. Garai horretan, janzkera zorrotz bat eskatzen zitzaien Tupperware andreei: gonak eta mediak momentu oro, eta jantziarekin batera eskularru zuriak. \"Azenario erreklamoa\" deritzon teknika erabiltzen zen topaketak sustatzeko: ordezkariak auzo batean atez ate joaten ziren eta etxekoandreei eskatzen zieten esperimentu batean parte hartzeko zeinetan azenario batzuk Tupperware edukiontzi batean jartzen ziren.\nRexallek bere drogeriak saldu zituen 1977an eta Dart Industries izen berria hartu zuen. Dartek Kraftcorekin bat egin zuen eta horrela Dark &amp; Kraft sortu zen. Enpresa banandu egin zen eta Darten aktiboak Premark International izena hartu zuten. Tupperware Brands Premarketik banandu zen 1996an; hiru urte beranduago, Illinois Tool Worksek Premark erosi zuen.\n2003an, Tupperwarek Erresuma Batuan eta Irlandan lan egiteari utzi zion, izan ere, bezeroak ez baitzeuden eroso haien saltze ereduarekin. Ordutik, inportazioa eta banaketa mugatu da herrialde horietan. 2011ko erdialdean konpainiak Erresuma Batuan berriro merkaturatuko zela iragarri zuen, eta langileak kontratatzen hasi zen, baina abendurako merkaturatzea bertan behera utzi zuten.\nGaur egun, Tupperwarek ia 100 estatutan saltzen ditu bere produktuak, nahiz eta 1996ean goia jo eta 100dik gora gainditu herrialde kopurua.\nTupperware topaketak.\nTupperware oraindik ere topaketa/festa ereduan saltzen da batik bat. Topaketa bere etxean artatzen dutenek sariak jasotzen dituzte egindako lanaren ordainean-edo. Tupperware topaketa artatzaile lana egiten duen \"kontsultore\" batek antolatzen du eta bere lagunak eta inguruko bizilagunak etxera gonbidatzen ditu produktuen gama ikustera. Antolatzaileek sari gisa produktuak jasotzen dituzte lortu dituzten salmenten araberakoak direnak. Topaketak eskoletan, lantokietan eta beste espazio komunetan ere egiten dira.\nHerrialde askotan Tupperware produktuek bizi arteko bermea dute. Erresuma Batuan eta Irlandan bermea 10 urtekoa da. Konpainia ezaguna da batez ere plastikozko bol eta edukiontziengatik, baina azken urteetan altzairuzko produktuak kaleratu ditu ere, esaterako, sukaldeko labanak. 1990eko hamarkadaren erdialdean salmenten eta irudiaren beherakada baten ondoren, konpainiak produktu linea berriak ireki zituen publiko gaztea erakartzeko.\nTupperware Europan.\nTupperware lau fabrika ditu Europan: Belgika, Frantzia, Grezia eta Portugal. 1961an, Tupperwarek Estatu Batuetaz kanpoko lehenengo fabrika ireki zuen Erembodegemen, Belgikan.. 1965an, fabrika Alostera mugitu zuten eta Europako banaketa zentrorik handiena bilakatu zuen.. Frabrika berri moderno bat inauguratu zen 2007an..\nFrantzia.\nTupperwareren ekoizpen fabrika Frantzian 1973an ireki zen Jou\u00e9-l\u00e8s-Toursen (Indre eta Loira). Hasiera batean Frantziarako produktuak sortzeko asmoz ireki arren, 1980ko hamarkadan fabrika berezitu egin zen eta teknologikoki aurreratuagoak diren produktuak ekoizten hasi zen, batez ere mikrouhin labeekin bateragarriak zirenak. 1990ko hamarkadan produktuak hobekuntza izan dute diseinua eta materialen kalitatearen aldetik. 2014an Frantziako fabrika enpresaren ereduzko fabriken artean mantentzen zen eta bere ekoizpenaren %70a esportatzen zuen.. 2017ko urriaren 19an, Tupperwarek Frantziako fabrikaren itxiera eta 235 lanpostuen galera iragarri zuen. Fabrika 2018ko martxoaren 1ean itxi zuten..\nProduktu mota desberdinak.\nGaur egun, Tupperwarek erabilpen mota bakoitzerako produktu desberdinak ditu aukera:"}
{"id": "748206", "revid": "1712", "url": "https://eu.wikipedia.org/wiki?curid=748206", "title": "Pobreziaren feminizazioa", "text": ""}
{"id": "748207", "revid": "512", "url": "https://eu.wikipedia.org/wiki?curid=748207", "title": "Yren Rotela", "text": "Yren Ailen Rotela Ram\u00edrez (Asunci\u00f3n, Paraguai, 1981eko urtarrilaren 9a) pertsona transgeneroen, LGBTI+ kolektiboaren eta sexu-langileen eskubideen aldeko paraguaitar ekintzailea da.\nBizitza.\nAsunci\u00f3nen sortu zen 1981ean eta \"Nery Alcides Rotela Ram\u00edrez\" izena eman zioten. Gurasoak Ignacio Rotela eta Catalina Ram\u00edrez ditu eta zazpi anai-arrebatako bigarrena izan zen.\n1999an sexu-langileen aurkako polizia-errepresioak aktibismora bultzatu zuen Rotela, eta berehala talde horrek jasaten dituen gehiegikeriak eta estortsioak salatzeari ekin zion. Sexu-langile zela, bere lankideekin antolatzen hasi zen eta 2007an trabestien, transexualen eta transgeneroen \"Panamb\u00ed\" () elkartearen sortzaileetako bat izan zen. 2012tik 2016ra elkartearen presidentea izan zen. 2015ean Amnistia Internazionalaren giza eskubideen defentsako Peter Benenson saria jaso zuen.\n2016ko abenduan epaiketa zibil batean Paraguain izen-aldaketa eskaera aurkeztu zuen lehen pertsona transgeneroa bihurtu zen Mariana Sep\u00falvedarekin batera. 2017ko maiatzaren 11n aldeko epaia jaso zuen eta auziak jurisprudentzia finkatu zuen.\n2018an Paraguaiko Senaturako hautagaia da hauteskunde orokorretan Ku\u00f1a Pyrenda mugimenduaren hautes-zerrendan."}
{"id": "748208", "revid": "3591", "url": "https://eu.wikipedia.org/wiki?curid=748208", "title": "Korsikako zaldi", "text": "Korsikako zaldia, (), Korsikako bertako zaldi arraza bat da. Bere tamaina zein beste hainbat ezaugarriengatik ponien sailkapen taldean sartzen da. Hala ere tamaina handiko poniak dira, eta hainbat abere poniak izateko mugan daude. Altuera soin gurutzera 1,38 cm. eta 1,50cm. artean baitago.\nArrazak uhartera migratutako hainbat herriek ekarritako abereen eragina izan du. Zaldiak ez dira jatorriz Korsikakoak. Azken Izotz Arotik gero ez zen bertan zaldirik. Antza lehendabiziko abereak erromatarren konkista eta gero ekarri zituzten bertara, duela 2.259 urte.\nMendiko poniak dira, eta urrats seguruko zaldia dira leku malkartsuetan. dirudienez Napoleon korsikar ospetsuaren lehendabiziko zaldia izan zen korsikar poni hauetako bat.\nHainbat bidai kronikek famatu dute Korsikako zaldia. Bai zela zalditzat baita gurdietatik tiratzeko edo mendetan zehar korsikarrek lanean jarritako hainbat lantegietan."}
{"id": "748212", "revid": "336", "url": "https://eu.wikipedia.org/wiki?curid=748212", "title": "Seitan", "text": "Seitana gariaren proteina nagusia den glutenarekin egindako janari bat da. Seitana modu tradizionalean egiteko, gariaren irinaz osatutako ore bat garbitzen da urarekin, almidoi pikor guztiak kentzen zaizkion arte. Horrela, disolbaezina den glutena besterik ez da geratzen, ore elastiko gisa. Ondoren, ore hori egosi egiten da, janari gisa erabili ahal izateko.\nSeitan izena japonesezko shokubutsusei tanpaku (\u690d\u7269\u6027\u305f\u3093\u3071\u304f; landare-proteina) hitzatik dator. Halaere, japonian fu (\u9ea9, \"gluten\") bezala ezagutzen dute. Txineraz \"mi\u00e0n j\u012bn\" (\u9eb5\u7b4b, \"gari haragia\" edo \"gluten haragia\") deitzen diote.\nSeitana sojan oinarrituta okelaren ordezko gisa erabiltzen diren beste janari batzuk, esaterako tofua, ordezkatzeko erabiltzen da zenbaitetan. Seitan mota batzuk haragiaren antzekoagoa den testura daukate. Asiako gastronomian, gastronomia begetarianoan, gastronomia budistan eta gastronomia makrobiotikoan haragiaren ordezko gisa erabiltzen da sarritan.\nSeitanak gizakientzako funtsezkoa den aminoazido bat, lisina, gutxi du.\nSeitana VI. mendean agertu zen lehen aldiz, fideo txinatarren osagai gisa. Historikoki oso erabilia izan da Txina, Japonia eta Asiako Ekialdeko beste sukaldaritza batzuetan. XXI. mendean Mundu osora hedatu da bere erabilera, batez ere barazkizaletasunaren eskutik."}
{"id": "748215", "revid": "119347", "url": "https://eu.wikipedia.org/wiki?curid=748215", "title": "Edari", "text": "Edaria animaliek eta, batez ere, gizakiek, kontsumitzen duten edozein likido edo isurkaria da. Gehien kontsumitzen den edaria ura da.\nGizakiari dagokionez, egarria asetzea da bere funtzio nagusia dena, baina horrez gain, toki garrantzitsua hartzen du jokabide kulturaletan. Edari mota arruntenak ura, esnea, zukuak, kafea, tea eta freskagarriak dira. Horrez gain, alkohola duten edariak ere, esaterako ardoa, garagardoa eta edari biziak, giza kulturaren parte izan dira milaka urtez.\nBiologia.\nGorputzak deshidratazioa pairatzen duenean, egarri sentsazioa sortzen da. Egarriaren erregulazioa hipotalamoan gertatzen da, gorputzaren elektrolito mailan gertatzen diren aldaketa txikien arabera, bai eta gorputzean barrena zirkulatzen ari den odolaren bolumenean gertatzen diren aldaketen arabera ere. Gorputza edariz hornitzeari uzten bazaio, heriotza eragin dezake, beste edozein substantzia kentzen bazaio baino azkarrago. Ura eta esnea izan dira oinarrizko edariak historian zehar. Ura bizitzarako funtsezkoa denez, gaixotasun askoren eramailea ere izan da.\nGizakia teknologia berriak asmatzen eta eskuratzen joan zen neurrian, edariak sortzeko modu berriak agertu ziren. Ardoaren ekoizpena erakusten duten froga arkeologiko goiztiarrenak Georgian (K.a. 6000 urtea) eta Iranen (K.a. 5000 urtea) aurkitu dira. Europako Neolitoan K.a. 3000 urtean seguru asko jadanik ezaguna zen garagardoa. Garagardoaren eta ogiaren asmakuntza teknologia sortzeko eta zibilizazioa eraikitzeko funtsezko osagai gisa hartu izan da. Tea, berriz, seguru asko Yunnan eskualdean sortu zen, Txinan, Shang dinastian (K.a. 1500 - K.a. 1046), sendagai gisa.\nEkoizpena.\nHainbat prozedura erabil daiteke edari bat ekoizteko. Itxura batean inolako prestakuntza behar ez luketen edariek ere, esaterako urak, aurretik tratatzea komeni dira, gaixotasunak eta intoxikazioak saihesteko.\nUraren arazketa.\nUra edari guztien osagai nagusia da. Ura arazteko metodo anitz dago, besteak beste iragazketa edo konposatu kimikoen gehikuntza, adibidez klorazioan. Ur araztuak garrantzi berezia du Munduko Osasun Erakundearen arabera: beherakoaren ondorioz munduan gertatutako heriotzen % 94a (infekzioen hirugarren kausa da eta urtero 1,8 milioi pertsonak jasaten dute) saihestu egin liteke ingurumena eta, batez ere, uraren segurtasuna, hobetuta.\nPasteurizazioa.\nPasteurizazioa n, likido bat denbora tarte batez eta tenperatura jakin batean berotzen da, eta ondoren, berehala hozten da. Horri esker, likidoan mikroorganismoen hazkundea moteltzen da eta edari hondatzeko igaro behar den denbora luzatzen da. Batez ere esnearen iraupena luzatzeko erabiltzen da, baina baita zukuen segurtasuna handitzeko ere. Esnearen kasuan, oso arrunta da bakterio patogenoek hura erasatea, eta gaixotasunen sortzaile nagusietako bat da munduan.\nZukutzea.\nZukua fruituetatik eta barazkietatik erauzteko prozesua da. Fruituak eskuz estututa, zuku kantitate handiak atera daitezke zenbait kasutan, esaterako laranjetan eta mahatsean. Dolarea eta beste makina batzuk erabilita, presio handiagoa egiten da eta erauzitako zuku kantitatea handiagoa da. Ardoa ekoizteko lehen urratsa mahatsa zukutzea da.\nInfusioa.\nInfusioan, zaporeak eta beste elementu kimiko batzuk landareak uretan -hotzean edo beroan- edukita lortzen dira. Prozesu hori erabiltzen da tea egiteko, eta kafea prestatzeko ere erabiltzen da zenbaitetan.\nPerkolazioa.\nPerkolazioan, jariakin bat material porotsu eta iragazkor batetik iragaten da, jariakinaren osagai disolbagarriak likidoan gera daitezen. Kafea egiteko prozesuan, adibidez, disolbatzailea ura da, substantzia iragazkorra kafe zatiak dira, eta osagai disolbagarriak kafeari bere kolorea, zaporea, usaina eta propietate estimulatzaileak ematen dizkiotenak dira.\nKarbonazioa.\nKarbonazioa erabilita, likidoetan karbono dioxidoa disolbatzen da. Freskagarriak egiteko erabiltzen da.\nHartzidura.\nHartziduran, legamiak erabiltzen dira likidoetako azukrea etanol bihurtzeko eta, horrela, edari alkoholdunak ekoizteko. Ardogintzan, adibidez, mahatsa legamiarekin nahasten da ingurune hipoxikoan, hartzidura gerta dadin. Ardoaren alkohol maila, azukre kantitatearen eta hartzidurari emandako denboraren araberakoa izango da.\nDestilazioa.\nDestilazioaren bidez, lurrunkortasun puntu desberdina duten likido nahasteak bereizten dira, nahastea egosten jarrita. Ura arazteko erabiltzen da, baina baita edari biziak ekoizteko ere.\nNahastea.\nEdariak nahastu egin daitezke konbinazio berriak sortzeko. Edari alkoholdun bat tartean dagoenean, koktel deitzen zaie nahaste horiei. Jatorriz, koktelak edari bizien, azukrearen, uraren eta biterren nahasteak ziren.\nMotak.\nAlkoholik gabeko edariak.\nAlkoholik gabeko edariak etanolik ez duten edo oso gutxi duten edariak dira. Usu, kategoria horretan sartzen dira alkoholik gabeko garagardoa (zenbaitetan alkohol pixka bat izan arren), alkoholik gabeko ardoa eta sagardoa, alkohol bolumena % 5ekoa baino txikiagoa bada. Alkoholik gabeko edariak dira ura, freskagarriak, tea, limoi ura, zukuak, esnea, txokolate egina, kafea, irabiakiak eta edari energetikoak.\nUra.\nMunduan gehien kontsumitutako edaria ura da. Hala ere, Lurreko uraren % 97a ezin da edan bere horretan, ur gazia baita. Ur geza ibaietan, lakuetan, barnealdeko hezeguneetan, akuiferoetan eta glaziarretan dago. Lurreko ur gezaren % 1 baino gutxiago atzi daiteke modu eraginkorrean, bai lurrazaleko baliabideetatik bai lurpekoetatik.\nMendebaldeko kulturetan, ura gehienetan hotz edaten da. Txinan, gehienetan bero edaten da.\nEsnea.\nEsnea haurren nutrizio iturri nagusia da. Munduko hainbat kulturatan, eta bereziki mendebaldean, gizakiek esnea kontsumitzen jarraitzen dute helduaroan ere, beste animalia batzuen esnea erabilita (batez ere behiena, ardiena eta ahuntzena).\nLandareetatik eratorritako edariak ere arruntak dira zenbait kulturatan. Nahiz eta berez esnea ez izan, \"esne\" izena ematen diete merkaturatze estrategia gisa. Multzo horretan daude soja edaria, arbendol edaria, arroz edaria eta koko edaria.\nTea.\nTea munduan gehien edaten den bigarren edaria da, eta \"Camellia sinensis\" zuhaixkaren hosto lehorrekin eta ur beroarekin infusioa eginda prestatzen da. Horrez gain, beste zenbait prozesu ere jasan ditzake kontsumitua izan aurretik: limoia, esnea edo azukrea dira tearekin erabiltzen diren gehigarri arruntenak. Beste ongailu batzuk gurina eta gatza dira (Bhutan, Nepal eta Tibeten); burbuiladun tea Taiwanen; jengibrea Indonesia, Malaysia eta Singapurren; menda Iparraldeko Afrikan eta Senegalen; kardamomoa Erdialdeko Asian.\nEskualde bakoitzean tea zerbitzatzeko modua ere berezia da. Txinan eta Japonian kikara txikiak erabiltzen dira; Estatu Batuetan sarritan hotz eta gozogarri askorekin eskaintzen da (te izoztua); Indian esnearekin egosten da...\nMunduan zehar, belarrez egindako beste zenbait infusiori ere te deitzen zaie. Hostoak, loreak, sustraiak edo azala erabil daiteke belar infusioak egiteko, eta gai freskoa, lehortua edo hauts formatuan erabil daiteke.\nKafea.\nKafea \"Coffea\" generoko zenbait zuhaixka espezieren hazi xigortuak erabilita prestatzen da. Gehien erabilitako espezieak \"Coffea arabica\" (estimatuena) eta \"Coffea canephora\" gogorragoaren \"robusta\" aldaera dira. Kafe landareak 70 herrialde baino gehiagotan ekoizten dira. Kafe haziak, bildu ondoren, xigortu egiten dira, nahi den zaporearen arabera xigortze maila desberdinean. Ondoren, ehotu eta prestatu egiten da, kafe edaria sortzeko.\nKafea pixka bat azidoa da (pH 5,0\u20135,1) eta estimulatzailea da, kafeina baitu. Kafeak gizakiengan duen eragina hainbat ikerketatan aztertu da, baina emaitzak aldakorrak izan dira haren onurei eta kalteei dagokienez.\nKafea Arabian laboratu zen lehen aldiz, eta kafearen kontsumoaren lehen ebidentzia XV. mendekoa da, Yemenekoa.\nEdari karbonikoak.\nEdari karbonikoek karbono dioxidoa dute disolbatuta. Gasa modu naturalean ager daiteke, hartziduraren bidez eta ur karboniko naturalen iturburuetan, edo modu artifizialean sar dakioke edariari, presioaren bidez. Lehen edari karboniko artifiziala 1770eko hamarkadan agertu zela uste da, Thomas Henry izenekoak ekoiztuta. Zaporea emateko, kola, limoia, laranja jengibrea eta beste hainbat substantzia erabiltzen dira; ondoren, azukrea eta kontserbatzaileak gehitzen zaizkio freskagarriari.\nZukuak.\nFruitu zukuak gehigarririk ez duten edo oso gutxi duten produktu naturalak dira. Zuku zitrikoak (laranjazkoak batez ere) oso arruntak dira gosarietan eta askarietan, eta beste zuku batzuk ere asko kontsumitzen dira: mahatsezkoak, pinazkoak, sagarrezkoak...\nFruituak oso iragankorrak direnez, haien zukua erauzi eta biltegiratzeak balio erantsia izan du historian zehar. Zenbait fruitu oso azidoak dira, eta batzuetan urarekin eta azukrearekin edo eztiarekin nahastu izan dira gozoagoak izan daitezen.\nLandareetatik abiatuta egindako zukuak hotz edo bero (zopa modura) zerbitza daitezke. Landare askok eskaintzen dute zukua egiteko aukera: azenarioa, tomatea, luzokerra, apioa, etab. Landare zukuak, sarritan, fruitu zukuekin nahasten dira, zapore hobea lortzeko.\nEdari alkoholdunak.\nEdari bat alkoholikoa dela irizten zaio etanola neurri esanguratsuan duenean. Hainbat kulturetan, tradizio kultural errotua da edari alkoholdunak tabernatan hartzea, gizarte elkarrekintzarako.\nGaragardoa.\nGaragardoa sortzeko prozesuan, almidoiaren sakarifikazioa eta horren ondorioz sortutako azukrearen hartzidura gertatzen da. Prozesurako behar diren entzimak sarritan zereal maltatua da, gehienetan zekalea. Garagardo gehienek lupulua daukate zaporea emateko eta kontserbatzaile natural gisa jokatzeko. Zaporea emateko beste belar edo fruitu batzuk ere izan ditzake.\nGaragardoa munduan gehien edaten den edari alkoholduna da. Historian zehar, emakumeak izan dira garagardo egile nagusiak, eta etxean kontsumitzeko egin izan da.\nSagardoa.\nSagardoa sagar zukutik abiatuta sortzen den edari alkoholduna da. Badaude beste fruitu batzuk erabilita (madaria, mertxika, etab.) egiten diren antzeko edariak. Edozein sagar mota erabil daiteke sagardoa egiteko, baina zenbait sagar aldaera bereziki sagardorako landatzen dira.\nMunduan sagardo gehien kontsumitzen eta ekoizten duen herrialdea Erresuma Batua da. Euskal Herrian ere tradizio handia dauka sagardoaren kontsumoak.\nArdoa.\nArdoa mahatsaren hartziduraren bitartez ekoiztutako edari alkoholduna da. Mahatsen konposizio kimiko naturalari esker, ez da beharrezkoa izaten azukrerik, azidorik, entzimarik, urik edo beste ezein produkturik gehitzea hartzidura gerta dadin. Legamiek mahats zukuaren azukreak kontsumitzen dituzte eta alkohola eta karbono dioxidoa sortzen dute. Fruituaren ezaugarrien arabera, elkarrekintza konplexuak gertatzen dira fruituaren eta legamien artean, mota askotako zaporeak eta usainak sortzen dira, eta horri esker, askotariko ardo aldaerak ekoizten dira.\nEdari biziak.\nEdari biziak edari destilatuak dira, gehitutako azukrerik ez dutenak eta gutxienez % 20 alkohol dutenak. Multzo horretako edaririk ezagunenak brandya, gina, rona, tekila, vodka eta whiskia dira."}
{"id": "748216", "revid": "1712", "url": "https://eu.wikipedia.org/wiki?curid=748216", "title": "Taper", "text": ""}
{"id": "748217", "revid": "1519", "url": "https://eu.wikipedia.org/wiki?curid=748217", "title": "Tuper", "text": ""}
{"id": "748218", "revid": "512", "url": "https://eu.wikipedia.org/wiki?curid=748218", "title": "San Vicente basilika (\u00c1vila)", "text": "San Vicente basilika, baita ere Vicente, Sabina eta Cristeta Anaia-arreba Martiri Santuen basilika bezala ezagututa, Gaztela eta Leongo \u00c1vila hirian dagoen XII eta XIV. mende artean eraikitako eliza erromanikoa da. 1882tik Espainiako Monumentu Nazionalaren izendapena du. \u00c1vilako katedralaren ondoren hiriko monumentu nagusia eta Erromanikoaren ereikin garrantzitsuenetarikoda da.\nHistoria.\nJatorrizko eliza hiru gazte martirien erlikiak gordetzeko eraiki zen. Gorpuzkin horiek, leku desberdinak egon ondoren, 1175ean berriro ere \u00c1vila eraman zituzten. Ordurako gaur ezagutzen den eraikina hasita zegoen, 1130 urtearen inguruan hasita. Dena dela, lanak urte batzuk geldituta egon ziren XII. mende erdian berriro hasi arte. XIV. mende arte ezin zen lanekin bukatu nahiz eta Alfontso X.a Gaztelakoaren Antso IV.a Gaztelakoaren laguntza izan. Azken lana iparraldeko dorrea izan zen, antza denez, Giral Fruchel frantsesak egindakoa. Fruchel gotikoaren bultzatzailea penintsulan izan zen eta \u00c1vilako katedralaren eraikuntzan hartu zuen parte ere bai. Mende horretatik XIX. mende arte eraikinak aldaketa batzuk izan zituen baina arkitektura estiloa hondadu gabe. XIX. mendearen erditik XX. mendearen hasiera arte, batez ere Enrique Mar\u00eda Repull\u00e9s y Vargas arkitektoaren agindupean, konponketa ugari egin ziren baina beti oso era begirunetsuaz.\nKondaira.\nVicente, Sabina eta Cristeta Anaia-arreba Martiri Santuen kondaira IV. mendetik dator. 306. urtean kristauek Dioklezianoren jazarkundea pairatzen zuten. \u00c1vilan aipatutako gazteak Daziano pretorraren jazarpena sufritu zuten. 304ean plazaratutako jazarpenaren laugarren ediktoan zera esaten zen: gazteek jainko erromatarrei eskainitako sakrifizioak eginak izatea idatziz aitortu behar zuten. Gazteek ez zuten hori onartu eta, ondorioz, hil arte martirioa pairatu zuten. Tradizioaren arabera gorpuak harri baten gainean jarri ziren eta, gero, harri hori egungo basilikaren eraikuntzan erabili izan zen. Kondairak, bestetik, gazteak salatu zituen judua damutu egin zela eta haien gorpuak lurperatzeko tenplu bat eraiki zuela.\nErlikiak.\nGorpuzkinak toki askotan gorde izan dira historian zehar. Hasiera batean \u00c1vilan bertan gelditu baziren ere, 1062an, musulmanen erasoak zirela eta, Errando I.a Leon eta Gaztelakoa erregeak Burgosko San Pedro de Arlanza monasteriora eramatea agindu zuen. 1175an, musulmanekin ezarritako mugak hegoalderuntz eramanak, gorpuzkinak jatorrizko tokira eraman zituzten; ordurako eliza eraikitzen ari zen. Dena dela, hori ez zen azkeneko mugimendua izan. 1835an Covarrubiasera eramank izan ziren, San Cosme eta San Dami\u00e1n kolegiatara alegia; handik Burgosko katedralara eta, azkenik, berriro ere \u00c1vilara non aldare nagusian kokatuak gelditu ziren.\nDeskribapena.\nGoian esan dena bezala, eraikuntzaren ardura Giral Fruchelen eskuetan jartzen da. Oinplanoa Latindar gurutze itxurakoa da, abside zirkuluerdiko hiru habearteekin eta beste bat transeptu oso luzekoa, domo, atari, bukatu gabeko bi dorre eta kripta. Zutabeak plinto zilindrikoen gaineko gurutze greziarraren itxurakoak dira. Habearteek gurutze gangako estalpeak dituzte.\nAlde zaharrenak buru triabsidal eta traseptua dira. Geldialdi bat ondoren, XII. mende erdian mendebaldeko fatxada eraiki zen; bertan Kristo eta apostoluen irudiekin ornitutako arkibolta handiak ikus daitezke. Kriptak, bestetik, hiru kaperetan zatituta dago.\nEliza barruan elementu nagusia XII. mendeko Anaia-arreba Martirien Zenotafioa da. Zenotafio horretan martirien gorpuzkinak gordetzen ziren. Oso ondo kontserbatuta dago eta Espainiako eskultura erromanikoaren lan nagusietariko bat da."}
{"id": "748220", "revid": "105290", "url": "https://eu.wikipedia.org/wiki?curid=748220", "title": "Oxford (oinetakoa)", "text": "Oxford edo Balmoral oinetako lokarridun mota da, oinetako-laurdenen hegalak azken muturreraino oinetako-bularrari josirik dituena. Beltzak edo marroiak, pieza asko dutenean brogue diete."}
{"id": "748222", "revid": "512", "url": "https://eu.wikipedia.org/wiki?curid=748222", "title": "Oxford (argipena)", "text": "Oxford Ingalaterrako hiria da, bere unibertsitateari esker ospetsua dean.\nOxford toponimo hauetako bat ere bada:\nGainera:"}
{"id": "748224", "revid": "56334", "url": "https://eu.wikipedia.org/wiki?curid=748224", "title": "Indo-Greziar erresuma", "text": ""}
{"id": "748225", "revid": "119347", "url": "https://eu.wikipedia.org/wiki?curid=748225", "title": "Derbi (oinetako)", "text": "Derbi edo blucher oinetako lokarridun mota da, oinetako-\nlaurdenen hegalak oinetako-bularrari josirik dituena, baina Oxfordetan ez bezala, hegalen azken zatia aske geratzen zaiona. 1850eko hamarkadan sortu zuten kirola eta ehizarako baina XX. mendean zehar janzteko zapata bilakatu zen."}
{"id": "748226", "revid": "6950", "url": "https://eu.wikipedia.org/wiki?curid=748226", "title": "Kirol-oinetako", "text": "Kirol-oinetakoak kirola egiteko bereziki diseinatutako oinetakoak dira. Eguneroko jardunerako oinetako erosoak dira. Hasieran kirolerako sortu zituzten, baina 1980tik aurrera janzteko zapata bilakatu ziren. Hego Euskal Herrian zapatilak edo tenisak, (tenis-oinetakoak) terminoak ere erabiltzen dira lagunarteko erregistroan."}
{"id": "748227", "revid": "1545", "url": "https://eu.wikipedia.org/wiki?curid=748227", "title": "Sneaker", "text": ""}
{"id": "748228", "revid": "105290", "url": "https://eu.wikipedia.org/wiki?curid=748228", "title": "Areto-zapata", "text": "Areto-zapata oinetako lokarrigabe mota da, molde baxukoak. Normalean emakumeek erabiltzen dute baina gizonezkoek ere zenbait gertakizun formaletan (operan adibidez) erabiltzen dute."}
{"id": "748229", "revid": "56334", "url": "https://eu.wikipedia.org/wiki?curid=748229", "title": "Gene Autry", "text": "Orvon Grover \"Gene\" Autry (Tioga, Texas, 1907ko irailaren 29a - Studio City, Kalifornia, 1998ko urriaren 2a) estatubatuar country kantautore eta aktore bat izan zen.\nWestern kultura eta Mendebalde Urrunarekin lotua, Hollywoodeko cowboy kantautore eta aktoreetako bat izan zen."}
{"id": "748230", "revid": "105290", "url": "https://eu.wikipedia.org/wiki?curid=748230", "title": "Mokasin", "text": "Mokasin zapata arina eta malgua da, lokarririk gabekoa. Hitzak powhatan izeneko algokin hizkuntzan jatorria du, non \"oinetako\" esan nahi duen."}
{"id": "748231", "revid": "336", "url": "https://eu.wikipedia.org/wiki?curid=748231", "title": "Ontzi-oinetako", "text": "Ontzi-oinetakoa oinetako lokarridun mota da, gomazko zola lodia duena. XX. mendean sortu zuten ur-kirolerako baina egun janzteko zapata bilakatu da."}
{"id": "748232", "revid": "105290", "url": "https://eu.wikipedia.org/wiki?curid=748232", "title": "Oinetako botoidun", "text": "Oinetako botoiduna oinetako uhalduna da, oinbularrean lotzen dena. Gaztelaniaz , frantsesez eta ingelesez diete."}
{"id": "748233", "revid": "6327", "url": "https://eu.wikipedia.org/wiki?curid=748233", "title": "Astana (txirrindularitza taldea)", "text": ""}
{"id": "748234", "revid": "119347", "url": "https://eu.wikipedia.org/wiki?curid=748234", "title": "San Pedro de Arlanzako monasterioa", "text": "San Pedro de Arlanza monasterioa (), Burgosko Hortig\u00fcela herrian (Gaztela eta Le\u00f3n, Espainian) Arlanza ibaiaren ondoan dauden erorkinak Gaztelako Konderriko monasterio beneditar garrantzitsuenetariko batena izan ziren. Monasterioaren estiloa erromaniko-gotikoa zen. Gaur egun gordetzen diren aztarna zaharrenak 1080koak dira baina komunitatea 912an sortu zen, haranaren alde batean dagoen paretan zegoen eremutar-komunitatea bezala. Monasterio honek \"Gaztelako sehaska\" izengoitia jaso zuen eta 1835 arte martxan egon zen; urte horretan, Mendizabalen desamortizazioaz hustu egin zen. 1931an Monumentu Historiko-artistikoaren izendapena jaso zuen. Gaur egun monasterioaren alde batzuk berreskuratzen ari dira. Fern\u00e1n Gonz\u00e1lezen gorpua bertan egon zen lurperatuta.\nHistoria.\nLehenengo eremur-komunitate ondoko paretan sortu zen, 912 inguruan. Monasterioko kartularioan bi testuetan data hori aurkitu da baina haien benekotasunaren inguruko zalantza handiak daude. Ziur aski, gero sortutako faltsutzeak dira Fern\u00e1n Gonz\u00e1lez izena monasterioarekin lotzeko. Dirudienez hemen egon zen lurperatuta Gaztelako lehen kondea bere emaztearekin batera; aurretik, biak, Santa Mar\u00eda baselizan egon ziren gordeta. San Pedro de Arlanzan desamortizazioa gertatu arte egon ziren; orduan, 1841ean, Covarruviasko Kolejiatara eraman zituzten.\nGeldizen diren erorkinek oso estilo desberdinak erakusten dituzte. Horrela, eliza, 1080an hasita, erromanikoa bazen, ondoren aldaketa gotikoak ezagutu zituen. Gotiko garaian aldaketa handiak egin ziren; XI. mendeko kapitel batzuk gorde ziren dena dela. Gordetako beste eraikinak hauek dira: XII. mendeko dorrea, klaustroaren zati bat, areto kapitularra, elizaren ataria; azken hau, 1895an, Madrilgo Museo Arkeologiko Nazionalera eraman zuten. Monasterioaren beste elementuak ere sakabanatuak izan dira: aipatutako Fern\u00e1n Gonz\u00e1lez eta Santxaren sepulkroa, Mudarrako sepulkroa, gaur egun Burgosko katedralean, margolan asko Kataluniako Arte Museo Nazionalean eta New Yorkeko Metropolitan Museum of Artean ikus daitezke...\nKondaira.\nKondaira asko monasterio honen iraupena eta Gaztelaren arrakasta biltzen dute. Horren arabera, monasterioaren berreskuratzeak bestearen arrakasta ekarriko luke."}
{"id": "748235", "revid": "56334", "url": "https://eu.wikipedia.org/wiki?curid=748235", "title": "Hizkuntzalaritza historikoa", "text": ""}
{"id": "748236", "revid": "56334", "url": "https://eu.wikipedia.org/wiki?curid=748236", "title": "Caroline Herschel", "text": ""}
{"id": "748238", "revid": "119347", "url": "https://eu.wikipedia.org/wiki?curid=748238", "title": "Natalie Clifford Barney", "text": "Natalie Clifford Barney (Dayton, Ohio,1876ko urriaren 31 - Paris, 1972ko otsailaren 2a) erbesteratu gisa\nParisen bizi izan zen idazle, poeta eta nobelagile estatubatuarra izan zen. Barney-ren apaindegian literatur topaketak antolatu zituen, Parisko Rive Gaucheko hirian dagoen hirurogeita hamar urte baino gehiagotan ospatu ziren eta mundu osoko idazle eta artistek bildu ziren.\nLiteratura frantzesa sustatzeko lan egin zuen, \"belaunaldia galdu\" izeneko modernista amerikar eta britainiarrekin batera. Emakumeek idatzitako literatura sustatzeko lan egin zuen eta \"Emakumeen Akademia\" sortu zuen, Frantziar Akademiako gizonezkoen eskutik. Aldi berean, Remy de Gourmont eta Truman Capote bezalako gizonezko idazleei laguntza eta inspirazioa eman zizkien.\nEmakume herrikoi lesbiana zen eta 1900. urteaz geroztik emakumeen arteko maitasun poemak argitaratzen hasi zen,bere izenarekin sinatuz. Berak sinisten zuen moduan\n\"ondoeza ezabatzeko modurik onena\"iskanbila sortzea zen.\nBere lanean feminismoaren eta bakezalearen aldeko apustua egin zuen. Monogamiaren aurka egin zuen eta, aldi berean, epe motzeko eta epe luzeko harremanak mantentzen zituen.\nHau da, Ren\u00e9e Vivien poetarekin eta Armen Ohanian dantzariarekin batera.Baita Romaine Brooks margolariarekin berrogeita hamar urte arteko harremanak izan zituen. Bere bizitza eta bere maitasuna eleberri ugariren inspirazio iturria izan ziren, hala nola Idylle saphique (Idilio safico) edo bestearen argitaletxea, XX. Mendeko lesbiana gaiaren nobela ezagunenetakoa.\nLehen urteak.\nNatalie Barney Daytonen (Ohio) jaio zen, 1876ko urriaren 31n; Albert Clifford Barney eta Alice Pike Barney ziren bere gurasoak.\nAlbert ingeles jatorriko trenbide-ibilgailuen jabe aberats baten semea zen, Alice aldiz,jatorri alemaniarra, holandarra eta alemanak zituen.\nSei urte zituela, Natalia eta bere familia New Yorkeko Long Beach Hotelean egin zuten uda, non Oscar Wildek Ameriketako Estatu Batuetan egin zuen bira barnean hitzaldia eman zuen. Wilde beregana hurbildu zitzaion, bere aurrean zebilen bitartean, bere belaunetan eseri eta istorio bat kontatu zion.\nBarneyk honi buruz, Adventures of the Mind-en kontatu zuen. Elkarrizketa horrek Aliciaren bizitzaren ibilbidea aldatu eta artea serio serioa bultzatzeko inspiratu zuen. bere senarraren gaitzespena izan arren. Geroago, Alice Pike Barneyk, Carolus-Duran eta James McNeill Whistler-ekin pintura ikasi zuen; bere lan asko Smithsonian American Art Museum-eko bilduman daude.\nBere garaiko neskato askok bezala, Natalie Barney hezkuntza ez-organikoa jaso zuen. Frantsesekiko interesa Jules Verneen ipuinak ozenki irakurtzen zituen irakasle batenak izan ziren, haien hizkuntza azkar ikasi behar baitzuen. Geroago, bere ahizpa Laura Clifford Barneyrekin batera Les Ruches, Marie Souvestre feministak sortutako Frantziako eskola, eta Eleanor Roosevelt bezalako pertsona ospetsu batzuek parte hartu zuen. Frantsesez hitz egiten zuen azentu amerikarrik gabe, eta Parisen finkatu nahi zuen. Bere argitalpen ia guztiak frantsesez idatzi zituen.\nHamar urte zituela, bere familia Washington Hirira joan zen bizitzera eta udak Bar Harbor-n (Maine) igaro zituen. Washingtongo egunkarietan sarritan aipatu zen hiriko familia aberatsenetako baten alaba errebelde eta ez ohiko gisa. Hogei urte bete zituenean, Bar Harbor barnean jartzen zuen titularrak, Amazoniaren estiloa ordez, bigarren zaldi bat gidatzen zuen bitartean.\nBarneyk geroago esan zuen 12 urte zituenetik bazekiela lesbiana zela eta prest zegoela bere bizitza ezer ezkutatu gabe bizitzera.1899an, Liane de Pougy korresailea Pariseko areto batean ikusi ondoren, bere burua aurkeztu zuen bere egoitzan orri batean itxita zegoen eta Sapphok bidalitako \"maitasuna\" orri bat zela iragarri zuen. De Pougy Frantzian emakume ospetsuenetariko bat izan zen arren, gizon aberatsen izenburuak etengabe setiatu zituen izenburuak, Barney-ren ausardia gustoko izan zuen.\nBere abentura laburra Pougy nobela, Idylle Saphique (Idyll Sapphic) eleberriaren gaia bihurtu zen, roman \u00e0 clef adibide klasiko bat - frantsesa fikziozko fatxada baten atzean bizitza erreala deskribatzen duen eleberrian. 1901ean argitaratua, liburu hau Parisen ezaguna bihurtu zen eta gutxienez 69 aldiz erreproduzitu zuen lehen urtean.\nOrdurako, beraien erlazioa bukatutzat jo zuren, zenbait alditan eztabaidatu ondoren, eztabaidaren arrazoia, Barneyren nahia Pougy bere maitale bizitzatik ateratzeko gogoaren ondorioz.\nBarney Idyllek Saphique-ren kapitulu batean lagundu zuen, non Pougy-ren oinak antzerkiko kutxetan etzanda zegoela deskribatu zuen, Sarah Berbhardt-ek Hamlet-en jotzen ikusi zuen. Atsedenaldian Barney-k \"Flossie\" -ek bezala, Hamleten egoera emakumezkoekin alderatzen du: \"Zer gertatzen da ekintza grinatsuarekin lotutako emakumeak kateatuta daudenean?\u201d\nLiburu honetan aipamenean frantsesez egindako ingelesaren itzulpena agertzen da.\nLettres \u00e0 une Connue (Letra bat topatu ditudan emakumea) ere idatzi zuen, horri buruz bere nobela epistolarrik gabea. Liburuarentzako editorerik ez dagoen arren, geroago inozo eta baldarra deitu ziona, nabarmenagoa da homosexualitateari buruz eztabaidatu dela, eta hori jotzen zuen naturala eta albinismoa parekoa zen. \"Nire bitxikeria\", esan zuen, \"ez da bizio bat, ez da nahita eta ez du inori kalterik egiten\".\nEva Palmer-Sikelianos.\nEva Palmer-Sikelianos izan zen Natalia Clifford-ren lehen maitalea, 1893an ezagutu zuten elkar. Bar Harbor-en (Maine) udako oporretan. Poesia, literatura eta zaldiz ibiltzeko interesa zuten. Barneyk Palmerrekin alderatu zuen Erdi Aroko birjina batekin, orkatiletara iritsi zitzaion bere ile gorrixka, bere begi berde eta itxura.\nUrte batzuk iraun zuten; Parisko Chalgrin kalean apartamentu bat partekatu zuten eta, ondoren, bakoitzak bere espazio propioa zuen Neuilly-sur-Seine-n. Barney-k maiz eskatu zien Palmerren laguntzarekin beste emakume batzuekin, adibidez, Pauline Tarn.\nAzkenean, Palmer utzi zuen Barneyk, hau Greziara joan eta gero ezkondu zen Angelos Sikelianosekin. Haien arteko harremana ez zen gertakarien txanda honetan bizirik iraun, Barneyk Angelosen iritzi txarra izan zuen eta letra gorenen trukea eragin zuen.\nUrte batzuk geroago, adiskidetasuna konpondu zuten eta biak heldutasunarekin ebaluatu ahal izan zuten bakoitzak bestearen bizitzan jokatzen zuen papera.\nRene\u00e9 Vivien.\n1899ko azaroan, Pauline Tarn poeta ezagutu zuen, Ren\u00e9e Vivien ezizenarekin ezaguna zena. Vivienentzat maitasuna lehen begiratuan izan zen. Barneyk liluratu zitzaion harekin bere poema bat errezitatu zuenean, \"heriotzaren nahiaren jazarpena\" deskribatu ondoren. 27 Abantaila arriskutsua. Sentimentala ere bai idazteko inspiratu zitzaien sormen trukea zen. Barney Vivienek bere poesian esploratu zuen esparru teoriko feminista bat eman zuen.\nPoeta sinbolisten irudiak egokitu zituzten, maitasun gorabeherekin batera emakumeak maitasunaz deskribatzeko eta historian eta mitologian emakume heroikoak ere aurkitu zituzten. Ados. Barney-k bere familia Washington DC-an bisitatu zuenean 1901ean, Vivien-ek bere gutunak erantzuten utzi zuen, Barneyk berarekin itzuli nahi izan zuen urte askotan, Emma Calv\u00e9-ko mezzo-sopranoa, Vivienen leihoan abestu ahal izateko, lagun bat konbentzitzeko asmoz, lorategian dagoen poema bat bota ahal izateko, balkoian. Loreak eta olerkiak interbentziatu eta itzultzen dituzte irakasle batek.\n1904an Je me souviens (I Remember) idatzi zuen, haien erlazioari buruzko poema prosa pertsonal eta bizia, Vivienek bere itzulera egiteko saiakera bat eskuz aurkeztu ziona. Ziren bateratu eta elkarrekin bidaiatu zuten Lesbosera, non zorionez bizi baitziren denbora laburrean, Safo-k bezalako emakumeentzako olerki eskola bat sortzeko asmoa zuelako, tradizioaren arabera, Lesbos-en inguruan 2500 urte inguru sortu zituen. Hala eta guztiz ere, Vivienek, bere maitalearen H\u00e9l\u00e8ne-ek (Zuylen de Nyevelt) gutun bat jaso zuen eta Konstantinopla-ra joan zen harekin hausteko. Parisen Barney elkartu nahi zuen, baina erabaki zuen baronesarekin egonaldia egitea eta oraingoan etenaldia iraunkorra izan zen.\nVivien osasuna berehala uko egin zen gutxira. Bere lagun eta bizilaguna Colette arabera, ia ez zuen jaten eta asko edan zuen, nahiz eta bere ahoa garbitu ur perfumatu alkoholaren usaina ezkutatzeko. Vivienek anorexia-urduritasuna jasan zuen, baina diagnostikoa ez zegoen garai hartan. Vivien ere kloratu hidratatuaren menpekoa da. 1908an, bere buruaz beste egin zuen laudanum gaindosi batekin, 32 urte ondorengoan hil zenean. Barney-k bere berrirako berrogeita hamar urte idatzi zituenean, esan zuen: \"Ezin izan dut gorde. Bere bizitza bere buruaz beste egin zen. Guztia hautsa eta errauts bihurtu ziren bere eskuetan \u00bb.\nPoesia eta antzerkia.\nBarney-k 1900. urtean argitaratu zuen bere lehen liburua, Quelques Portraits-Sonnets de Femmes izeneko olerki bilduma (emakume erretratu batzuk). Olerkiak frantsesezko bertsio tradizionalean eta estilo formal zaharrean idatzi zituzten, berak ez baitzuen bertso libreak interesa. Olerki hauek \"ikasketarako lana\" bezala deskribatu dira, baina Barneyk argitaratzean, emakumezkoen arteko maitasunaz idatzitako lehen poeta izan zen Sapphorenetik.\nAmak bere poema gaiaren tematiko ilustrazioak ekarri zituen, hari posatzen zitzaielako lau emakumeetako hiru alabaren maitale izan ziren jakin gabe.\nKritikak, oro har, positiboak ziren eta olerkien gaiaren lesbiana kontuan hartu gabe, batzuek ere distortsionatu egin zuten. Washington Mirrorrek esan zuen: \"Barneyk gizonezko idiak begietan eta begietan idazten ditu, ez berri den edozein bezala.\" Hala ere, gizartearen gosearen egunkari bateko titularrak oihu egin zuen:\nAitaren menderatzeagatik ihes egiteko, Cinq Petits Dialogues Grecs (1901), bere liburua argitaratu zuen, Tryph\u00e9 izenekoaren pseudonimoarekin. Izenak Pierre Lou\u00ffs-ek egindako lana egin zuen, eskuizkribua editatu eta berrikustea lagundu zion. Barney liburua ere eskaini zion. Elkarrizketen lehenengoa Antzinako Grezian gertatu zen eta Sapphoren deskribapen zabala dauka, \"leialtasun handiagoa duela beste batzuek baino\".\nJe me souviens 1910ean argitaratu zen, Vivien heriotzaren ondoren. 40 Urte horretan bertan Actes et Entr'actes (Egintza eta interludios) argitaratu zituen, obra laburrak eta olerkiak. Obra horietako bat, Equivoque (Anbiguotasuna), Sapphoren heriotzaren kondairaren bertsio rebisionista izan zen: Faonek maitemindutako amildegitik botatzeaz ordez, marinelarena, ezkontzak sortutako mina dela eta. Faonen maiteak zuen emakumearekin.\nBarneyk ez zuen bere poesia Vivien bezala hartu eta esan zuen: \"Anbizioa izan balitz, nire bizitza poema bihurtu zen\". Perilous Advantage. Bere lanak ekoizpenen bidez soilik irudikatu ziren. zure lorategiko zaleak. Karla Jayk dioenez, gehienak argudio koherenterik ez zuten eta \"seguruenik enpatiaren publikoa nahastuko luke\". 1910tik aurrera, ezagunenetakoa duen epigrama eta memoria gehienak idatzi zituen. Poesiak eta Po\u00e8mes: Autres Alliances izeneko bere azken poema liburua 1920an argitaratu zen. Frantsesez eta ingelesez poesia erromantikoa biltzen du. Barneyk galdetu zion Ezra Pound olerkiak editatzea, baina, ondoren, egin zituen gomendio zehatzak alde batera utzi zituen.\nTopaketak.\n 60 urte baino gehiago daramatza Barneyk literatur gela bat, asteroko bilera batean, non jendeak literatura, artea, musika eta bestelako gaiak interesatzen zituen. Barney-k emakumezko lanak erakusteko saiatu zen batez ere, eta bere garaiko gizonezko idazle garrantzitsuenentzako tokia ere egin zuen. Frantziako Akademiako kideekin batera modernista atzerritarrak bildu zituen.\nJoan Schenkarrek Barney-ren gelak deskribatu zuen \"akademikoekin lankidetzan eta izendapen lesbianak elkarrekin bizi izan zitezkeen kutsu kognitibo animatu, emankor eta pluralean elkarrekin bizitzeko leku gisa\".\n1900. urtean, Neuilly-ko bere etxeko egongelan lehen bilerak egin zituen. Aisialdirako olerkiak eta antzokiak irakurri zituzten (batzuetan Colette-k jotzen zuen, bere maitaleetako bat izan zen). Mata Hari-k dantza egin zuen behin, lorategian zaldi zuriarekin muntatuta, cloisonne turkesa arnasten duen Lady Godiva-ren jolasean.\nLanak Equivoque-k Barneyk motibatuta zuela agian 1904an Neuilly-k utzi zuen. Egungo egunkari bateko artikulu baten arabera, bere jabeak Sapphoren lan baten kanpoaldera interpretazio bat egiteari uko egin zion, \"natura gehiegi jarraitzen zuela\" kontuan hartuta. . Errentamenduarekin kontratua bertan behera utzi zuen eta bi solairuko pabilioia alokatu zuen Rue Jacob 20 kalean Pariseko Latindar auzoan.\nHantxe bere egongela mantendu zuen 1960ko hamarkadaren amaieraraino. Bi solairuko etxe txiki bat zen, kalearen aurrean zegoen eraikin nagusiko hiru alboetan banatuta. Pabilioiaren ondoan, lorategi handi eta minaren zegoen txoko batean ezkutatuta zegoen \"adiskidetasun tenplua\" dorikoa. Leku berri horretan, kanpoko aurpegia zuzena zen gela, poema eta elkarrizketen irakurketa batekin; agian Barney-k gelako solairuak esan zizkion, ez zuten alderdi handiek jasango dantzak dituztenak. eta Schenkar, 2000, p. 1953. Garai hartako gonbidatu batzuek Pierre Lou, Paul Claudel, Philippe Berthelot eta J. C. Mardrus itzultzailea izan ziren.\nLehen Mundu Gerra garaian, aretoa gerra aurre egiteko dutenen babesleku bihurtu zen. Henri Barbusse-k Under Fire-aren. aurkako gerra eleberria irakurri zuen eta Barneyk Bakearen aldeko Emakumeen Kongresua antolatu zuen Rue Jacob-en. Gerra garaian beste gonbidatu batzuek Oscar Milosz, Auguste Rodin eta Alan Seeger poetak Frantziako Atzerritar Legioa-ren baimenik izan zuten artean.\n1920ko hamarkadaren hasieran, Ezra Pound Barneyren lagun itxia zen eta maiz bisitatzen zion. Biek elkarrekin planifikatu zuten Paul Val\u00e9ry eta T. S. Eliot-en diru-laguntzak emateko lanpostuak utzi eta idazteko ardatz zitezkeen bitartean, baina Valeryrek beste mezenas batzuk aurkitu zituen eta Eliot beka baztertu zuen. Poundek Barney aurkeztu zuen George Antheil abangoardiako konpositoreari eta, nahiz eta bere gustu musikala ohikoagoa zen.\n1927an, Barneyk Acad\u00e9mie des Femmes (Emakumearen Akademia) hasi zuen emakume idazleen omenez. XVII. Mendean Louis XIII.ak sortu zuen eragin handia izan zuen Frantziako Akademiari erantzuna eman zitzaion eta 40 \"immortal\" -ek ez zituzten emakume horien artean emakumerik sartu. Frantziar Akademiak ez bezala, Emakumeen Akademia ez zen antolaketa formal bat, baizik eta ostiralean ohiko ikasgeletan bezala egindako zenbait irakurketek. Ohorezkoak honako hauek izan ziren: Colette, Gertrude Stein, Anna Wickham, Rachilde, Lucie Delarue-Mardrus, Mina Loy, Djuna Barnes eta ostera, Ren\u00e9e Vivien.\n1920ko hamarkadan, beste gonbidatu batzuek Andr\u00e9 Gide, Anatole France, Max Jacob, Louis Aragon eta Jean Cocteau idazle frantsesak ere bildu zituzten Ford Madox Ford idazleekin, William Somerset Maugham, F. Scott Fitzgerald, Sinclair Lewis, Sherwood Anderson, Thornton Wilder, T. S. Eliot eta William Carlos Williams eta are gehiago, Rainer Maria Rilke alemaniar poeta, Rabindranath Tagore bengalera poeta, (lehen Asiako Nobel sariduna), Matila Ghyka, errumaniera diplomatikoak, Janet Flanner (New Yorker estiloa markatu zuen) kazetaria.\nAventures de l'Esprit (1929) liburuarengatik Barneyk etxearen, lorategiaren eta \"Adiskidetasunaren tenpluaren\" mapa baten inguruko ehun pertsona baino gehiagoren izenak bildu zituen diagrama bat egin zuen.\".\nLiburuaren lehen atalak ezagutzen edo ezagutu zituen hamahiru idazle gizonezkoen oroitzapenak ditu, eta bigarrena Acad\u00e9mie des Femmes-eko kide bakoitzeko kapitulu bat dauka. Generoaren arteko oreka oinarritutako egitura hori ez zen liburuaren ontzietara eraman, zortzi gizonezko idazle izendatu zituen eta gero \"... eta emakume batzuk\" gehitu zituen.\n20ko hamarkada amaieran, Radclyffe Hall-ek jendea erakarri zuen, Erresuma Batuan Bakardadearen bakarkako nobela debekatu ondoren, Edna St. Vincent Millay poetaren irakurketa gela bete zuen 1932an. 30eko hamarkadan ostirala, Virgil Thomson lau santuetako hiru ekitalditan parte hartu zuen, Gertrude Steinen gidoian oinarritutako opera.\nParisen denbora pixka bat igaro zituzten idazle modernista ospetsuen artean, Ernest Hemingwayk ez zuen sekula topaketan parte hartu, James Joyce joan zen behin edo bitan, baina ez gehiago. Marcel Proust-ek ez zuen inoiz ostiral bat izan, nahiz eta Rue Jacob 20ra joan zen, baina Barneyrekin hitz egin zuen lesbiana kulturari buruz.\nBere bisita hainbat aldiz atzeratu egin zen, bere osasun txarra zela eta, azkenean, bilera egin zenean, oso urduri sentitu zen han hura ekarri zigun gaiari buruz hitz egiteko.\nOndarea.\nBarneyren bizitza amaitzean, bere lana ia ahaztuta zegoen. 1979an Nathalie Barney Judy Chicago feministaren The Dinner Party artistaren instalazio bat jaso zuen. 1980ko hamarkadan, Karla Jay-ek idazle feministek gero eta lehenagoko \"aurrekontu bitxi\" deitzen zitzaion bere burua ezagutzen hasi zen.\n1992an bere memoria, saiakera eta epigrama batzuen ingelesaren itzulpenak hasi ziren, nahiz eta bere obra eta olerkietako gehienak itzuli gabeko itzulpenak izan.\nBere literaturari buruzko zeharkako eragina, bere apaindegia eta bere literatur lagun askoren bidez duten aipatu edo bere lanak erretratatu idazle kopuruaren ikusgai. Claudine S'en Va de Colette (1903) Barneyren itxura txikia dauka \"Miss Flossie\" izenekoa, Pougy Idylle Saphique-ren eleberrian aurrez eman zioten goitizena berrerabilita. Ren\u00e9e Vivien idatzi zuen poema asko bere buruz, gehi sinbolista eleberri bat, une femme M'Apparut (1904), hau da batekin \"begiak deskribatu ... zorrotz eta urdin gisa pala gisa ... From a exuded da ukitu arriskutsuak eta arrastaka me ezinbestean \".Remy de Gourmont aipatu zuen bere Amazon, eta Truman Capote gutunak haren amaitu gabeko eleberri erantzun otoitzak. Era berean, bi eleberri idazleek agertzen diren are iritsi da jakitea: Un Soir chez l'Amazone (2004)Francesco Rapazzini-ri buruz Barney apaindegia eleberri historiko bat Minimax (1991) Anna Livia erretratatzen bitartean Renee Vivien bezala oraindik vamps bizirik batera zuen.\nLillian Faderman-ek dioenez, \"ziur aski ez zegoen beste lesbianarik 1928ko hamarkadetan eta 1960ko hamarkadaren artean ezagutzen ez duen \"bakardadearen putxua\" liburua. Radclyffe Hall nobelaren egileak, \"sexu-inversoak\" deitzen zitzaionaren aurrean tolerantzia handiagoa izateko aldia zela argudiatu zuen, sarritan kritikatu zitzaien lesbiana irakurleek protagonistaren autoaren gorrotagatik eta erabilera. \"freak\" edo \"naturaren akatsa\" bezalako terminoen arabera. Barney, Val\u00e9rie Seymour aretoan bezalaxe, eleberria beste jarrera baten ikur gisa ageri da.\n\u201cVal\u00e9rie, bere burua lasai eta ziur, ausardia giro bat sortu zuen; guztiok oso normala eta ausarta sentitzen zuten beren egongelan topatu zutenean \u201c.\nLucie Delarue-Mardrusek Barneyren poema maitasunak idatzi zituen mende hasieran eta 1930ean, L'Ange et les Pervers eleberrian deskribatu zuen eta bertan Natalie-k \"bizitza osoan zehar sakonki aztertu eta deskribatu zuen\" azaldu zuen. hasi nintzen \u00bb. Eleberriaren protagonistak Marion izeneko hermafrodita da, bizitza bikoitza eramaten duena, emakume gisa jantzitako literatur saloiak bisitatzen dituena, gona eta galtzak aldatuz doa alderdi gayetara. Barney Laurette Wells da, eleberriaren nobela nagusia Ren\u00e9e Vivien-en oinarrituriko maitalea izatera heltzeko saiatzen ari dena.\nLiburuak emandako deskribapenak sarritan kritikoki gogorrak dira, nahiz eta Marion sentitzen duen pertsona bakarra da.\nWells-ek \"beldurgarria da ... desegokia dela, bere burua zentrala, bidegabea, gogorra, batzuetan txiki ...\" (nahiz eta benetako matxino bat, beste batzuek matxinada egiteko prest dagoela) kontatzen dio. Norbaitek bezain maitatzeko gai da, baita zure fideltasun bakarrako gezurrezkoa ere.\nHorregatik duzu nire errespetua \".\n1930eko hamarkadan Barney ezagutu ondoren, Marina Ivanovna Tsvetaeva olerkari errusiarra bere hizkuntzei buruz hitz egin zuen Amazonei gutunak (1934) (Emakumeen arteko maitasuna). Terry Castle-ren arabera, emaitza \"amets bat da, kriptikoa, paranoikoa eta ezin hobea\".\nBarneyk eta bere ingurune sozialeko emakumeak Djuna Barnes-ek Ladies Almanack (1928) liburuaren gai nagusia da, estilo riko arkaiko batean idatzitakoa, Fran\u00e7ois Rabelaisen antzekoa, Barnes-en ilustrazioak baititu. Xilografiak elizabetarrak. Lanaren eginkizun nagusia, Dame Evangeline Musset, \"[a] mehatxu eta aitzindaria\" bere gaztaroan, Dame Musset \"berrogeita hamar irakasten eta sinpleagoak\" iritsi da; Emakume sutsuak gordetzen ditu, jakinduria banatzen du eta heriotza santutasunera altxatzen da.\nElisabeth de Gramont, Romaine Brooks, Dolly Wilde, Radclyffe Hall eta bere bikotea Una, Lady Troubridge, Janet Flanner, Solita Solano eta Mina Loy ere izenburuarekin agertzen dira.\nHizkuntza iluna, Ladies Almanack-en barneko txantxak eta anbiguotasunak kritika argudiatuz mantentzen du satira maitekorra edo eraso mingotsa den ala ez adierazten duela.\nbaina Barney bera maite zuen liburua eta hainbat aldiz irakurri zuen bere bizitzan zehar.\n2009ko urriaren 26an, Barneyk bere plaza historikoarekin saritua izan zen Dayton-en, Ohio-n. Ohioko ohorezko lehen plaka historikoa, emakumezko orientazioa saritzeko, azpimarratzekoa da."}
{"id": "748239", "revid": "42829", "url": "https://eu.wikipedia.org/wiki?curid=748239", "title": "Gurutzontzi", "text": ""}
{"id": "748240", "revid": "336", "url": "https://eu.wikipedia.org/wiki?curid=748240", "title": "Laura Dreyfus Barney", "text": "Laura Dreyfus Barney, Clifford Barney jaiotakoan, (Cincinnati, 1879ko azaroak 30 - Paris, 1974ko abuztuak 18) idazlea, filantropoa eta Bah\u00e1'\u00ed fedearen irakaslea izan zen\nLaurak gogotsu lan egin zuen, batez ere, haurren eta emakumeen eskubideen alde, eta Nazioen Ligako zein UNESCO erakundeen zenbait batzordetan parte hartu zuen. Egindako zerbitzuengatik, Frantziako Ohorezko Legioaren zaldun izendatu zuten 1925an eta ofizial 1937an.\nBere lan nagusian \"Some Answered Questions\" liburuan (Erantzundako Zenbait Galdera)\u00a0Haifara egindako bisitetan 1904 eta 1906 artean 'Abdu'l Bah\u00e1 maisuarekin izandako elkarrizketak biltzen dira.\nBiografia.\n1879-1900.\nAlbert Clifford Barney eta Alice Pike Barney-ren alaba izan zen. Aita jatorri ingeleseko tren-bagoien fabrikatzaile baten semea zen. Amak frantziar, holandar eta alemaniar jatorria zuen, eta Washington hiriko gizartean artista nabarmena izan zen.\nLaura eta bere ahizpa zaharrena Natalie Clifford Barney tutore pribatuek hezitakoak izan ziren Estatu Batuetan. 1886an, Frantziara bidali zituzten Les Ruches ikastetxera, Marie Souvestre feministak sortutako barnetegira, alegia.\n1900-1928.\nUrte batzuk pasa ondoren, Parisen ikasten ari zela May Bolles ezagutu zuen (ezkondutakoan Maxwell), Kanadako bah\u00e1'\u00ed bat, eta fede hura aitortu zuen 1900 urtean. Lauraren amak ere bah\u00e1'\u00ed fedea aitortuko zuen laster.\n1911n Hyppolyte Dreyfus-ekin ezkondu zen (ezkondutakoan, Hippolyte Dreyfus Barney), Frantziako lehen bah\u00e1'\u00ed-a.\nKanpo loturak.\nLaura Dreyfus-Barney-ren idazlanak eta berari buruzkoak Interneteko artxibategietan\nLaura Dreyfus-Barney-ren idazlanak LibriVox-en (jabari publikoko audioliburuak)"}
{"id": "748243", "revid": "6327", "url": "https://eu.wikipedia.org/wiki?curid=748243", "title": "Laura Dreyfus-Barney", "text": ""}
{"id": "748244", "revid": "105290", "url": "https://eu.wikipedia.org/wiki?curid=748244", "title": "Katu-jan", "text": "Katu-jana katuek kontsumitzen duten janaria da. Katuek elikagai dietetikoen eskakizun bereziak dituzte. Zenbait nutriente, baita bitamina eta aminoazido asko ere, fabrikazioan erabiltzen diren tenperatura, presio eta kimikako tratamenduek degradatzen dituzte eta, hortaz, elikadura-gabeziak saihesteko fabrikazioan gehitu behar dira. Taurina aminoazidoa, adibidez, haragian aurkitzen dena degradatzen da prozesatzean zehar, hortaz, taurina sintetikoa normalean geroago gehitzen da. Etengabeko taurina gabeziak erretinako endekapena, ikusmen galtzea eta bihotz-gelditzea eragin ditzake."}
{"id": "748245", "revid": "12788", "url": "https://eu.wikipedia.org/wiki?curid=748245", "title": "Leningradeko setioa", "text": ""}
{"id": "748247", "revid": "56334", "url": "https://eu.wikipedia.org/wiki?curid=748247", "title": "Natoli familia", "text": "Natoli familia Siziliako Erresumako noblezia feudaleko antzinako familia bat da, jatorriz Proventzakoa. Antzinako testu askok mende askotan Europaren patu finantzarioa eta/edo politikoa zehazten duela deskribatzen dute."}
{"id": "748248", "revid": "12788", "url": "https://eu.wikipedia.org/wiki?curid=748248", "title": "Troiako gerra", "text": ""}
{"id": "748249", "revid": "12788", "url": "https://eu.wikipedia.org/wiki?curid=748249", "title": "Sollubeko gudua", "text": ""}
{"id": "748251", "revid": "105290", "url": "https://eu.wikipedia.org/wiki?curid=748251", "title": "When a Man Loves a Woman (filma)", "text": "When a Man Loves a Woman (euskaraz \"Gizon batek Emakume bat Maitatzen Duenean\") 1994ko Luis Mandoki mexikar zinema zuzendariak zuzendutako amodiozko drama film bat da.\nAndy Garc\u00eda, Meg Ryan, Tina Majorino, Mae Whitman, Ellen Burstyn, Lauren Tom eta Philip Seymour Hoffman aktoreek antzeztu zuten.\nFilmak izenburua Percy Sledge abeslariaren \"1966ko izenburu berdineko amodiozko abesti\" ospetsuarengandik hartzen du.\nArgumentua.\nAlice (Meg Ryan) eta Michael Green (Andy Garcia) itxuraz ohiko bikote zoriontsua osatzen dute, baina Alicek alkoholarekiko adikzioa du. Michael Alicetaz guztiz maitemindua dagoenez, eta Alicek nahi ez arren, berau laguntzen saiatuko da."}
{"id": "748253", "revid": "119347", "url": "https://eu.wikipedia.org/wiki?curid=748253", "title": "Anthony Bourdain", "text": "Anthony Michael Bourdain (New York, AEB, 1956ko ekainaren 25ean - Estrasburgo, Frantzia, 2018ko ekainaren 8a) estatubatuar sukaldari, idazle eta telebistako pertsonaia zen.\n1978an Culinary Institute of American graduatu zen eta hainbat sukaldetako buru bezala aritu da, besteak beste, urte asko eman zituen Brasserie Les Halles ezagunekoa. Zenbait iturriren arabera, munduko sukaldari garrantzitsuenen artean dago. Ezaguna egin zen lehen aldiz 2000an argitaratu zuen liburu batengatik:\"\") eta gero telebistako bere saioengatik. Fikziozko eta historia liburuak ere idatzi zituen.\nIdazlanak.\nEz fikzioa.\n-&lt;br&gt;\n-&lt;br&gt;\n-&lt;br&gt;\n-&lt;br&gt;\n-&lt;br&gt;\n-&lt;br&gt;\n-&lt;br&gt;\n-&lt;br&gt;\nFikzioa.\n-&lt;br&gt;\n-&lt;br&gt;\n-&lt;br&gt;\n- Joe Rose eta Langdon Fossekin batera&lt;br&gt;\n- Joe Rose eta Ale Garzarekin batera}}&lt;br&gt;\nTelebista.\nBere lehen telebistako janari eta mundu zeharreko bidai ikuskizuna \"A Cook's Tour\" eta horrekin 35 kapitulu egin zituen 2002 eta 2003 bitarte. 2005ean Travel Channel kateko bi sukaldaritza eta bidai programa egin zituen, ' (2005\u20132012) eta \"The Layover\" (2011\u20132013). 2013an, CNNran pasa zen eta bertan ' egin zuen.\nEuskal Herrira bisitak.\nParts Unknown delakoan Donostiari eskaini zion atal bat azken denboraldian, 2017an. Programan agertzen dira Juan Mari eta Elena Arzak, eta besteak beste, Edorta Jimenez idazlea (euskarazko honen hitz batzuekin hasten da atala).\nEuskal Herriari aprezio handia zion Bourdainek. Donostian egindako azken programaren harira, idatzia utzi zuen: \"Euskaldunei, beren kulturrari et lagunei diedan maitasuna guztizkoa da. Espero dut barkatuko didatela hori. Baina ez badidate barkatzen, biziko naiz karga horrekin, alafede.\""}
{"id": "748255", "revid": "512", "url": "https://eu.wikipedia.org/wiki?curid=748255", "title": "Auguste Escoffier", "text": "Auguste Escoffier (Villeneuve-Loubet, Frantzia, - Monte-Carlo, frantziar sukaldari eta sukaldaritza liburuen idazle bat izan zen.\nMarie-Antoine Car\u00eameren sukaldaritza modernizatu eta kodifikatu zuen. Prestigio handiko jatetxeetan aritu zen eta errezeta ugari sortu zituen. Frantziako sukaldaritza mundura ezagutzen ematen lehenengotakoa izan zen. Sulkaldaritzari buruzko liburuak idatzi zituen eta ondare aparta utzi zien ondorengo belaunaldiei.\nEra berean, sukaldeko brigada kontzeptuaren sortzailea izan zen, eta horrekin, sukaldeko lanak berezitu eta zereginen banaketa arrazionala ezarri zuen, sukaldariaren soslaia indartuz (garbia, xehetasunetan arretatsu, ez edalea, ez erretzailea, oihurik egiten ez duena).\nBere garaiko sukaldaririk ezagunena izan zen eta lehen sukaldaria izan zen Ohorezko Legioa jasotzen."}
{"id": "748259", "revid": "44278", "url": "https://eu.wikipedia.org/wiki?curid=748259", "title": "Populus nigra italica", "text": ""}
{"id": "748260", "revid": "145351", "url": "https://eu.wikipedia.org/wiki?curid=748260", "title": "Italiako makal", "text": "Italiako Makala (\"Populus nigra\" var. \"italica\") Salicaceae familiako espezie baten zuhaitza da."}
{"id": "748262", "revid": "336", "url": "https://eu.wikipedia.org/wiki?curid=748262", "title": "Parrizidio", "text": "Parrizidioa senide zuzen bat hiltzea da, hau da, gurasoetako bat seme-alaben batek hiltzea. Norbaitek bere aita hiltzen duenean patrizidio izena ematen zaio, eta ama hiltzen duenean, matrizidioa. Umeak hiltzeari infantizidio deitzen zaio, eta ez da hartzen parrizidiotzat."}
{"id": "748264", "revid": "336", "url": "https://eu.wikipedia.org/wiki?curid=748264", "title": "Parrizida", "text": ""}
{"id": "748265", "revid": "1545", "url": "https://eu.wikipedia.org/wiki?curid=748265", "title": "San Pedro de Arlanza monasterioa", "text": ""}
{"id": "748266", "revid": "12788", "url": "https://eu.wikipedia.org/wiki?curid=748266", "title": "Narva ibaia", "text": ""}
{"id": "748267", "revid": "6327", "url": "https://eu.wikipedia.org/wiki?curid=748267", "title": "Katu jana", "text": ""}
{"id": "748268", "revid": "1545", "url": "https://eu.wikipedia.org/wiki?curid=748268", "title": "Dantzari-oinetako", "text": "Dantzari-oinetako edo oinetako laua emakumeentzako takoi gabeko oinetakoa da, eskote biribildua duena. Ballet dantzariek erabiltzen duten oinetakoetan oinarritua, Erdi Aroan gizonek eta emakumeek erabiltzen zituzten."}
{"id": "748269", "revid": "336", "url": "https://eu.wikipedia.org/wiki?curid=748269", "title": "Zukua", "text": ""}
{"id": "748270", "revid": "105290", "url": "https://eu.wikipedia.org/wiki?curid=748270", "title": "Mendiko bota", "text": "Mendiko bota edo trekking-oinetakoa mendian edo txangoetan oina eta orkatila babesteko diseinaturiko oinetakoa da. Babesa handitzeko askok Gore-Tex bezalako materialak erabiltzen dituzte."}
{"id": "748271", "revid": "1545", "url": "https://eu.wikipedia.org/wiki?curid=748271", "title": "Trekking-oinetako", "text": ""}
{"id": "748275", "revid": "1545", "url": "https://eu.wikipedia.org/wiki?curid=748275", "title": "Tenis-oinetako", "text": ""}
{"id": "748276", "revid": "105290", "url": "https://eu.wikipedia.org/wiki?curid=748276", "title": "Futboleko bota", "text": "Futboleko bota futbolean aritzeko espreski diseinaturiko oinetakoa da. Bota modernoak ez dira benetako botak, orkatila ez baitute babesten.\nHasieran beltzak baino ez ziren baina Nike, Adidas, Puma bezalako enpresek hainbat koloretako botak sortu dituzte."}
{"id": "748277", "revid": "1545", "url": "https://eu.wikipedia.org/wiki?curid=748277", "title": "Nike, Inc.", "text": ""}
{"id": "748278", "revid": "1545", "url": "https://eu.wikipedia.org/wiki?curid=748278", "title": "Puma AG", "text": ""}
{"id": "748279", "revid": "105290", "url": "https://eu.wikipedia.org/wiki?curid=748279", "title": "Eski-bota", "text": "Eski-bota eski egitean oina eta orkatila babesteko diseinaturiko oinetakoa da, finkagailuak erabiltzen duena. Plastiko gogorrez egiten dute."}
{"id": "748282", "revid": "2048", "url": "https://eu.wikipedia.org/wiki?curid=748282", "title": "Pataugas", "text": "Pataugas oinetako-enpresa bat da, 1950eko abuztuaren 24an Ren\u00e9 Elizabidek (1899-1967) Maulen sortua. 1960ko hamarkadatik 1980ko hamarkadaraino bere botak oso arrakastatsuak izan ziren Frantzian.\nBere botak bortzegien antzekoak ziren, baina zola bulkanizatu batekin. Laster eskautek, militarrek eta txangozaleek erabiltzeari ekin zioten.\nRoyer taldea banatuak, lantegi historikoa 1990eko hamarkadan itxi zuten eta 2017ko martxoan marka saldu zuten."}
{"id": "748283", "revid": "46380", "url": "https://eu.wikipedia.org/wiki?curid=748283", "title": "Marie-Antoine Car\u00eame", "text": "Marie-Antoine Car\u00eame, Antonin bezala ezaguna ere, (Paris, 1784ko ekainaren 8a - \"Ibidem\", 1833ko urtarrilaren 12a) frantziar okin eta sukaldari bat izan zen. \"Sukaldarien errege eta erregeen sukaldari\" bezala ezaguna izan zen, eta sukaldariburu izena hartzen lehenengoa izan zen. Frantses goi sukaldaritza kontzeptuaren ordezkari nagusia izan zen eta estilo \"arranditsua\"ren sortzailea izan zen, errege gorteek eta aberats berriek hain gustuko zutena. Nazioarteko entzutea lortu zuen lehenengo sukaldarietakoa izan zen.\nBizitza.\nParisen jaio zen baina zortzi urte zituela hiria utzi zuen Frantziar Iraultzaren momenturik gorenean 1792an, izan ere, haren gurasoek bizitzeko bitarteko gutxi zituzten eta hamalau ume zituzten zaintzeko. Bere aita, Marie-Antoinen bizkortasuna ikusirik eta sozialki gora egiteko aukerak zituen familiako kide bakarra zela ikusirik, Parisko ateetako batean utzi zuen zaku batekin eta zenbait txanponekin.. Zenbait egunez errai ibili ondoren, etxea topatu zuen kabaretista batenean: jatetxe merke horretan lanean hasi zen sukalde laguntzaile gisa lo egiteko tokiaren eta janariaren truke. Haren doaiak berehala antzeman zituzten eta hamahiru urterekin Sylvain Bailly okin ezagunaren etxera joan zen ikasle bezala, Parisko Vivienne kalera, Errege jauregitik gertu. Gauez, ikasitako trikimailu guztiak idazten zituen. 17 urterekin postuz hobetu eta \u00abpremier tourier\u00bb izendatu zuten Jean Avice esanetara, Galliffet hoteleko gozogina zena. Hotel horretan hain justu Talleyranden Kanpo Arazoetarako Ministerioa ezarrita zegoen. Bere talentuaz jakitun, Baillyk erraztasunak eman zizkion Zigiluen Kabinetean marrazketa ikasteko eta liburutegi inperialean arkitektura tratatuak ikasteko (lorategienak, bereziki). Hala, bere kaxa baliatzeko aukera eman zion eta eskaintza hobeago bat agertzean joateko aterak ireki zizkion. Car\u00eamek bere lehen denda ireki zuen, \"P\u00e2tisserie de la rue de la Paix\" izenekoa, 1813ra arte mantendu zuena..\nParisen ezaguna egin zen hark sortutako \"pi\u00e8ce mont\u00e9es\" delakoengatik, hau da, mahaierdikoaren funtzioa egiten zuen eraikuntza landu batzuk, Ballyk gozotegiaren erakusleihoan pasaratzen zituena. Car\u00eamek era honetako litxarreriak egiten zituen, altura handikoak eta azukrez, almendra pastaz eta gozokiz ia osorik eginak. Antzinako tenplu edo piramide forma ematen zien, garai batean Liburutegi nazionalean arkitekturaren historia liburuetan ikusitako horretan oinarrituta.. Sukaldaritzaren artea arkitekturaren adar bezala ulertuta, bere kaxa diseinatu zituen gozokiak. Zuen trebeziaren ondorioz, Lehen Kontsulak eskaerak egin zizkion, eta haren ondotik, Talleyrandek ere. Turroi lodiz egindako piezak (\"nougatak\") asmatu zituen eta baita ere merenge kurruskari lodiak, almendraz eta eztiaz eginak..\nIkastearen eta gogor lan egiaren ondorioz, sukaldaritzaren artea zientziaren mailara goratu zuen eta entzute handia hartu zuen Europako gorte guztietan. Bere gozogintza Parisko goi mailako hainbat sukalde pribatuetan lantzen zuen bitartean, bere sukalderako talentua bizkor zabaldu zuen zerbitzua Frantziako eran ematen ziren plater nagusietan.\nNapoleon ezaguna zen janariarekiko zuen axola eskasagatik. Alta, ondo ulertzen zuen munduko diplomazioan gizarte harremanek zuten garrantzia. 1803an Talleyrand lagunduko du Valen\u00e7ayko gaztelua erosten, Parisko kanpoaldeko domeinu handi bat. Gaztelua erostearen helburua diplomaziarako topalekua bilakatzea zen. Talleyrand Valen\u00e7ayra mugitzen zenena, Car\u00eame eraman zuen berarekin eta erronka bat proposatu zion: urte oso batez errepikatuko ez ziren menuak sortzea sasoiko produktuak soilik erabilita. Car\u00eame erronka gainditu eta bere formakuntza Talleyranden sukaldeetan osatu zuen. Napoleonen erorketaren ondoren, Car\u00eame Londresera joan zen Printze erregentearen zerbitzura, ondorengo Jurgi IV.a, eta sonatuak izan ziren afarian egin zituen berarentzat. Kontinentean buelta, Alexandro I.a tsarraren gonbidapena onartu eta San Petersburgora joan zen baina egonaldia hain izan zen laburra ez zuela aukerarik izan tsarrarentzat platerik prestatzeko. Era berean, Frantzisko I.a Austriako enperadorearentzat edo Katerina Bragation printzesarentzat lan egin zuen. Parisera itzuli zenean, James de Rothschild bankariaren sukaldari bilakatu zen.\nEgur ikatza sukaldatzearen ondorioz, urteetan ke toxiko kantitate handiak arnastu zituen. 48 urte zituela hil zen, Parisen, Neuve-Saint-Roch kalean, 1833ko urtarrilaren 12an, eta uste da ke toxiko horien arnasketak zerikusi izan zuela haren heriotzan. Parisko Montmartreko hilerrian hilobiratu zuten.\nHeriotzaren kausen inguruko beste hipotesik batek adierazten du hortzetako infekzioren bat izan zitekeela arrazoia (sinusitis maxilarra). Hori da haren garezurraren azterketak erakusten duena, Historia naturalaren museo nazionalean gordetzen dena eta hotzeriaren egoera kaxkarra erakusten duena. 2013ko abuztuan \"British Dental Journal\" aldizkarian agertutako artikuluaren arabera, demostratua dago kariesak azukrea manipulatzen duten pertsonen gaixotasun profesionala dela.\nEragina.\nEnplegatzaile hutsa bezala jokatzeaz harago, Talleyrandek Car\u00eame biziki animatu zuen sukaldaritza estilo baten sorkuntzan, finagoa izango zena, belarren eta berdura freskoen erabiliko zuena eta saltsa sinpleak izango zituena, osagai gutxirekin egindakoak. Talleyranden mahaingurua izugarri ezaguna egin zen nazioartean Vienako kongresuaren garaian. Kongresu horrek ez zuen soilik Europako mapa berri marraztu; goi klasearen jateko gustuak ere ezarri zituen.\nCar\u00eamek sukaldaritzaren munduan izan duen eragina praktikoan zein teorikoa izan da. Sukaldari kapelua sortzailea izan zen, 1821an, Vienan lord Charles Stewarten zerbitzuan zegoenean asmatu zuena. ; hainbat saltsa berri asmatzeaz gain, saltsa guztiak lau taldetan sailkatzen zituen sistema bat asmatu zuen: alemaniar saltsa, bexamel saltsa, espainiar saltsa eta velout\u00e9a. Platerak zerbitzatzeko aldaketan parte hartu zuen Errusian egindako egonaldiaren eragina, eta hala, platerak Frantses erako zerbitzutik (plater guztiak batera era berean) Errusiar erara zerbitzatzera pasa ziren (platerak menuan agertzen diren ordenan irteten dira).\nLanak.\nCar\u00eamek sukaldaritzari buruzko hainbat liburu idatzi zituen, baina haren lan nagusiena \"L'Art de la cuisine fran\u00e7aise\" delakoa izan zen, 5 liburukiz osatutako entziklopedia bat (1833-1834), zeinetatik hiru hil aurretik burutu zituen, eta ohiko errezetez gain, sukaldaritzari buruzko eta jateari buruzko beste elementu batzuk jaso zituen: menuak, mahaiak antolatzeko planak, frantses sukaldaritzaren historia eta sukaldea antolatzeko jarraibideak."}
{"id": "748284", "revid": "10891", "url": "https://eu.wikipedia.org/wiki?curid=748284", "title": "Ren\u00e9 Elizabide", "text": "Ren\u00e9 Elizabide (Maule-Lextarre, - \"ib.\", ) zuberotar enpresaburua izan zen, Pataugas oinetakoen sortzailea. 1945 eta 1964 artean kontseilari nagusia izan zen."}
{"id": "748285", "revid": "46380", "url": "https://eu.wikipedia.org/wiki?curid=748285", "title": "George-Auguste Escoffier", "text": ""}
{"id": "748286", "revid": "105290", "url": "https://eu.wikipedia.org/wiki?curid=748286", "title": "Egarri", "text": "Egarria animaliek edariak barneratzeko duten oinarrizko sena da. Funtsezko mekanismoa da gorputzeko jariakinen oreka mantentzeko. Gorputzak likidoak faltan sumatzen dituenean edo zenbait osmolitoren kontzentrazioa (adibidez, gatzarena) igotzen denean agertzen da.\nDeshidratazio epe luzeek kalteak eragin ditzakete gorputzean, batez ere giltzurrunari lotuta, baina baita kalte neurologikoak ere, esaterako krisi epileptikoak. Gehiegizko egarriari polidipsia deritzo. Polidipsia gehiegizko pixarekin (poliuria) agertzen bada, diabetesaren seinale izan daiteke."}
{"id": "748288", "revid": "1545", "url": "https://eu.wikipedia.org/wiki?curid=748288", "title": "Arto-fekula", "text": "Arto-fekula arto-aleetatik ateratako almidoia da.\nOgia, pastak, bizkotxoa, pizza baseak eta abar egiteko erabiltzen dute; zopa lodigarritzat, txokolate beroa, krema, izozkiak eta abar egiteko ere bai.\nGurean izen herrikoia maizena da. Maizena 1856an erregistratu zen marka komertzial bezala eta Corn Products Refining Co.k lortu zuen 1900. urtean. Gaur egun, mundu guztian zehar saltzen da.\nErabilera glutenik gabeko sukaldaritzan.\nMaizena oinarrizko osagaia da masa eta postreen elaborazioan, pertsona zeliako edo glutenarekiko sentsibilitatea dutenentzat.\nMaizena markak, glutenik gabeko errezeta liburu bat kaleratu du, dohainik erosleentzat.\nErabilera sukaldaritzatik kanpo.\nEsperimentuetan erabiltzen da, fluido ez newtoniano bat bezala jokatzen duelako.\nHorrez gain, alkandoren lepoei gogortasuna emateko ere erabiltzen da.\nAzaleko urratuentzako erremedio bikaina da.\nFarmazeutikan ere erabiltzen da, pastillatan aurkitzen da normalean."}
{"id": "748289", "revid": "105290", "url": "https://eu.wikipedia.org/wiki?curid=748289", "title": "Lore jangarri", "text": "Lore jangarriak seguru kontsumitu daitezkeen loreak dira. Loreak geroago erabiltzeko gordetzea posible da, lehorketa, izoztea eta oliotan sartzea bezalako tekniken bidez. Edariak, entsaladak, zopak, almibarra eta lehen platerak prestatzeko erabili daitezke. Horrez gain, olio eta ozpinak prestatu daitezke loreak likido horietan sartuz. Lore gozoak ere, hauek kristalizatuta, sortu daitezke."}
{"id": "748291", "revid": "1712", "url": "https://eu.wikipedia.org/wiki?curid=748291", "title": "Mantzanilla", "text": ""}
{"id": "748292", "revid": "1545", "url": "https://eu.wikipedia.org/wiki?curid=748292", "title": "Ahuntz-gazta", "text": "Ahuntz-gazta ahuntz-esnearekin egindako gazta da.\nEzaugarriak.\nNahiz eta behiaren eta ahuntzaren esneek gantz propietate antzekoak dituzten, ahuntzarenak gehiago ditu eta horrek ematen dio bere zapore garratza. Ikerketek erakutsi dute ahuntz gaztak behiarenak baino proteina gehiago dituela, gibelarentzako ona dela potasio gutxiago duelako, baina fosfato maila handiekin kontuz ibili behar da.\nAhuntz gazta duela milaka urtetatik ekoizten da; lehenbiziko esnekietako bat izango zen, seguruenik.\nBerotzean bigundu egiten da, baina ez behi gazta askoren antzera. Azala duten ahuntz gazta sendoenak, hainbat alditan sartzen dira labean, igurzteko gaztaren loditasuna lortzeko."}
{"id": "748293", "revid": "90204", "url": "https://eu.wikipedia.org/wiki?curid=748293", "title": "Esguevako erromanikoa", "text": "Esguevako erromanikoa izenakerin Esgueva ibaiaren haranean, Burgosen, aurkitzen diren estilo horren eraikin multzo bat izendatzen da. Guztiak Esguevako Eskolaren denominaziopean biltzen dira.\nEsgueva haranaren Eskola.\nErromanikoaren joera hau nekazal munduarekin lotuta dago. Eraikinak erromaniko berantiarrean kokatzen dira. Estilo honen ezaugarri nagusia ateak egiteko moduan ikus daiteke. Zistertar ordena monastikoaren eraginez, atea handiak eta turuta formakoak dira. Zutabetxoen gaineko arkibolta ugari erakusten dituzte, normalean apaingarri geometrikoekin. Kapitelak ere ohikoak dira, landare-elementuekin."}
{"id": "748294", "revid": "336", "url": "https://eu.wikipedia.org/wiki?curid=748294", "title": "Hollywoodeko ospearen pasealekua", "text": "Hollywoodeko ospearen pasealekua () AEBetako Kalifornia estatuko Hollywood udalerrian dagoen espaloi luze bat da, Hollywood Boulevard eta Vine Street kaleen artean. Bere lurzoruan bost puntadun bi mila izarretatik gora ezarriak daude, horiekin, Hollywoodeko Merkataritza Ganberak zinema, telebista, musika, irratia eta antzerkian asko nabarmendu diren pertsonak omendu nahi ditu.\n1958an Oliver Weismuller kaliforniar artistak sortu zuen, aurrez Hollywoodi \"aurpegia garbitzeko\" helburuz kontratatua izan baitzen."}
{"id": "748300", "revid": "1545", "url": "https://eu.wikipedia.org/wiki?curid=748300", "title": "Dr. Martens", "text": "Dr. Martens britainiar oinetako-enpresa bat da, 1947an Klaus M\u00e4rtensek sortua. 1960ko hamarkadan skinheadek erabiltzeari ekin eta 1980ko hamarkadaren amaieran ospetsuak ziren scooter gidarien, punken eta new wave musikarien artean.\n2006an, Griggs' 1960 Dr. Martens AirWair bota britainiar diseinuaren ikurren artean sailkatu zuten, Concorde, Mini, Jaguar E-Type, Aston Martin DB5, Supermarine Spitfire, Tube map, World Wide Web eta AEC Routemaster autobus maparekin batera."}
{"id": "748301", "revid": "1545", "url": "https://eu.wikipedia.org/wiki?curid=748301", "title": "Doctor Martens", "text": ""}
{"id": "748302", "revid": "1545", "url": "https://eu.wikipedia.org/wiki?curid=748302", "title": "Doc Martens", "text": ""}
{"id": "748304", "revid": "1545", "url": "https://eu.wikipedia.org/wiki?curid=748304", "title": "Hanan Al Hroub", "text": "Hanan Al Hroub\u00a01972an\u00a0Betleemeko\u00a0Dheisheh-ko\u00a0errefuxiatu eremuan jaiotako\u00a0irakasle\u00a0palestinarra da eta indarkeria egoeretan murgilduta bizi diren umeekin egiten du lan. 2016an Varkey Fundazioaren\u00a0\"Global Teacher Prize\"\u00a0saria jaso zuen,\u00a0hezkuntzaren nobel saritzat hartu ohi den errekonozimendua.\nIbilbidea.\nHanan Al Hroub Dheishehen hazi zen, Betleemeko kanpoaldean dagoen errefuxiatu eremuan. Lehen ikasketak burutu zituen\u00a0Ekialde Hurbileko Palestinar Iheslariei Laguntzeko Nazio Batuen Agentziaren (UNRWA)\u00a0eskola batean. Bigarren intifada\u00a0garaian Al-Quds unibertsitate irekian itzultzaile izateko ingelesa ikasketak burutzen ari zen. Bere seme-alabek senarrarekin etxerako bidean bizitako tiroketa bortitz baten ondorioz umeek trauma psikologikoak garatu zituzten.\u00a0\nHalako egoerak bizi dituzten umeei laguntzeko\u00a0irakasle aditurik ez zegoela ikustean, bere ikasketak aldatzeko eta lehen hezkuntzan espezializatzeko erabakia hartu zuen. Ramallah-n\u00a0Al-Bireh\u00a0auzoko Samiha Jalil eskolako 6-10 urteko umeen irakaslea da. \nMetodo propioa garatu du ikasleek errespetuan eta konfiantzan oinarrituriko harremanak garatu ahal izateko eta bizitzako alderdi guztietako indarkeria baztertuz. Liburu bat idatzi du: We Play,\u00a0\"We\" Learn (Jolasten dugu, Ikasten dugu). \nSariak eta errekonozimenduak.\n2016an Varkey Fundazioaren \"Global Teacher Prize \"saria jaso zuen.\u00a0Sari honek errekonozimenduaz gain, hamar urtez urtero 100.000$ diru-laguntza du.\u00a0Saria bildu zueneko hitzaldian dirua mundu osoko ikasle eta irakasleak garatzen laguntzeko erabiltzeko asmoa adierazi zuen.\u00a0"}
{"id": "748305", "revid": "56334", "url": "https://eu.wikipedia.org/wiki?curid=748305", "title": "Hollywoodeko Ospearen Pasealekua", "text": ""}
{"id": "748306", "revid": "56334", "url": "https://eu.wikipedia.org/wiki?curid=748306", "title": "Hollywood Walk of Fame", "text": ""}
{"id": "748307", "revid": "119347", "url": "https://eu.wikipedia.org/wiki?curid=748307", "title": "Deabruaren besaulkia (kondaira)", "text": "Deabruaren besaulkia Valladolideko Museoan erakusten den XVI. mende erdiko intxaur zurezko aulkia da. Aulkiaren besoak desmuntagarriak dira. Betidanik madarikatu ospea izan du eta, horregatik, Valladolideko Unibertsitate zaharrean zegoenean bertako kaperaren sabaitik buruz behera gordetzen zen. Besaulkian esertzen dena, diotenez, hiruzpalau egunetan hiltzen omen da. Beste iritzi batzuen arabera, esertzen denak mundu osoko jakinduria bilduko du.\nKondaira.\nKondairaren jatorria 1550. urtean dago. Urte hartan giza anatomiaren lehenengo katedra ireki zen Espainian. Bertan, errege baimen bati esker, giza-gorputzen disekzioak hasi ziren egiten. Fakultate horretara 22 urteko gazte portugaldar eta sefardi bat zihoan, Andr\u00e9s Proaza izenekoa. Gazte horrek anatomiarekiko interes handia omen zuen.\nKatedra ireki zen urte berean 9 urteko haur bat desagertu zen. Orduan, Esgueva kaleko auzkokideak, Andr\u00e9s gaztearen etxetik zetozen negarrak eta intziriak hasi ziren entzuten. Halaber, etxeko isurbidetik Esgueva ibaiaraino ur odoleztatua ateratzen zela baieztatu zuten. Auzokideek autoritateari ikusitakoa kontatu zioten eta etxea miatzeko agindua eman zen. Hori egin zutenean, bertako sotoan, egurrezko mahai batean gainean, desagertutako haurraren gorpuzkinak aurkitu zituzten, bizirik egindako autopsia egin izan bailitzaion. Zakur eta katu askoren gorpuzkinak ere aurkitu zituzten.\nAndresek, preso eta torturapean, egindakoa aitortu eta dena deabruaren agindupean egin zuela esan zuen. Hark kontatutakoaren arabera, besaulkian Andr\u00e9s esertzen zenean deabrua idazmahaiaren atzean egoten zen eta berarekin komunikatzen zen, autopsiak egiteko aginduak emanez. Besaulkian esertzean deabruak munduko jakinduria guztia eskaintzen zion. Auzokideek etxea arakatu zuten aipatutako besaulkia aurkitu arte.\nInkisizioak Proaza suan hiltzera kondenatu zuen (zenbait bertsiotan urkatua izan zen). Ikaslearen gauzak enkantean atera zituzten baina, zuten fama zela eta, inork ez zituen erosi. Besaulkia Valladolideko Unibertsitatearen esku gelditu zen.\nMaldizioa.\nGeroztik heriotza misteriotsu batzuen kasuak narratu dira. Esaterako, XIX. mendean, nekatuta zegoen atezain bat bertan eseri omen zen. Handik hiru egunetara besaulkian eserita eta hilda agertu zen. Horregatik kaperan zintzilatu zen, inor gainean eseri ez zedin. Kondairaren arabera, besaulkia ezin da txikitu eta eseri eta bizirik ateratzeko medikuntzari buruzko ezagupen handiak eduki behar dira."}
{"id": "748308", "revid": "105290", "url": "https://eu.wikipedia.org/wiki?curid=748308", "title": "Santalaceae", "text": "Santalaceae, Santalales ordenako familia zabala da, zuhaitz txikiak, zuhaixkak, belar iraunkorrak eta eskalatzaile epifitikoak barnean dituena. Beste landare batzuen parasitoak dira."}
{"id": "748309", "revid": "105290", "url": "https://eu.wikipedia.org/wiki?curid=748309", "title": "Plater konbinatu", "text": "Plater konbinatua hainbat jatetxeetan eskaintzen den plater bakar bat da. Normalean obalatua izaten den eta hainbat osagai batzen dituen plater bakar batean zerbitzatzen da.\nPlater konbinatuaren ideia, frijitutako jakiei lotuta dago; hauek, izoztuta egoten dira, merkeak eta erraz prestatzekoak izaten dira, normalean. Ondorioz, menu ekonomikoak izaten dira."}
{"id": "748310", "revid": "63274", "url": "https://eu.wikipedia.org/wiki?curid=748310", "title": "Antzinako Greziako erlijioa", "text": "Antzinako Greziako erlijioa Antzinako Grezian egindako erritual eta sinesmenen bilduma da, greziar mitologian oinarrituak. Edonola ere, orduko Greziak, ohitura erlijiosoak hain ezberdinak izan ziren ezen ezin baita erlijio bakartzat hitz egin.\nAntzinako greziarren tradizio kulturalak Grezia kontinentaletik haratuago zabaltzen ziren: Joniako kostalde eta uharteetara (Asia Txikian), Magna Greziara (Siziliara eta hegoaldeko Italiara) eta baita mendebaldeko Mediterraneon barreiaturiko greziar kolonietara ere. Gainera, antzinako Greziako erlijioak, etruskoen sinesmenez eralkia, antzinako Erromako erlijioa sortu zuen.\nEgungo adituen arabera, jatorrizko greziar erlijioak erdialdeko Asiako estepetako xamanismoaren eragin handia (edo baita jatorria ere) izan zuen. Sinismen hauek Eszitian zegoen Olbia koloniatik Grezian barrena hedatu ziren.\nEzaugarri nagusiak.\nOrduko greziar gizartea egungo gizarteak baino erabat ezberdina izan zen. Antzinako grezieraz \u00aberlijio\u00bb hitza bere ere ez zen existitzen. Egun erabiltzen ditugun kontzeptuak ezin dira erabili greziarren sinismenak ondo azaltzeko.\nAntzinako Greziako erlijioaren erritu eta sinismen nagusiak aro arkaikoan (K.a. VIII. eta K.a. VI. mendeen artean) ezarri ziren, bere egitura politiko nagusia- polisa- sortu zuten ahala eta idazkera zabaldu zen ahala (K.a. 800 eta K.a. 700 artean). Garai hartan, greziar erlijioaren ezaugarri nagusiak sortu zituzten: jainko berrien politeismoa, ikur bereziak (tximista, hiruhortza, arkua, babesa, eta abar) zituzten jainko antropomorfiko ahalguztidunak eta mitoak. Edonola ere, jainko bakoitzak ez du berez existitzen; jainkotar sistema unibertsal baten zati bat besterik ez dira.\nGreziarrek politeistak ziren, hau da, zenbait jainko gurtzen zituzten. Jainkoak (\"theoi\") eta heroiak ohoratzen zituzten. Leku, beharra eta funtzioaren arabera, jainko bati laguntza eskatzen zioten. Naturaz gaindiko ahalmenak zituzten jainko hauek zeregin asko zituztenez gurtza-epiteto (epiklesi) ezberdinak erabiltzen zituzten. Adibidez Zeus \"K\u00e9raunos\" (trumoitsu), \"Polieo\" (polisen babesle), \"Horkios\" (itunen bermatzaile), \"Ktesios\" (ondasunen babesle), \"Herkeios\" (korralearen guardia), \"Xenios\" (atzerritarren babesle) izan zen. Era berean, greziar panteoiaren beste jainkoek eskema bere jarraitzen zuten.\nKosmogonia.\nGreziarren ustez, jainkoak ez zeuden mundutik aparte, ez ziren unibertso eta gizakiaren sortzaileak baina bere burua sortu zuten. Ez ziren betidanik existitzen; hau da, ez ziren betierekoak, hasiera eta amaiera gabeak; baina bai hilezkorrak. Hilezkortasun honek bizitza berezi bat suposatzen zuen: anbrosiaz, nektarrez eta sakrifizioen keaz elikatzen ziren. Bere zainetan ez zegoen odolik baizik eta \"ikor\" izeneko likidoa. Patuaren eraginpean ziren eta giza arazoetan sartzen ziren etengabe. Bakoitzak beste jainkotik sortua, jainko asko zituzten, familia eta gizarte hierarkizatu bat osatzen zutenak.\nJainko gehienen izenak jada mizenastar zibilizazioaren taulatxoetan agertzen ziren, baita geroko Homero eta Hesiodoren lanetan ere. Ordurako bere kokapena eta funtzioak finkoak ziren. Greziar panteoia jada K.a. VIII. mendean finkoa zen. Mende horren amaieran, Hesiodo poeta beoziarrak bere \"Teogonia\"n errituak eta mitoak ordenatu zituen. Jainkotar belaunaldien historia azaldu zuen eta baita subiranotasuna izateko bere gatazkak ere, azkenean Zeus inguruan olinpiar jainkoak ezarriz.\nLurra (\"kosmos\") hiru boteretatik jaio zen: Kaos (\"zuloa bete zuen hutsa\"), Gea ( Lurra) eta Eros (\"berriztatzea\"). Bakoitzak beste botere sortu zituen bere kabuz. Gea eta Uranok Titanak, hiru ziklopeak eta hiru hekatonkiroak sortu zituzten. Gea eta Uranoren seme-alabak jainkotar botereak izan zituzten eta Kronosek aita zikiratu eta Rearekin batera errege-erregina bilakatu ziren. Bere seme-alabek ordezkatu ez izateko, jaio eta berehala irentsi zituen. Zeus, berriz, ihes egiteko gai izan zen eta, heldua zela, Kronosi seme-alabak oka egiteari behartu eta tronutik kendu zuen. Gero anai-arrebak (olinpiar jokoak) zuzendu zituen titanen kontra. Orduan, jainkoen familia Zeus inguruan antolatu zen: Zeusek Olinpo (zerua, jainkoen lurralde) zuzendu zuen, Hadesek azpimundua eta Poseidonek itsasoa. Ohore guztiak (\"timai\") banatu eta bake eta justizia aro bat ezarri zuen.\nIstorio mitiko hauek gizakien gurtza-ohiturak (sakrifizio, jai eta lehiaketak) azaltzen zituzten eta baita bizitza sozial eta politikoa ere. Gizartearen arau nagusiak zuzentzen zituzten eta baita ulergarri bilakatu ere.\nGreziar debozioa: dogma eta instituziorik gabeko erlijioa.\nGreziar gizartean, erlijioa bizitzaren arlo guztietan (familiar, publiko eta soziala) erabat inbrikaturik zegoen. \"Profanoa\" eta \"sakratua\"-ren arteko lehia eta \"laikoa\" eta \"erlijiozkoa\"-ren arteko mugak ezezagunak ziren, baita ezegokiak ere. Bizitza familiar, sozial eta politikoaren ekintza eta ohiturek berez alde erlijioso bat zuten.\nGreziar erlijioa ez zuen teofania baten laguntza behar izaten. Hiriak ez zuen erlijioa zuzentzen zuen instituzioak. Jarrera erlijiosoak, debozioa (\"eusebeia\") eta erlijiogabetasuna (\"asebeia\"), ez zeuden finkaturik. Debozioa taldearen edo norbanakoaren sentimendua izaten zen. Komunitateak antzinako tradizioa errespetatu behar zuen. Norbanakoaren eginkizunak, berriz, mota askotakoak ziren: hiriko kultuetan parte-hartu, santutegietan eskaintzak egin, hildako arbasoak gurtu, errituetan lagundu... mota askotarikoak ziren debozioaren agermenak.\nTradizioaren kontrakoa, berriz, erlijiogabe izaten zen: hirian ofizialak ez ziren jainkoen gurtza sartzea, sinesmen tradizionalen kontrako ideiak, antzinako errituen aldaketak... Gainera, jainkotar ondasunen aurkako atentatuak (tenplu baten lapurreta, zuhaitz sakratuen mutilazioa...), zeremonien profanazio, imitazio edota faltsutzeak, apaizen aurkako biolentzia eta antzeko joerak fedegabeak ere baziren.\nDebozioa ez zen jainkoaren harreman estua izatearen sentimendua, ezta errituak zehatz-mehatz betetzea ere. Hiriak gizaki eta jainkoen arteko harremanak antolatzeko sisteman zinez sinestea zen errukia izatea, baita era aktibo batean parte hartzea ere.\nAldareak.\nAldareak sakrifizioak egiten ziren objektua zen. Tenpluen parean jarri ohi ziren, kanpoaldean, baina santutegiaren (ingurune kontsakratua) barruan.\nHasieran, lurraren gainean goratze soila zen, hainbat materialez egin zitezkeenak. Hala, Grezian hainbat eraiki ziren holokaustoen errautsekin, hala nola Zeusena Olinpian. Delosko bat ahuntz-adarrez egina zegoen.\nForma askotarikoa izan zezakeen, baina lau izkinakoa arruntena zen. Eraikin multzo baten parte zirenez, ondoan zuten eraikinek edo eraikinen proportzioek aldareen forma eta tamaina erregulatzen zituzten. Aldare handi horietako batzuk oso handiak ziren; Olinpiakoak 125 oineko zirkunferentzia baino gehiagoko plataforma zuen, eta aldareak berak, eskaileretatik igota, ia 25 oineko altuera zuen.\nBai Italian, bai Grezian, tenpluei atxikitako aldareez gain, beste asko kale eta plazetan eta etxeetako patioetan, eremu irekietan, zuhaizti sakratuetan eta jainko-jainkosei eskainitako beste esparru batzuetan. Aldare batzuk, tenplu batzuk bezala, jainko edo jainkosa bati baino gehiagori eskainita zeuden.\nHamabi jainkoen aldarea Atenaseko akropolian zegoen aldarea eta hura babesten zuen santutegia multzoa zen. Pergamoko aldarea helenismo garaien egindako eraikuntza handia izan zen.\nOrakuluak.\nOrakuluak greziar erlijio eta kulturaren oinarrizko ezaugarrietako bat izaten ziren. Orakuluen bidez, jainkoak etorkizunari buruzko galdera pertsonal baten erantzuna ematen zuen. Erantzunak jainko jakin batetik, leku jakin batean eta erritu jakin baten bitartez hartzen zituzten. Jainko igarle nagusia Apolo izan zen, Delfosen bere orakulua zituena.\nEgungo gurtza: helenismoa.\nHelenismoa () edo dodekateismoa () XX. mendearen amaieran sortutako neopaganismo mota bat da, antzinako Greziako jainko, sinismen eta ohituretan oinarrituta. Erlijio tradizionalista hau greziar jainkoak- batez ere olinpiarrak- ditu ardatz eta antzinako Greziako balio, bertute eta bizimodua berpiztea du helburu.\nGreziar buruzagi neopaganoen esanetan, 2005ean 2.000 jarraitzaile inguru zituzten Grezian, baita 100.000 interesdun inguru ere."}
{"id": "748312", "revid": "1545", "url": "https://eu.wikipedia.org/wiki?curid=748312", "title": "Marko Gavio Apizio", "text": "Marko Gavio Apizio () Erromako gizarteko pertsonai esanguratsua izan zen, Augusto eta Tiberio enperadoreek adierazten duten bezala. Haren jaiotza K.a. 25. urteak kokatzen dute gutxi gorabehera eta heriotza K. o. 37. urtean.. Plazeren maitalea zen aberatsa bat izan zen (batez ere sukaldaritza maite zuen), inongo begiramendurik gabe gastatu zuena, eta haren aberastasuna gainbehera ikusi zuenean, bere buruaz beste egin zuena. Haren luxua eta fineziak entzute handia hartu zuten eta erromatarren artean oso ezagunak ziren haren anekdota gastronomikoak. Bestalde, moralista zorrotzenentzat ohituren ustelkeriaren adibidea baino ez zen izan Apizioen portaera hori.\nApiziok izena eman dio \"Apicius ahateari\", 1985ean Alain Senderensek sortutakoa ."}
{"id": "748313", "revid": "56334", "url": "https://eu.wikipedia.org/wiki?curid=748313", "title": "Gastronomia makrobiotiko", "text": ""}
{"id": "748314", "revid": "119347", "url": "https://eu.wikipedia.org/wiki?curid=748314", "title": "Elikadura-piramide", "text": "Elikadura-piramidea edo nutrizio-piramidea triangelu formako diagrama bat da, gizakiok osasuntsu izateko oinarrizko janari multzo bakoitzeko eguneko zenbat anoa jan behar ditugun adierazten duena. Lehen piramidea Suedian argitaratu zen 1974an. Ondoren beste hainbat piramide argitaratu izan dira. Ospetsuenen artean, 1992an Ameriketako Estatu Batuetako Nekazaritza Sailak (USDA) beste piramide bat argitaratu zuen, \"Food Guide Pyramid\" deiturikoa. 2005ean eguneratu zen, eta ondoren, MyPlate grafikoak ordezkatu zuen, 2011n.\nWHO eta FAO erakundeek argitaratutako piramidea.\nMunduko Osasun Erakundeak (WHO) eta Elikadura eta Nekazaritza Erakundeak (FAO), elkarlanean, elikadura-piramide batean irudika daitezkeen gidalerroak argitaratzen dituzte. Gidalerro horiek obesitatea, gaixotasun kronikoak, txantxarra eta beste gaixotasun batzuk saihesteko xedea dute., baina piramide forman baino, taula formatuan ematen dituzte. Taularen egitura, zenbait ikuspuntutatik, USDAren piramidearen parekoa da, baina taulak desberdintasun argiak adierazten ditu gantz moten artean, eta desberdintasun nabarmenagoak ematen ditu karbohidratoen kasuan, azukre askeak eta forma naturalean ageri diren azukreak argi bereizita. Bestalde, piramidearekin alderatuta, zenbait janari bereziki seinalatzen dira, bizitza osasuntsuagoa eskuratzeko xedean inpaktu handiagoa baitute; eta beste gomendio batzuk, berriz, kendu egin dira.\nIkusten denez, piramidearen irudikapena ez da zehatza, eta jatorrizkoarekin desberdintasunak ditu elementu bakoitzaren ehuneko alternatiboengatik, baina atal nagusiak aski ongi irudikatuta daude.\nUSDAren elikadura-piramidea.\nHistoria.\nAmeriketako Estatu Batuetako Nekazaritza Sailak (USDA) 1992an sortu zuen piramidea, eta sei atal horizontaletan zatitu zuen, bakoitzak janari multzo baten zenbait janariren irudiak zituela. 2005ean eguneratu egin zuten piramidea, atal horizontalen ordez triangelu bertikalak sartuta. Sarritan, piramide berri hori janarien irudirik gabe ematen da, diseinu abstraktuagoarekin.\nNutriziorako gidalerroak berregituratzeko ahaleginean, USDAk MyPlate izeneko programa plazaratu zuen 2011n. Diagrama berri horrek plater forma du eta lau zatitan banatuta dago. Zati bakoitzak tamaina desberdina du: fruituek eta barazkiek plateraren erdia inguru hartzen dute, eta zerealek eta proteinek beste erdia. Zerealek eta barazkiek lau zatietatik handienak dira.\nBarazkiak.\nBarazkiak gizakiak kontsumitutako landare atalak dira, baina oro har, gaziak direnak eta gozotzat hartzen ez direnak. Ez dira barazkitzat hartzen haziak, fruituak edo espeziak. Aldiz, sustraiak, zurtoinak, loreak, etab. barazkitzat hartzen dira. Barazkiek bitamina eta mineral kopuru handiak dituzte; hala ere, barazki bakoitzak elementu horietatik kantitate desberdinak ditu eta, beraz, garrantzitsua da barazki mota asko jatea. Esaterako, barazki berdeek A bitamina asko dute, barazki laranja eta berde ilunek C bitamina eta kruziferoek burdina eta kaltzio asko. Barazkiek gantz eta kaloria gutxi dituzte, baina haiek prestatzean erabiltzen diren beste osagai batzuek gehitu egin ditzakete bai gantzak bai kaloriak.\nZerealak.\nZerealek energia iturri garrantzitsua diren karbohidrato konplexuak hornitzen dituzte. Janari multzo horren barruan daude garia, artoa, zekalea, arroza eta horien deribatuak: pasta, ogia, etab.\nFruituak.\nElikaduraren ikuspuntutik, fruituak zapore gozoa duten haziak dira. Zenbaitetan, hazirik ez duten landare zati gozoak ere fruitutzat hartzen dira. Kontuan izan fruitu batzuk, gozoak ez direnez, elikaduraren ikuspuntutik barazkiak direla (adibidez, lekaleak edo tomatea).\nMultzo horretan daude sagara, laranja, mahatsa, etab. Fruituek kaloria eta gantz gutxi dituzte eta azukre naturalen, zuntzaren eta bitaminen iturri dira. Fruituak prozesatu eta potoratzen direnean edo zuku bihurtzen direnean, sarritan azukrea gehitzen zaie.\nKoipeak eta gozokiak.\nElikadura-piramidearen goiko muturrean gantzak eta gozokiak kokatu ohi dira. Gutxien kontsumitu beharko liratekeen janariak dira, piramidearen arabera. Izan ere, produktu horiek kaloria asko ematen dute baina nutrizioaren ikuspuntutik balio gutxi dute. Multzo horretan daude gurina, azukreak, azukredun freskagarriak, azkenburuko gozoak, etab.\nEsnekiak.\nEsnekiak ugaztunen esnetik abiatuta sortutako produktuak dira. Multzo horretan daude esnea bera, jogurta eta gazta. Janari interesgarriak dira nutrizioaren ikuspuntutik, kaltzioa, proteinak, fosforoa, A bitamina eta D bitamina hornitzen baitute. Hala ere, esneki askok gantz ase eta kolesterol asko dute, beste janari batzuekin alderatuta. Hori dela eta, ohiko bihurtu da gaingabetutako esnekiak hartzea, alternatiba modura.\nHistorikoki, pertsona helduek egunean hiru katilu esne hartzea gomendagarria dela esan izan da. Hala ere, ikerketa berriagoak ez dira horren argiak esnekien onuren eta kalteen inguruan. Zenbaitek diote esnekien kontsumoak ez dituela murrizten hezurren hausturak; beste batzuek diote, berriz, hezurren osasunean badutela eragin onuragarririk.\nOkelak eta lekaleak.\nOkela gizakiek kontsumitzeko prestatutako animalia haragia da, gehienetan giharra. Animalia askoren atalik gehienak jangarriak direnez, okela mota asko dago. Proteinen iturri nabarmena da, bai eta burdinarena, zinkarena eta B12 bitaminarena. Multzo horretan daude behikiak, txerrikiak, oilaskoa, arrainak, arrautzak, etab.\nOkelen multzoa piramideko atalik handienetako bat da. Multzo horretan sartzen dira, baita ere, okelaren pareko mantenugaiak eskaintzen dituzten beste janari batzuk, esaterako lekaleak, fruitu lehorrak eta tofua bezalakoak.\nElikadura-piramideak dio pertsona helduek multzo horretako 2-3 anoa jan behar dituztela eguneko.\nEztabaida.\nNutrizioan adituak diren zenbaitek uste dute 1992ko piramideak ez duela islatzen dietetikan azken urteetan izan diren ikerketak. Bihotzeko gaixotasunei lotutako dieta aukera batzuk, adibidez hanburgesa jatea egunero, teknikoki onartuta zeuden piramidean. Bestalde, piramideak ez zituen bereizten proteina mota batzuk eta besteak (proteinen multzoaren izena zen \"Okela, oilaskoa, arraina, lekaleak, arrautzak eta fruitu lehorrak\").\n1991eko apirilean USDA erakundeak piramidea argitaratzeari utzi zion, esnekien eta okelaren lobby taldeek egindako presioen ondorioz; ez baitzeuden ados beren produktuak nola erakusten ziren gidan. Urtebete itxaron behar izan zen -bertako edukia ikerketa gehiagorekin sostengatu arte- berriro piramidea argitaratzeko. Hala ere, gidaren itxura aldatu behar izan zen elikagaien industriaren oniritzia jasotzeko. Gertaera hori ez zen bakana izan, industriak saiakera asko egin baitzituen gobernuaren dieta gomendioak aldatzeko.\nPiramide zaharrak ematen zituen zenbait kantitatek ere kritikak jaso zituen. Adibidez, piramideak zioen proteinen multzoko bi edo hiru anoa hartu behar zirela egunean, baina kantitate horrek gehienekoa izen behar zuen. Frutaren kasuan, bi eta lau anoa artean gomendatzen zituen, baina kantitate horrek gutxienekoa izan behar zuen.\nGantzen multzoa piramidearen goialdean jarria izan da, eta horrek iradokitzen du ahalik eta gutxien kontsumitu behar dela. Haatik, gantzak ezinbestekoak dira gizakiaren iraunkortasunerako, eta horiek ez kontsumitzeak osasun arazoak eragin ditzake. Ikerketa berriek iradokitzen dute gantz asegabeek pisua galtzen, bihotzeko gaixotasunak murrizten, odoleko azukrea gutxitzen, eta baita kolesterola murrizten ere, laguntzen dutela.\nZenbait argitalpenetan aipatu izan da janariari eta nekazaritzari lotutako elkarteek eragin politiko nabarmena izan dutela USDAk argitaratutako piramidean. Adibidez, esneari lotutako konpainiei leporatu diete esnekien atalari garrantzi gehiago eman izateko presio egitea. Horren ondorioz, jendeak uste du egunero esne gehiago kontsumitu behar duela. Are gehiago, esnekiak janari multzo sartu izana ere zalantzagarria da, munduan pertsona askok laktosarekiko intolerantzia baitute eta kultura askok ez baitute inoiz esnekirik kontsumitu."}
{"id": "748315", "revid": "7746230", "url": "https://eu.wikipedia.org/wiki?curid=748315", "title": "Helenismo (erlijioa)", "text": "Helenismoa () edo dodekateismoa () 1990eko hamarkadan sortutako neopaganismo mota bat da, antzinako Greziako jainko, sinismen eta ohituretan oinarrituta. Erlijio tradizionalista hau greziar jainkoak- batez ere olinpiarrak- ditu ardatz eta antzinako Greziako balio, bertute eta bizimodua berpiztea du helburu.\nGreziar buruzagi neopaganoen esanetan, 2005ean 2.000 jarraitzaile inguru zituzten Grezian, baita 100.000 interesdun inguru ere."}
{"id": "748316", "revid": "1545", "url": "https://eu.wikipedia.org/wiki?curid=748316", "title": "Dodekateismo", "text": ""}
{"id": "748317", "revid": "1712", "url": "https://eu.wikipedia.org/wiki?curid=748317", "title": "Elikadura piramide", "text": ""}
{"id": "748319", "revid": "1712", "url": "https://eu.wikipedia.org/wiki?curid=748319", "title": "Nutrizio-piramide", "text": ""}
{"id": "748320", "revid": "1712", "url": "https://eu.wikipedia.org/wiki?curid=748320", "title": "Elikadura eta Nekazaritza Erakundea", "text": ""}
{"id": "748322", "revid": "1545", "url": "https://eu.wikipedia.org/wiki?curid=748322", "title": "David Kaufman", "text": "David Kaufman (Saint Louis, 1961eko uztailaren 23a) Estatu Batuetako aktore eta bikoiztailea da."}
{"id": "748323", "revid": "105290", "url": "https://eu.wikipedia.org/wiki?curid=748323", "title": "Gazi", "text": "Gazia oinarrizko bost zaporeetako bat da. Ahoan gazitasuna antzemateko hartzailerik sinpleena sodio kloruroaren hartzailea da. Gazitasuna sodio ioiek sortzen dute gehien bat. Alkalien taldeko beste ioiek ere zapore gazia dute, baina sodiotik are eta urrutiago egon, zapore gazi gutxiago dute."}
{"id": "748324", "revid": "119347", "url": "https://eu.wikipedia.org/wiki?curid=748324", "title": "Silvia Colloca", "text": "Silvia Colloca (Milan, Italia,1977ko uztailaren 23a) italiar aktorea, blogaria, sukaldaritza liburuen idazlea eta telebistako sukaldaritza saioen aurkezle bat da. Sukaldaritzari buruzko bi liburu argitaratu ditu."}
{"id": "748326", "revid": "448", "url": "https://eu.wikipedia.org/wiki?curid=748326", "title": "Txakur-jan", "text": "Txakur-jana txakurrek eta beste txakur-antzeko batzuek kontsumitzeko bereziki formulatutako eta pentsatutako janaria da. Haragijale guztiek bezala, txakurrek hortz puntazorrotzak dituzte eta haragiaren kontsumorako hobeto egokitzen diren hodi gastrointestinal laburrak dituzte. Diseinu haragijale natural hau gorabehera, txakurrak oraindik ere milaka urtez egokitu dira haragira eta haragi-hondarretara eta gizakiaren hondarretara eta elikagai askotara aurrera eginez."}
{"id": "748327", "revid": "1519", "url": "https://eu.wikipedia.org/wiki?curid=748327", "title": "Gaztetasunaren Iturria", "text": "Gaztetasunaren Iturria, ustez, bere uretatik edan ala bere uretan murgiltzen den edonor gaztetzen duen iturburua da. Iturri honi buruzko kondairak mundu osoan zehar eta milaka urteren buruan jaso izan dira, Herodotoren idazkietan (K.a. V. mendea), Alexanderren erromantzean (K.o. III. mendea) eta Prester Johnen kontakizunetan (lehen gurutzadak, XI-XII. mendeak).\nAntzeko urei buruzko istorioak Karibeko herri indigenetan ere jaso izan dira. Kondairen arabera, XVI. mendean, Juan Ponce de Le\u00f3n espainiar esploratzailea eta Puerto Ricoko lehen agintaria izan zena gaur egungo Floridara Gaztetasunaren Iturriaren bila aritu omen zen, bertako indigenek Biminin zegoela eta hartan murgiltzen zen edonor gaztetzen zela aipatu omen zioten."}
{"id": "748328", "revid": "512", "url": "https://eu.wikipedia.org/wiki?curid=748328", "title": "Entomofagia", "text": "Entomofagia (/\u02cc\u025bit\u0259\u02c8m\u0252f\u0259d\u0292i/, \u1f14\u03bd\u03c4\u03bf\u03bc\u03bf\u03bd \"\u00e9ntomon\" greziarrez, \"intsektu\", eta \u03c6\u1fb0\u03b3\u03b5\u1fd6\u03bd \"phagein\", \"jan\") intsektuak janari gisa erabiltzeko gizakien praktika da. Arrautzak, larbak, pupak eta helduak diren zenbait intsektuak jaten dira, gizakiaren historiaurreko garaietatik gaur egun arte.\nIntsektuak jatea munduko gizaki eta kultura askorentzat ohikoa da, Ipar, Erdialdeko eta Hego Amerikan, Afrikan, Asian, Australian, eta Zeelanda Berrian. 1.000 intsektu espezie inguru ezagutzen dira munduko nazioen %80an jaten direnak. 3.000 etnia desberdin baino gehiagok entomofagia praktikan ipintzen dute. Hala ere, gizarte batzuk arraroa edo tabu gisa ikusten dute intsektuak jatea. Gaur egun, Ipar Amerikan arraroa da intsektuak jatea, baina Latinoamerika, Afrika, Asia eta Ozeaniako eskualde batzuetako herri-janarietan ohikoa da oraindik. Enpresa batzuk Mendebaldeko dietetara intsektuak hurbiltzen saiatzen ari dira.FAOk jangarriak diren 1.900 intsektu espezie erregistratu ditu eta 2005. urtean 2 mila milioi intsektu baino gehiago kontsumitu ziren mundu osoan zehar. Entomofagia gomendatzen dute abeltzaintzako ekoizpenek eragindako ingurumenaren degradazioaren konponbide\u00a0 izateko.\nDefinizioa.\nEntomofagia intsektuak ez diren beste artropodoen janari erabilerari ere deritzo, araknidoak eta myriapodoak barne. Munduan zehar jaten diren intsektu eta araknidoen adibideak, besteak beste, kilkerrak, cicadak, matxinsaltoak, inurriak, hainbat kakalardo larba, hainbat beldar espezie (hala nola, banbu zizareak, mopani zizareak, zeta-har eta waxworms), eskorpioiak eta magale armiarmak dira. Gizakiek jan ditzaketen 1.900 artropodo espezie ezberdin ezagutzen dira.\nEskala handiko entomofagian egindako azken ebaluazioek eragin dute hainbat adituk entomofagia aholkatzea, proteina-iturri aukera gisa ohiko abeltzaintzarako. Horrek efizientzia handiagoa, baliabide gutxiagoen erabilera eta elikadura segurtasun handiagoa ekarriko luke.\nGizakiak ez diren animalietan.\nHaien elikadurarako intsektuak erabiltzen dituzten intsektu, nematodo eta onddo-ek entomofagoak direla kontsideratu ditzakegu ikuspegi biologiko batetik."}
{"id": "748329", "revid": "1545", "url": "https://eu.wikipedia.org/wiki?curid=748329", "title": "Kevin Schon", "text": "Kevin Schon (San Diego, Kalifornia, 1958ko otsailaren 7a) Estatu Batuetako bikoiztaile eta umorista da. Timonen ahotsa egin zuen \"Timon &amp; Pumbaa\" telesailean."}
{"id": "748330", "revid": "105290", "url": "https://eu.wikipedia.org/wiki?curid=748330", "title": "Bimini", "text": "Bimini, Bahametako barruti mendebaldekoena da, eta Miami hiritik 80 kilometro ekialdera dagoen uhartedi batek osatzen du. Bimini AEBtik hurbilena dagoen Bahametako puntua da, Nassautik 230 kilometro mendebalde ipar-mendebaldera. 2010ean 1.988 biztanle zituen.\n23 km2-ko azalera du eta bere hiriburuan Alice Town da."}
{"id": "748331", "revid": "56334", "url": "https://eu.wikipedia.org/wiki?curid=748331", "title": "Hermokrates Sirakusakoa", "text": ""}
{"id": "748332", "revid": "105290", "url": "https://eu.wikipedia.org/wiki?curid=748332", "title": "Little Armenia (Los Angeles)", "text": "Little Armenia (, euskaraz \"Armenia Txikia\") AEBetako Los Angeles hiriko komunitate bat da, Hollywood barrutian. East Hollywood eremuan dago.\nIzena bertan bizi den armeniar komunitate handiari zor dio. 1970eko hamarkadaren hasietatik gune honetan armeniar denda eta negozio ugari daude."}
{"id": "748335", "revid": "512", "url": "https://eu.wikipedia.org/wiki?curid=748335", "title": "Transamerica", "text": "Transamerica 2005eko estatubatuar komediazko eta dramazko filma da, Duncan Tucker estatubatuar zinema zuzendariak zuzendua eta Felicity Huffman eta Kevin Zegers aktoreak protagonista dituena.\nArgumentua.\nBere sexua berresleitzeko prozesuko baginoplastia ebakuntza egin baino astebete lehenago, Sabrina 'Bree' Osbourne izeneko emakume transgenero kontserbadoreak New Yorken atxilo dagoen 17 urteko Toby Wilkins mutilaren telefono-deia jasotzen du. Tobyk Stanley Schupakez galdetzen du, Breeren jaiotza-izena dena, bere semea dela esanez.\nBreek ez zekien seme-alabarik zuenik, baina orain bere iraganarekin hautsi eta bere semeari uko egin nahi dio. Hala ere, Breeren terapeutak mehatxu egiten dio ebakuntza egiteko baimenari uko egingo diola baldin eta aurretik Breek bere iraganeko arazoak konpontzen ez baditu."}
{"id": "748338", "revid": "46380", "url": "https://eu.wikipedia.org/wiki?curid=748338", "title": "Earl Silas Tupper", "text": ""}
{"id": "748341", "revid": "336", "url": "https://eu.wikipedia.org/wiki?curid=748341", "title": "Etengabeko ikaskuntza", "text": ""}
{"id": "748342", "revid": "1545", "url": "https://eu.wikipedia.org/wiki?curid=748342", "title": "Lurmutur Hiriko lehortea", "text": "2015ean, Hegoafrikako Lurmutur Mendebaldea probintzian lehorte larri bat hasi zen, eta hiriburuan, Lurmutur Hirian, eragin handia izan zuen. Lurmutur Hiriko presa nagusi guztien ur erreserbek behera egin zuten eta 2015etik aurrera, egoera oso larritzat hartu zen.\n2018 hasieran, apirilerako ur mailak egoera kritikoraino behera egingo zuela aurreikusiz, \"Zero Eguna\"-ri aurre egiteko neurriak aurkeztu zituen hiriak. Ur erreserbek mugaraino behera eginez gero, hiriko ur ornidura sistema ia guztiz itxi beharko litzateke, Lurmutur Hiria urik gabeko lehen hiri handia bihurtuz.\nBeraz, populazioari ur murrizketa zorrotzak ezarri zitzaizkion. Biztanle guztiek ura neurtzeko gailu zehatzak erabili behar zituzten eta bizilagun bakoitzeko ur litro kopuru mugatu jakin bat ezarri zen eta, gaindituz gero, isun handiak.\nNeurri hauei eta ur ornidura handitzeari esker, 2018ko martxorako hiriak erdira jaitsi zuen eguneroko ur kontsumoa. Jokabide horrek eta egindako euri guztiak urtegien maila %43-raino igo zuen 2018ko ekainean eta, honela, Lurmutur Hiriak iragarri zuen 2019an ez zela \"Zero Eguna\" iritsiko.\nTestuingurua.\nLurmutur Mendebaldea probintziak klima mediterraneoa du, uda epel eta idorra eta euri garaia neguan. Lurmutur Mendebaldeko Ur Ordidura Sistemako (\"Western Cape Water Supply System\") sei urtegi nagusietatik jasotzen da ura; urtegi hauek hiriaren inguruko mendi guneetan daude. Urtegi hauek batez ere neguan egiten duen euriarekin betetzen dira, maiatzetik abuzturako tartean izan ohi da garairik hotzena eta orduan egin ohi du euri gehien. Abuztutik otsailera bitarteko uda garaian urtegien mailak behera egiten du, denboraldi horretan uraren erabilerak gora egiten du hirian eta nekazal eremuan.\n1995ean 2,4 milioi pertsona bizi ziren Lurmutur Hirian, 2018an 4,3 milioi pertsona; beraz, 23 urtetan biztanleria izugarri hazi da, %79 egin du gora baina, aldiz, denbora tarte berdinean urtegietako ur biltegia %15 soilik hazi da. 2016/2017an, hiriko ur ornidura osoaren %64.5 bizitoki formaletan erabili zen eta %3.6 bizitoki informaletan.\nKausak.\nAsko eztabaidatu da Lurmutur Hiriak bizi duen ur eskasiaren arrazoiei buruz. Ukaezina da lehortea bera faktore garrantzitsua izan dela, baina lehortearen larritasun maila zalantzan jarri izan da. Uste da lehorteak eragindako ur eskasia beste hainbat faktoreren eraginez areagotu dela: biztanleriaren igoera, erregistratu gabeko nezkalguneen ureztatzea, espezie inbaditzaileak eta uraren erabileraren planifikazio eskasa.\nLurmutur Hiriak duen arazo nagusienetakoa da bere ur sistemak orain dela urte batzuk zuen klimarako eraikita daudela. Aldaketa klimatikoaren ondorioz ingurune honetako euri patroiak aldatu dira, gaur egun ur emaria ez da lehen bezain orekatua eta ur galera orain dela urte batzuk aurreikusitakoa baino azkarrago gertatzen da.\nUr gabeziaren beste arrazoi nagusietako bat nezkaritzarako erabilpena da. 2016an Lurmutur Hiriak 30 milioi litro ardo exportatu zituen Europa eta Ameriketako Estatu Batuetara. Ardo litro bakoitza egin ahal izateko 176 eta 358,4 litro ur artean erabiltzen dira. Honetaz gain, Lurmutur Hiriak gutxi gorabehera 231.000 tonelada zitriko exportatu zituen 2017an, horrek esan nahi du zeharkako modu batean 7.925 milioi litro ur gehiago exportatu zirela.\nOndorioak.\nUr gabeziari erantzuteko nekazariek %50 murriztu zuten uraren erabilera; horrek eragin handia izan zuen nazio mailan 37.000 lanpostu galtzearekin eta 50.000 pertsona inguru pobrezia egoeran geratu ziren, lanpostu galera eta elikagaien salneurrian emandako inflazioaren ondorioz."}
{"id": "748343", "revid": "6950", "url": "https://eu.wikipedia.org/wiki?curid=748343", "title": "Lurmutur Hiriko idortea", "text": ""}
{"id": "748344", "revid": "6950", "url": "https://eu.wikipedia.org/wiki?curid=748344", "title": "Lurmutur Hiriko agorraldia", "text": ""}
{"id": "748345", "revid": "1659", "url": "https://eu.wikipedia.org/wiki?curid=748345", "title": "Lurmutur Hiriko sikatea", "text": ""}
{"id": "748346", "revid": "6950", "url": "https://eu.wikipedia.org/wiki?curid=748346", "title": "Lurmutur Hiriko uraren krisia", "text": ""}
{"id": "748347", "revid": "46380", "url": "https://eu.wikipedia.org/wiki?curid=748347", "title": "Jacques Ozanam", "text": "Jacques Ozanam (Sainte-Olive Ain, 1640ko ekainaren 16a \u2014 Paris, 1718ko apirilaren 3a), matematikari frantses ospetsua izan zen.\nBiografia.\nBouligneuxen jaioa, Ain en Rh\u00f4ne-Alpetan familia judutar aberats baten semea zen baina, judaismo utzita, katolikoa egin zen. Aitaren eraginez, hasiera batean teologia] ikasi zuen baina gazte-gaztetik matematikak erakarria sentitu zen; hori zela eta, irakaslerik gabe, bere kabuz, geometria ikasi zuen. 15 urtez matematikari buruzko tratatu bat idatzi zuen. Aita hil zenean, teologia baztertu zuen eta Lyonen matematika ikasteari ekin zion. Aitaren heriotzak beste eragina izan zuen: familiaren ondare guztia bere anaiaren eskuetara joan ziren eta bera ia pobrezian gelditu zen. Aurrera ateratzeko matematika klaseak ematen hasi zen.\n1670 trigonometriako eta logaritmo taulak argitaratu zituen. Taula horiek aurrekoak baino (Adriaan Vlacqek, Bartholomaeus Pitiscusek eta Henry Briggsek prestatuak) askoz zehatzagoak ziren. Ozanam Parisera joan zen eta, klase partikularrak ematen, aurrera atera zen.\nBere obra batzuek ospe handia lortu zuten. Esaterako, \"Les six livres de l'Arithm\u00e9tique de Diophante augment\u00e9s et reduits \u00e0 la sp\u00e9cieuse\" liburuak Gottfried Leibniz saria lortu zuen. \"R\u00e9cr\u00e9ations math\u00e9matiques et physiques\" (1694) bere liburu ezagunena da eta hizkuntza askotara itzulia izan zen; oraindik orain erabilia da. 1701tik Frantziako Zientzien Akademiaren partaidea izan zen.\nMatematikariaren azken urteak gogorrak izan ziren. Emaztearen heriotzak depresiora eraman zuen. Espainiako Ondorengotza Gerran ikasleak galdu zituen. 1717an Parisen hil zen, 77 urte zituelarik, erabateko pobrezian."}
{"id": "748348", "revid": "119347", "url": "https://eu.wikipedia.org/wiki?curid=748348", "title": "Aranburu Farmazia Museoa", "text": "Aramburu Farmazia Museoa Plentziako Erribera kalean kokaturiko Farmazia- Museo bat da. 1888ko urtarrilaren 4an, lehenengo aldiz ireki zituen Pedro Aramburu Mendieta jaunak farmazia honetako ateak. Geroztik, astez aste, bere eginkizun sanitarioari lotu zaio etengabe, hainbat eta hainbat zeregin profesionaletan: formula magistralak landu, analisi kimikoak, bromatologikoak, klinikoak\u2026\nBotikan sartu, eta bertan urte luzeotan barrena erabili izan diren produktu eta lanabesak aurkituko ditugu. Azken mendean sendagaiek bizi izan duten eboluzioa erakutsi nahi dugu; lehengo produktu naturalen ordez produktu kimikoetarainoko bilakaera, formula magistralen ordez espezialitate farmazeutikoetara. Gainera, farmazialarien lanbideak analisien arloarekin eta beste arlo zientifiko batzuekin izandako lotura aurkeztu nahi izan dugu"}
{"id": "748349", "revid": "105290", "url": "https://eu.wikipedia.org/wiki?curid=748349", "title": "Oinarrizko elikagai", "text": "Oinarrizko elikagaia pertsona baten dieta estandarrean anoa garrantzitsua osatzen duen eta ia egunero jaten den elikagaia da. Oinarrizko elikagaiek pertsonak behar duen energiaren zatirik handiena hornitzen dute eta, oro har, gainerako mantenugaien sarreraren ehuneko garrantzitsua ere bermatzen du. Gizarte jakin batek bere oinarrizko elikagaiak egunero, eta egunean behin baino gehiagotan, jan ditzake, eta jende asko oinarrizko elikagaien multzo txiki batez osatutako dieta batekin bizi da.\nMunduko eskualde bakoitzean, oinarrizko elikagairik arruntena desberdina da. Normalean, biziraupenerako eta osasun egokia izateko derrigorrezkoak diren hiru makromantenugaietako bat (karbohidratoak, proteinak eta gantzak) gutxienez hornitzen duen elikagai merkea eta eskuratzeko erraza izan ohi da. Oinarrizko elikagai ezagunenetako batzuk dira patatak eta sustraiak, zerealak, lekaleak eta beste hazi batzuk. Lehen, nekazaritza gizarteek balio handia ematen zieten, mantenugaiak emateaz gain, erraz eta denbora luzez biltegiratu ahal ziren oinarrizko elikagaiei. Hain zuzen, erraz kontserbatzen ziren elikagaiak janaria eskuratzeko modu bakarra ziren beste janaririk ez zegoenean, esaterako sasoi lehorretan edo neguan.\nOinarrizko elikagai nagusiak landareetatik zein animalietatik eratorritakoak dira. Nagusienak honakoak dira: zerealak (arroza, garia, artoa, sorgoa), almidoia duten tuberkuluak edo sustraiak (patata, manioka, \u00f1amea edo taroa), okela, arraina, arrautza, esnea eta esnekiak. Lekaleak eta beste zenbait ere multzo horretan daude.. Eskualdearen arabera, garrantzitsuak dira, baita ere, oliba olioa, koko olioa eta azukrea.\nMundu mailako erabilera.\nMunduan diren 50.000 landare jangarri guztietatik, ehunka gutxi batzuk besterik ez diote ekarpen esanguratsua egiten gizakien janari hornidurari. Adibidez, zerealen familian 10.000 espezie baino gehiago badaude ere, gutxi batzuk baizik ez dira laboratu azken 2.000 urteetan.\nMunduko eskualde bakoitzean nagusi diren oinarrizko elikagaiak askotarikoak dira, klimaren, lurzoruaren, nekazaritza eta abeltzaintzarako mugen, kulturen eta ekosistemen arabera. Esaterako, Afrikako dieta arruntenean, oinarrizko elikagai gehienak zerealak dira (ehuneko 46), ondoren sustraiak eta tuberkuluak (ehuneko 20) eta animalietatik eratorritako produktuak (ehuneko 7). Europako Mendebaldean, berriz, batez besteko dietaren oinarrizko elikagaiak animalia produktuak dira (ehuneko 33), ondoren zerealak (ehuneko 26) eta sustraiak eta tuberkuluak (ehuneko 4).\nGiza populazioaren gehienak jarraitzen duen dietak honako elikagaietako batean oinarritzen da: arroza, garia, artoa, artatxikia, sorgoa, sustraiak eta tuberkuluak (patatak, manioka, \u00f1amea eta taroa), eta animalietatik eratorritako produktuak: okela, esnea, arrautzak, gazta eta arraina. Zenbait eskualdetan beste honakoak ere erabiltzen dira: zekalea, soja, garagarra, oloa, eta tefa.\nHamabost laborek janariaren bidezko munduko energia sarreren ehuneko 90a ematen dute, eta hiruk (arrozak, artoak eta gariak) giza kontsumoaren bi heren betetzen dute..\nSustraiak eta tuberkuluak, berriz, mila milioi pertsonarentzako oinarrizko elikagai dira garapen bidean dauden herrialdeetan, eta Saharaz hegoaldeko Afrikako populazioaren erdiak jaten duenaren ehuneko 40a inguru da. Janari multzo hori aberatsa da karbohidratoetan, kaltzioan eta C bitaminan, baina proteina gutxi du. Manioka 500 milioi pertsona ingururen oinarrizko jana da.\nGarapen ekonomikoari esker, herrialde askotan mantenugai gutxiko oinarrizko elikagaiak baztertzen joan dira eta mantenugai gehiagoko janariak gailendu dira, eta aldi berean, okelaren kontsumoa handitu da. Haatik, betiko oinarrizko elikagaiek duten garrantzia gero eta gehiago nabarmentzen da. Ahaleginak egiten dira elikaduraren, gaixotasunekiko erresistentziaren eta uzta handiagoen aldetik ezaugarri hobeak dituzten aldaerak lortzeko.\nBeste janari batzuk oinarrizko elikagai izan ziren duela mende asko, baina izaera hori galdu dute. Andeetan lantzen den kinoaren kasua da, adibidez, bai eta amarantoarena ere. Elikagai horien erabilera oso txikia da gaur egun, baina azken aldian berreskuratzen ari dira munduko zenbait tokitan. "}
{"id": "748353", "revid": "56334", "url": "https://eu.wikipedia.org/wiki?curid=748353", "title": "Transam\u00e9rica", "text": ""}
{"id": "748354", "revid": "336", "url": "https://eu.wikipedia.org/wiki?curid=748354", "title": "Trisha Yearwood", "text": "Patricia Lynn Yearwood (Monticello, Georgia, AEB, 1964ko irailaren 19a)) estatubatuar kantari, idazle, aktore eta sukaldari bat da. Ezaguna da emakume gazte zaurgarrien inguruan egin dituen baladengatik eta horren inguruan duen ikuspegi \"gogor\" eta \"seguru\"agatik."}
{"id": "748355", "revid": "512", "url": "https://eu.wikipedia.org/wiki?curid=748355", "title": "Henry Giroux", "text": "Henry A. Giroux (Providence, Rhode Island, 1943ko irailaren 18a) AEBko intelektual eta humanista da. Pedagogia kritikoa delakoaren teoriko nagusienetako bat, Paulo Freirerekin batera. Eskola sistemak, pedagogia sistemak eta gizarte hainbat konturen gainean entsegu asko idatzi ditu. Pedagogia kontuetan egile aipatuenetako bat izan da azken hamarkadetan.\nBere obretan Marx, Paulo Freire eta Zygmunt Bauman bezalako egileen ekarpenak batzen saiatu izan da. Demokrazia erradikala delakoaren aldekoa agertu izan da eta oso kritiko neoliberalismo, militarismo, inperialismo, erlijio fundamentalismoarekin.\n60 liburu, 200 liburu-atal eta 400 artikulu baino gehiagoetan egile bakar edo egile nagusi bezala agertu izan da. Kultura kontu orokorrei buruz baina batez ere pedagogia kontuei buruz aritu izan da."}
{"id": "748356", "revid": "336", "url": "https://eu.wikipedia.org/wiki?curid=748356", "title": "Nigella Lawson", "text": "Nigella Lucy Lawson (Wandsworth, Londres, Ingalaterra, 1960ko urtarrilaren 6a) ingeles kazetari, telebistako aurkezle eta sukaldaritza liburuen idazle bat da. Bere aita Nigel Lawsonen da, Erresuma Batuko Ogasun Buru ohia, eta ama Vanessa Lawson (jaiotzez Salmon). Amaren aldeko familia J. Lyons and Co. janari eta catering enpresaren jabea da."}
{"id": "748357", "revid": "336", "url": "https://eu.wikipedia.org/wiki?curid=748357", "title": "Siris", "text": "Siris honakoa izan daiteke:"}
{"id": "748358", "revid": "448", "url": "https://eu.wikipedia.org/wiki?curid=748358", "title": "Inteligentzia emozional", "text": ""}
{"id": "748360", "revid": "512", "url": "https://eu.wikipedia.org/wiki?curid=748360", "title": "Sindicato Andaluz de Trabajadores", "text": "Sindicato Andaluz De Trabajadores (SAT) andaluziako sindikatu bat da, bere ideologian nazionalismo andaluziarra eta antikapitalismoa barneratzen dituena eta klase kontzientzia daukana. 2007ko irailaren 23an sortu zen, Sevilla hirian.\nAndaluziako sindikatu desberdinetako batasunaren bitartez sortu zen: Aljarafeko olibari bat, Marbellako udal langileena, Autonomia Obrera (Cadizeko udaletxearen langileen sindikatua), Foro Sindical Andaluz (Partido Comunista del Pueblo Andaluz alderdiarekin loturak izan zituena eta SAT zein PCPAtik kaleratua izan dena panfleto xenofoboak argitaratzeagatik) eta Sindicato de Obreros del Campo (SOC) sindikatu historikoa.\nSorrera.\nSAT sindikatua 2007ko apirilaren 23an osatu zen, Sevillako Pablo de Olavide unibertsitatea.\nOinarri ideologikoak.\nSAT klase sindikatu gisa definitzen da, alternatiboa, antikapitalista, asanblearioa, ekintza zuzenekoa, autonomoa, independentea, solidarioa, internazionalista, pluralista, irekia, antipatriarkala, konfederala, errepublikarra, nazionalista andaluziarra, ezkerrekoa eta utopikoa.\n20.000 kide inguru ditu. Etengabe antolatzen diren manifestazio eta egiten dituzten aldarrikapenek ospetsua egin dute sindikatua. Gainera erabiltzen dituzten metodoek famatu egin dute SAT, hala nola, jabetza pribatuaren okupazioa. Azken bi urteetan hauteskunde sindikaletan emaitza onak izan dituzte, batez ere Cadiz eta Sevillan.\nSAT-ek bere I. Kongresu Nazionala 2011ko abenduan ospatu zuen, non sindikatuak hurrengo urteetan aurrera eramango zituen politikak adostu ziren. Kongresu hori Sevillan izan zen. Sindikatu nazionalista andaluziarretatik jaio ez bazen ere, hasieratik arbonaidak erabili zituzten (nazionalismo andaluziarraren bandera). Batzuetan izarra sindikatuaren siglek (SAT) ordezkatzen dute erabilitako banderan.\n2015eko urrian SAT-ek bere II. kongresua ospatu zuen Gilenan, Sevilla probintziaren herri batean. Erabaki ziren gauzen artean, \u00d3scar Reina gaztea aukeratu zuten bozeramaile nazional gisa, Diego Ca\u00f1amero ordeztuz.\nEkintza mediatikoak.\nSAT-ek ekintza zuzena aldarrikatzen du.\nCayetano Mart\u00ednez De Irujorekin polemika.\nCayetano Mart\u00ednez de Irujok telebistan egindako adierazpen polemikoen arira, hau deklaratu zuena: \"Gazteek aurrera egiteko asmorik ez daukatela ikusten duzunean, hori larria da. Hori Andaluzian soilik gertatzen da. Egia esanda. Hori Espainiako iparraldean ez da gertatzen, erdialdean ere ez. Extremaduran ezta ere\" (Horrez gain Andaluzian jendeak lan egin nahi ez duela iradoki zuen), SAT-ek manifestazio bat antolatu zuen, 500 pertsona gerturatu zirenera. Agerraldia Cayetanoren finkan egin zen, non agiraka egin eta bere hitzak aurpegiratu zizkioten. Gainera, barkamena eskatzea exijitzeaz gain, sindikalistekin bilera bat edukitzea eskatu zioten, jornaleroen errealitatea erakusteko.\nMart\u00ednez De Irujok SAT-ren eskaera onartu zuen, Juan Manuel S\u00e1nchez Gordillo eta Diego Ca\u00f1amerorekin elkartuz 2011ko abenduaren 20an. Sindikalistekin edukitako bileraren ostean, Cayetanok bere hitzak zuzendu zituen, \"ezagutzen ez zuen errealitate\" bat ikusarazi ziotelako.\nSomonte lursailaren okupazioa.\n2012ko martxoaren 4aren goizean SAT-eko 500 kide inguruk Somonte lursaila okupatu zuten, Palma del R\u00edo udalerrian, Kordobako probintzian. Lursail hau, Andaluziako Juntaren jabegoa, enkante publikoan egoteko aurreikusita zegoen hurrengo egunean.\nOkupazio horren bitartez, Posadas, Kordoba eta beste eremu batzuetako hogeita hamar pertsona lursailean geratu ziren. Asmoa bertan irautea zen, lurra lantzeko eta praktikan ipintzeko lurra langileen bitartez autogestionatuta izan behar dela, ahalik eta lanpostu gehien sortzeko eta bertako ekonomia zein eskualdekoa garatzen laguntzeko.\nMartxoaren 26ko egunsentian Guardia Zibileko indarrek lursaila desalojatu egin zuten, baina jornalariek, deslajoaren ostean bildu ziren asanblada batean, borrokarekin jarraitzea eta lursaila berriz okupatzea erabaki zuten egunsentian bertan. Ehun sindikalista eta jarraitzaile ugariren babesa izan zuten, Andaluziako punta desberdinetatik ailegatu zirenak, batez ere hurbil zeuden herrietatik.\nGaur egun, SAT-ek lursaila okupatuta jarraitzen mantentzen du sindikatu horren kide batzuk sortutako kooperatiba batzuen laguntzarekin. 300 hektarea dituzte lehorreko laborantzan ekoizten eta beste 40 hektarea ortuentzako, non urazak, tomateak, alberjiniak, piperrak, angurriak, kuiak, kuiatxoak eta beste fruitu edo barazkiak hazten dituzten, denboraldiaren arabera. Abeltzaintzari dagokionez, ehun bat ardi, oiloak eta ahate batzuk dituzte.\nProiektuak interesa piztun du Andaluzia zein Estatu Espainolatik kanpo. Horregatik ia egunera mundu osoko kazetariak eta proiektua ezagutu edo lagundu nahi duten pertsona anonimoak jasotzen dituzte.\nLas Turquillas lursailaren okupazioa.\n2012ko uztailaren 24an SAT-eko 1.000 sindikalista inguruk Las Turquillas lursaila okupatu zuten, \u00c9cijan (Sevilla), non Armadaren behor-taldea kokatuta dagoen. Lursaila, Espainiako Defentsa Ministerioaren menpekoa, 1.200 hektarea ditu, gehiena lugorri, Espainiako armadak 20 hektarea besterik ez baitu erabiltzen behor-taldearentzako.\nEskola materialaren \"desjabetze behartuak\".\n2013ko abuztuaren 30ean SAT-ren 200 militante eta jarraitzaileek ekintza sinboliko bat eraman zuten aurrera, \"desjabetze behartua\" izena ipini ziotena. Oinarrizko eskola materialez beteta zeuden 10 erosketarako orgak atera zituzten Carrefour frantziar multinazionalaren hipermerkatu batetik, Sevillako probintzian, Utrera errepidean. Ez zen inolako istilu biolentorik gertatu, merkatuaren segurtasun guardiek eskua sartu ez zutelako, Diego Ca\u00f1amerok zituen eskabideei esker, \"ekintza sindikal aldarrikatzailea izango zela eta inolako arazorik ez zela egongo\" ziurtatzen zuena.\nSAT-en iturriek adierazi zuten ikasturte hasieran material eskolarrak 100 eta 150 euro bitarteko gastua zeukala ume bakoitzeko andaluziar familietan eta hartutako materiala hurrengo egunetan behar zuten familiei emango zietela. Gainera adierazi zuten ere, Andaluzian pobreziatik hurbil bizi diren bi milioi pertsona daudela eta 400.000 familia bere kide guztiak langabezian daudenak eta inolako laguntzarik jasotzen ez dutenak.\nIkasturtea hasi baino egun bat lehenago, \"desjabetutako\" eskola materiala Corrala Utop\u00eda bezala ezagutzen den okupatutako Sevillako etxebizitza bloke baten familiei eman zieten dozena bat komunikabide aurrean.\nAguardientero lursailaren okupazioa, \"Cerro Libertad\" deiturikoa.\n2017ko apirilaren 1an, SAT-eko 200 militante inguruk BBVA taldearen jabegoan zegoen lursail bat okupatu zuten Jaenen, aldarrikatuz lurraren funtzio soziala betetzea, Andaluziako Autonomia Estatutuak adierazten duen moduan. Lursailari \"Cerro Libertad\" izena ipini zioten, Andr\u00e9s Bodalo sindikalistaren askatasuna aldarrikatuz.\nFuntzionamendua.\nSAT-ren organorik nagusiena Kongresu Nazionala da, teorian lau urteetan behin ospatzen dena. Kongresuak bozeramaile nagusia eta 50 kidez osatuta komite nazional bat aukeratzen du."}
{"id": "748364", "revid": "1519", "url": "https://eu.wikipedia.org/wiki?curid=748364", "title": "Santa Eul\u00e0lia eta Santa J\u00falia d'Elneko katedrala", "text": "Santa Eul\u00e0lia eta Santa J\u00falia d'Elneko katedrala Elneko udalerrian dago, Languedoc-Roussillon lurraldean, Ipar Katalunian (Frantzian). Estilo erromanikokoa da, XI-XIII. mendekoa. Zenbait elementu gotikoak ere erakusten ditu. Apezpikutegia VI. mendean sortu zen eta lehenengo apezpiki Domne (571-586) izan zen; horrela jaso zen Toledoko eta Narbonako kontzilioen aktetan. Apezpikutegi honek IX. mendetik aurrera lurraldeak Conflent, Rossell\u00f3 eta Vallespirren izan zituen. 1801an ezabatu zuten eta Carcasonako gotzain barrutian sartu zuten. 1817an, bestetik, Perpiny\u00e0go gotzain barrutia sortu zuten eta hara eraman zuten.\nEraikina.\nHiru habearteko basilika oinplanta du. Erdikoak kanoi ganga du, zortzi metroko zabaleraz, eta alboetakoak esfera-laurdenekoak dira, hiru absidez.\nFatxada nagusia puntu erdiko arkukoa da, apaingarririk gabe. Aurretik bi kanpandorre zituen baina bat bakarrik gelditzen da. Bestea ordezkatzeko adreiluzko dorre bat eraiki zen. Dorreak lau solairu dutu, bakoitzen lau arkukin alde bakoitzean. Basalto beltzezko arkiboltaz apainduta dago. Kanpotik, abside nagusia bi hormabularrekin indartuta dago; arkuteria itsuak eta lesenak ditu ere bai.\nKlaustro.\nKlaustroa XII eta XIV. mendeetan eraiki zen. Lau angeluko oinplanta irregularra du. Gaue egungo Historia eta Arkeologia museoekin komunikatuta. Hegoaldeko galeria erromaniko garaiko bakarra da; besteak gotikoak dira. Eraikuntzan Ceret herriko marmola erabili zen. Aurkitzen diren eskulturak batez ere landareak eta animaliak dira, baita ere historia-eszena baten bat. Ram\u00f3n de Bianya eskultorearen bi hilobi daude, bestetik: batean Ram\u00f3n de Vilallonga apezpikua dago (1216) eta bestean Ferran del Soler (1203); badago hirugarren hilobi bat, Guillem Jord\u00e1 (1186) apezpikuarena, baina egilea ez da ezagutzen."}
{"id": "748370", "revid": "105290", "url": "https://eu.wikipedia.org/wiki?curid=748370", "title": "Ogonori", "text": "Ogonori, ogo edo itsasoko goroldioa, jangarria den alga mota bat da, Japonia, Hego-ekialdeko Asia, Hawaii eta Karibeko kostaldetan zehar kontsumitzen dena. Normalean hotzean jaten da ogonori, eta agar lodatzaile iturria da.\nErabilera.\n\"Gracilaria\" algaren potentziala azterketa subjektu gisa oraindik ez da aztertua izan . \nHawaii uhartedian Poke arrain-entsaladarekin batera jan ohi da."}
{"id": "748371", "revid": "201", "url": "https://eu.wikipedia.org/wiki?curid=748371", "title": "Mozuku", "text": " jangarria den eta \"Cladosiphon\" generokoa den alga bat da, naturalki Okinawan, Japonia, topatu daitekeena. Mozuku gehiena bertakoek ekoizten dute eta prozesamendu fabriketara saltzen diete. Alga honen erabilerarik nagusiena janaria izatea da, eta Fucoidan izeneko sulfato baten iturria da, minbizia tratatzeko eta osasungintzako osagarri gisa erabiltzen dena."}
{"id": "748372", "revid": "336", "url": "https://eu.wikipedia.org/wiki?curid=748372", "title": "Boku Dake ga Inai Machi", "text": "Boku dake ga inai machi (\u50d5\u3060\u3051\u304c\u3044\u306a\u3044\u8857 hitzez hitz: \"Ni bakarrik ez nagoen hiria\", edo ulergarriagoa: \"Hiria, non neu bakarrik ez nagoen\"), seinen generoko manga eta animea da, Kei Sanbek idatzia eta irudiztatua eta Kadokawa Sh\u014dten-en \"Young Ace\" aldizkariak bildua, 2012ko ekainaren 4tik 2016ko martxoaren 4ra arteko denboraldian. Ingelesez \"Erased\" bezala ezagutzen da, Latinoamerikan ere erabilia. Guztira 8 liburuki argitaratu egin zituzten. 2016an, A-1 Pictures-en ekoizpepean, Fuji TV kateko noitaminA programazio-blokean eman zen mangaren animeko egokitzapena, 2016ko urtarrilaren 8tik martxoaren 26 arte. \"Irudi erreal\"eko (ingelesez, \"live-action)\" drama-telesaila atera egin zuten Netflix plataformaren bidez, 2017ko abenduaren 15ean.\n\"Zeharkako sail\" bat (ingelesez, \"spin-off\") izan da argitaratua ere bai, manga-sail gisa, 2016ko ekainaren 4a eta azaroaren 4aren artean. Beste zeharkako saila atera izan zen, kasu honetan eleberrietan, Hajime Ninomaek idatzitakoak, eta Kadokawako \"Bungei Kadokawa\" aldizkariak argitaratuak, 2015eko azaroaren eta 2016ko martxoaren bitartean.\nBilbea.\nIstorioak Satoru Fujinuma jarraitzen du, nolabait \"Berpizte\" izeneko gaitasuna daukan gizon gaztea, zeinekin galzorizko gertakariren bat jazo baino momentu batzuk atzerago denboran itzultzeko gai den, berriz gertatu ez dadin saihesteko ahalmena emanez. Bere amaren erailketaren ondorioz, Satoruren gaitasunak bat-batean 18 urte atzera bidaltzen du, lehen hezkuntzara joaten zen garaira, honen bidez 2 klasekide eta hurbileko eskola bateko neskaren bizitzarekin akabatuko zuen bahiketa ekiditzeko."}
{"id": "748373", "revid": "77047", "url": "https://eu.wikipedia.org/wiki?curid=748373", "title": "Tabirako San Pedro eliza", "text": "Tabirako San Pedro eliza Durangon (Bizkaia) dagoen eliza zaharra da. Itxuraren arabera XV.-XVI. mendeko eraikina izan daiteke. Dena dela, tradizioaren arabera, Tabirakoa Bizkaiko eliza zaharrena da. Dirudienez, Durangoko lehen populazio gunea Tabiran kokatu zen.\nHistoria.\nElezahar horretatik kanpo, ez dago idatzizko iturririk eraikuntza datatzeko. Diziplina anitzeko azterketatik elizaren inguruek aberastasun historiko eta arkeologikoa dute. Egungo eraikuntzaren tamaina eta orientazioa XV. mendekoa da, eta ustez, aurreko Erdi Aroko eliza zegoen lekuan dago. XVI. mendean handitu egin zuten altueran, eta gaur egungo portalea jarri zioten. Estiloaren ikuspegitik eraikin gotikoa da. Oinplano laukizuzena du. Azpimaratzekoa barruko koroa da. Erretaula nagusia manierismo estilokoa da.\nTabirak bi osagai ditu: Erdi Aroko San Pedro eliza, eta Errosarioko baseliza, XVIII. mendean iparraldean atxikia. Elizaren oinetan bi sarkofago daude, herritarren iritziz, Durangoko konde-kondesa mitikoenak direnak, Santxo Estigiz eta Do\u00f1a Toda.\nEra berean, Tabirako parkean Nestor Basterretxearen eskultura bat ere badago, \"Hirugarren Hilarria\" izenburukoa."}
{"id": "748374", "revid": "336", "url": "https://eu.wikipedia.org/wiki?curid=748374", "title": "Hipergluzemia", "text": "Hipergluzemia edo hiperglizemiaren esanahia, odolean glukosa kantitate handiegia izatea da. Diabetes mellitus mota guztietan oinarrizkoa da. Hipogluzemiaren aurkakoa da.\u00a0\nHipergluzemia eta\u00a0intsulinari\u00a0erresistentziak pazienteen eboluzioan eraginak dituzte: infekzioekiko erresistentzia ahultzen da, polineutopatiak izateko aukera handitzen da eta disfuntzio multiorganikoak; baina bereziki heriotza tasa.\nEtimologia.\nEtimologikoki, \"hyper- \"grekeraz \"gehiegi\",\u00a0\"-glyc- \"grekeraz \"gozoa\" eta -\"emia\"\u00a0\"odolekoa\" esan nahi du."}
{"id": "748375", "revid": "1519", "url": "https://eu.wikipedia.org/wiki?curid=748375", "title": "Zabalateko santutxoa", "text": "Zabalateko santutxoa Arabako Zanbranako Zabalate herrian dagoen guruztoki ezaguna da. Guruztoki edo Santutxo honek Gurutzadura-Santutxo izena jasotzen du nerbiodun galga batez estalirik baitago. Herriaren sarreran dago, Miranda Ebrotik Zanbranara zihoan bide zaharrean.\nEzaugarriak.\nJoera pizkundekoa, oinplano karratua du, lau alboetatik irekita dago puntu erdiko arkuekin azkendutako kofadurekin. Gela guztiz zabaldua dago bere barnera sartzeko aukera emanez. Estaldurak nerbio diagonalak ditu eta bere zokoen mentsulak hegodun aingeruekin apainduta daude; kanpoaldera lauzak dituen isurialde triangeluarren itxura du. Mota honetako gurutzadurek, estaldutako gurutze batez osatuak eta harlanduzko harriekin eraikiak, Guruztoki edo Santutxo izena hartzen dute, non otoitz egitera eta penitentzian joaten zen. Zanbranako bizilagun batzuk Aste Santuan Guruztokira otoitz egitera joan izanaz oraindik oroitzen dira."}
{"id": "748376", "revid": "336", "url": "https://eu.wikipedia.org/wiki?curid=748376", "title": "Itsaso Zuria-Baltiko ubidea", "text": "Itsaso Zuria-Baltiko ubidea (, \"Byelomorsko\u2013Baltiyskiy kanal\", BBK), Itsaso Zuriko ubidea eta Belomorkanal ere deitua, ipar mendebaldeko Errusiako ubidea da, Itsaso Zuria eta Itsaso Baltikoa lotzen dituena. 227 kilometro luze da, eta Vygozero, Onega eta Ladoga aintzirak zeharkatzen ditu.\nGulageko gatibuek egin zuten ubidea, 1931 eta 1933 bitartean. 150.000-170.000 presok lan egin zuten eraikuntza lanetan, eta gutxienez 25.000 hil ziren. Stalinek inauguratu zuen, 1933ko abuztuaren 2an. Sobietar propagandak Lehenbiziko Bost Urteko Planaren arrakastaren ikurtzat aurkeztu zuen"}
{"id": "748377", "revid": "96586", "url": "https://eu.wikipedia.org/wiki?curid=748377", "title": "Amaia Aberasturi", "text": "Amaia Aberasturi Franco (Gautegiz Arteaga, ) bizkaitar aktorea da, zinema, telebista eta antzerkian aritutakoa.\nBiografia.\nHaur hezkuntzako irakasle izateko ikasi zuen, baina gaztetatik aritu da aktore gisa. Amaiak Madrilgo Central de Cine eskolan Zinema eta Telebistako diplomatura eta Clara Mendez-Leite eskolan gorputz-prestakuntzako ikastaroa egin ditu. Aktore izateko bere prestakuntza koreografo, dantzari eta sortzaile eszenikoentzako dramaturgia tailerrak egiten osatu zituen. Gainera, dantza garaikidean trebatu da.\nBere lehen lana \"Zigortzaileak\" filmean izan zen, bullying buruzko lehendabiziko euskal filma izan zen eta Aberasturik hamabi urte zituen bertan parte hartu zuenean. Ondoren, Ernesto del R\u00edoren \"Umezurtzak\" (2015) eta V\u00edctor Cabacoren \"Vitoria, 3 de marzo\" (2018) lan egin zuen. 2020an \"Akelarre\" filmaren protagonista izan zen, Pablo Ag\u00fceroren agindupean Ana antzeztuz. Pelikulan egindako interpretazioagatik, Goya Sarien hogeita hamabosgarren edizioan izendatu zuten , Feroz sarietan emakumezko aktore protagonista onenaren atalean eta Zinematografia Idazleen Zirkuluan emakumezko aktore berri onenaren atalean. Lara Izagirrek zuzendutako \"Nora\" film luzean ere agertu zen.\nTelebistan, TVEko \"V\u00edctor Ros\", \"Cu\u00e9ntame c\u00f3mo pas\u00f3\" eta \"Hospital Valle Norte\" eta Antena 3 kateko \"45 revoluciones\" telesailetan lan egin du. 2021aren hasieran, Netflixeko \"Bienvenidos a Eden\" telesail berrirako fitxatu zutela jakinarazi zuten. Bertan, Ana Mena, Amaia Salamanca, Berta V\u00e1zquez edo Belindarekin partekatzen du pantaila. Urte horretan bertan, Atresplayer Premiumen \"La edad de la ira\" telesailean aritzeko fitxatu zuten, non Sandraren papera egiten duen.\nSariak.\n\"Vitoria, 3 de marzo\" filmagatik Italian sari bat lortu zuen.\nGainera honako hauek:"}
{"id": "748379", "revid": "105290", "url": "https://eu.wikipedia.org/wiki?curid=748379", "title": "Droseraceae", "text": "Droseraceae Caryophyllales ordenako familia da. Egun, Landare haragijaleen familia txiki honek 180 espezie inguru ditu hiru generotan banaturik.\nGeneroak.\n\"Aldrovanda\"&lt;br&gt;\n\"Dionaea\"&lt;br&gt;\n\"Drosera\"&lt;br&gt;\n\u2020?\"Droserapollis\"&lt;br&gt;\n\u2020?\"Droserapites\"&lt;br&gt;\n\u2020?\"Droseridites\"&lt;br&gt;\n\u2020?\"Fischeripollis\"&lt;br&gt;\n\u2020?\"Palaeoaldrovanda\"&lt;br&gt;\n\u2020?\"Saxonipollis\""}
{"id": "748380", "revid": "336", "url": "https://eu.wikipedia.org/wiki?curid=748380", "title": "Rachael Ray", "text": "Rachael Ray (Glens Falls, New York, AEB, 1968ko abuztuaren 25a) Estatu Batuetako telebista aurkezlea, negozio emakumea eta sukaldari ezagun bat da. Bere izena daraman telebista programa bat aurkezten du eta janariaren inguruko hiru serie egin ditu: \"30 Minute Meals,\" \"Rachael Ray's Tasty Travels,\" eta \"$40 a Day\"."}
{"id": "748381", "revid": "56334", "url": "https://eu.wikipedia.org/wiki?curid=748381", "title": "Tabira (Durango)", "text": "Tabira Durango herriko jatorrizko auzoa zen. Edo horrela uste dute durangarrek. Dirudienez, XII. mendearen erdialdean Villanueva de Durango izenarekin Nafarroako erregeek hiribildua fundatu zuten, Tabira herriaren gainean, alegia. Joseba Sarrionandiaren eta bertako beste idazleen testuetan sarritan agertzen da toponimo hau. Gune historiko horren aztarna San Pedro eliza azpian egon daiteke, aurreko tenpluaren aztarnategian. Durango aldean ezinbesteko erreferentzia da."}
{"id": "748385", "revid": "23317", "url": "https://eu.wikipedia.org/wiki?curid=748385", "title": "Kuia", "text": "Kuia \"Cucurbita\" generoko zenbait landareren, eta batez ere \"Cucurbita pepo\" espeziearen, fruitua da. Borobila izan ohi da, azal kizkurtua duena eta horitik laranjaraino doan kolorea izan dezakeena. Kuiatxoa antzekoa da, baina forma luzeagoa da eta beste aldaera batetik sortzen da. \"Cucurbita maxima\" espezieko kuiek, berriz, nahiz eta kuia deitu, tamaina askoz handiago izan ohi dute.\nZenbait kasutan, beste \"Cucurbita\" espezie batzuetako fruituei ere kuia deritze. Hori gertatzen da \"Cucurbita argyrosperma\" eta \"Cucurbita moschata\" espezietako zenbait aldaerekin.\nJatorriz Ipar Amerikakoa da, baina gaur egun mundu osoan landatzen da erabilera komertzialerako, eta janaritarako zein aisialdirako merkaturatzen da.\nHistoria.\nKuiak Ipar Amerikakoak dira jatorriz. Ebidentziarik zaharrenak K.a. 7000 eta 5500 urteen artean Mexikon aurkitutako haziak dira.\nDeskribapena.\n\"Cucurbita pepo\" espeziaren kuia tradizionalek 3 eta 8 kilogramo artean dituzte, baina badaude 35 kilo gainetik egon daitezkeenak ere, batez ere \"Cucurbita maxima\" espeziekoak.\nKuiaren kolorea pigmentu karotenoideetatik dator. Beta-kriptoxantina, alfa karotenoa eta beta karotenoa daukate. Konposatu horiek A probitaminak dira, geroago gorputzean A bitamina bihurtzen direnak.\nLaborantza.\nKuiak mundu osoan barrena lantzen dira, bai gizakiek jateko, bai abereen bazkarako, bai apaingarri gisa erabiltzeko. Kuia gehien ekoizten duten herrialdeak Amerikako Estatu Batuak, Kanada, Mexiko, India eta Txina dira. Halloween egunean egiten den Jack-o'-lantern tradizionala Connecticut Field aldaerarekin egiten da.\nNutrizio balioa.\n100 gramoko anoa batean, kuia gordinak 26 kilokaloria ditu eta A bitaminaren iturri ona da (eguneko beharren %\u00a053). C bitamina kantitate moderatuan du (eguneko beharren %\u00a011), baina ez du beste mantenugai esanguratsurik. Kuiaren %\u00a06,5 ura da, %\u00a092 karbohidratoak, %\u00a00,1 gantzak eta %\u00a01 proteinak.\nEkoizpena.\nTxina eta India dira gaur egun kuia ekoizle nagusiak."}
{"id": "748390", "revid": "336", "url": "https://eu.wikipedia.org/wiki?curid=748390", "title": "Rongo", "text": "M\u0101ori mitologian, Rongo jainko garrantzitsu bat da, landutako janariaren jainkoa, eta batez ere k\u016bmararena, ezinbesteko elikagaia baitzaie. M\u0101oriek garai tradizionaletan ekoizten zituzten beste elikagaiak taro, \u00f1ame, cordyline eta kalabazak ziren. Jatorri tropikalagatik, elikagai horiek ekoiztea oso zaila zen Zeelanda Berriko iparraldean izan ezik. Horregatik Rongoren garrantzia.\nJatorria.\nRongok, T\u016b, T\u0101ne, Tangaroa eta Haumia-tiketike anai-arrebekin batera, Rangi eta Papa arbaso nagusiak banandu zituen, munduan argiari oztopo egin ez ziezaioten, eta lurrazalean eguna egin zedin. Beste anaia batek, T\u0101whirim\u0101tea ekaitzaren jainkoak, ez zuen plana onartu eta bere anaiak era bortitz batean erasotu zituen. Rongok eta Haumiak, basa-janariaren jainkoak, Papa ama lurraren gorputzean hartu zuten aterpe, ekaitza amaitu arte (Gris 1956:7, Tregear 1891:424,Orbell 1998:121)."}
{"id": "748391", "revid": "58701", "url": "https://eu.wikipedia.org/wiki?curid=748391", "title": "Santa Eul\u00e0lia eta Santa J\u00falia d'Elna katedrala", "text": ""}
{"id": "748393", "revid": "109565", "url": "https://eu.wikipedia.org/wiki?curid=748393", "title": "Arkuteria itsu", "text": "Arkuteria itsua arkitekturan apaingarri gisa jartzen diren arku sail bat da. Horman batean jarrita, ez dute beste aldea ikusteko hutsunerik uzten.\nEzaugarriak.\nArkuteria itsua Erdi Haroan oso erabilia izan zen, batez ere erromanikoaren arktitektura. Adibide asko aipatu daiteke:\nOso erabilia izan zen era bai Europako faxismoaren arkitekturan, XX. mendean; modu batez Antzinako Erromako konposizioetan oinarritzen ziren baina eraikuntza zorrotzagoak eginez."}
