{"id": "6484", "revid": "18091", "url": "https://lad.wikipedia.org/wiki?curid=6484", "title": "KTX", "text": "El Korea Train Express (KTX) (en koreano \ud55c\uad6d\uace0\uc18d\ucca0\ub3c4|, \"Han-guk Gosok Cheoldo\") es un treno de alto prestor de Korea del Sud el kualo es uzado para prestar servisios por la entreprisa Korail. La teknolojiya de este treno esta basada en grande parte en el TGV franses i alkansa prestores de m\u00e1 de 300 km/o. El 16 de Diziembro de 2004, el treno koreano HSR-350X iva realisar un viaje de provas ke iva alkansar los 352,4 km/o.\nIstorya.\nDempues de 12 anyos de fraguamiento, el dia 31 de Marso de 2004 empiesan a fonksionar la linea Gyeongbu (ke enlasa Seul kon Busan a traverso de las sivdades de Daejeon i Daegu) i la linea Honam (Seul-Gwangju-Mokpo). Uzando rieles de alto prestor en s\u00f3lu parte de la linea Seul-Daegu, la mueva linea akorta el tiempo de viaje entre Seul i Busan de los anteriores 260 minutos a s\u00f3lu 160 minutos. Se espera un amenoramiento a 116 minutos a finales del anyo 2008, ke va ser kuando los trenos s\u00f3lu viajen sobro de rieles de alto prestor.\nEn total, van ser konstruyidos 46 trenes, 12 por la entreprisa fransesa Alstom, i los demas en Korea del Sud, por la entreprisa ROTEM. Los rieles de las lineas ivan ser konstruyidos en Korea shukur a la adjuda de teknikos de la kompanyia fransesa de transporto en trenos SNCF.\nFuturo.\nEL fraguamiento de la dosen fase (ke va enlasar Daegu i Gyeongju kon Busan) empeso en Djunio de 2002 I se espera ke se akabe enel anyo 2010. Endemas esta planifikada la linea de alto prestor para la seksiyon de Osong a Gwangju i Mokpo, i se espera ke este lista en 2017. Se esta estudiando na ekstensiyon de Seul asta Gangneung, en la kosta del Nordeste, el kualo depende de la kandidatura koreana para la organisasyon de los Djuegos Olimpikos de envierno de 2014.\nUsuarios.\nKuando komenso a prestar servisio en Abril de 2004, la tasa de okupasyon del KTX era de una media de 70.900 pasajeros diarios, un 70% por debasho de lo esperado al empiese. Anke teniendo unos benefisios diarios de 2.100 milyones de wons, esta kantita no era suficiente para amortisar los emprestimos, al mismo tiempo ke los kostos del fraguamiento -estimados orijinalmente en 5 milyardos- ivan kreser a 18 milyardos de wons, (de 5.000 a 18.000 milyones de dolares). El 14 de Jenero de 2005, el Prim\u00e9r Ministro Lee Hae-Chan iva rekonoser ke el KTX es un fiasco politiko.\nM\u00e1 dempues la tasa de okupasyon fue augmentando lentamente. El 9 de Jenero de 2006 la entreprisa Korail iva anunsiar ke la tasa de okupasyon media diaria en Diziembro de 2005 iva subido asta 104.600 pasajeros, un kresimiento del 50%, kon unos benefisios diarios de asta 2.800 milyones de wons i un ekilibrio finansiero esperado para prinsipios de 2007.\nKuestiones teknikas.\nAsigun una peskisa del Grande Partido Nasional de Diziembro de 2006, el treno KTX se iva averiar 160 veces en 3 anyos. Para obtener las partes venidas de Fransia, el KTX tiene un grande problema, el kualo es ke la reparasion es muy lenta i kostosa."}
{"id": "6485", "revid": "10583", "url": "https://lad.wikipedia.org/wiki?curid=6485", "title": "ETR 500", "text": "El ETR 500 es el prim\u00e9r treno de alto prestor con sentro de gravita no pendulante konstryuido en Italia. El proyekto nase en la dekada de 1980 y \u201cve la luz\u201d en la dekada de 1990 con la produksiyon en serie I el su uzo por parte de Trenitalia.\nJeneralitas.\nFue dezvelopado i konstruyido por el konsorsio TREVI (TREni Veloci Italiani / Trenos Prestos Italianos) , ke es la asosiasyon de Ansaldo, Breda, ABB Tecnomasio, FIAT Ferroviaria i Firema. La fase de proyekto de este treno iva estar rodeada de eskandalos relasionados a la yamada Tangentopoli.\nEste treno no tiene sentro de graveta pendulante komo los \u201cPendolinos\u201d ya ke la red de alto prestor en uzo i en konstruksiyon no tiene kurvas kon radios redusidos. Endemas komo la red de alto prestor italiana viaja una grande parte en tunel, los ETR 500 tienen un profil aerodinamiko para redusir el tr\u00f3ko de presiyon al ingresar a los mismos.\nAktualita.\nOy endia en Italia egzisten 57 trenos ETR 500 en servisio los kualos superan los 300 km/o. Son uzados en los servisios ke komersialmente se yaman Eurostar Italia. Los trenos m\u00e1 resientemente konstruyidos son multitensiyon, kon la kapazita de viajar lineas de alto prestor de 25 kV en korriente alterna i en lineas tradisyonales de 3 kV en korriente kontinua.\nUn ETR 500 tiene el aktual enrejistro italiano de prestor en trenos kon 352,026 km/o alkansado kon el treno eksperimentalo ETRY500-2 en la linea Torino-Novara-Milano el 25 de Mayo del anyo 2006.\nShukur al fraguamiento de las lineas de alto prestor Torino-Milano-Verona-Venezia i Milano-Bolonya-Florensia-Roma, i kon la entrada en servisio de la linea de alto prestor Roma-Napoli en Diziembro de 2005 los trenos ETR 500 van poder dezvelopar toda la su kapasita."}
{"id": "6486", "revid": "15615", "url": "https://lad.wikipedia.org/wiki?curid=6486", "title": "Bet Shemesh Blue Sox", "text": "El Bet Shemesh Blue Sox (en ivrit: \u05d1\u05d9\u05ea \u05e9\u05de\u05e9 \u05d1\u05dc\u05d5 \u05e1\u05d5\u05e7\u05e1) es un ekipo de beisbol yisraeli de la sivdad de Bet Shemesh.\nEs uno de los ekipos ke aperturan la Lega de Beisbol de Yisrael. El ekipo iva tener el mejor enrejistro de la temporada (29-12, .707), i iva ganar el prim\u00e9r kampeonato el 19 de Agosto de 2007, en Petah Tikva, ganando al ekipo Modi\u2019in Miracle 3-0 en el djuego de kampeonato. El Kaliforniano Rafael Bergstrom iva lansar un djuego kompleto, derrotando al Dominikano Maximo Nelson (5-3, 3.55 ERA), el ke iva lansar para Modi\u2019in.\nIstorya.\nEl 26 de Fevrero de 2007, se iva anunsiar ke Ron Blomberg iva ser el shefe del ekipo. Los kolores del ekipo endemas reflektan la afiliasyion de Blomberg kon los New York Yankees, i espera ke los direktivos de la IBL krien una rivalidad entre el Modi'in Miracle de Art Shakmsy (kon kolores paresidos a los de los New York Mets) i los Blue Sox. El prim\u00e9r djugador eskojido por los Blue Sox en el prim\u00e9r draft fue el pitcher diestro kanadiense Jason Benson.\nStadio.\nUbikado en el Kibutz Gezer, Gezer Field es la kaza del Blue Sox i endemas del Modi'in Miracle, deke ninguna de las dos sivdades tiene unpr\u00f3prio stadio de beisbol. Afilu un muevo stadio se esta fraguando en Bet Shemesh.\nLogo.\nEl logo del Blue Sox logo es una mistura del logo del Chicago White Sox i del de los New York Yankees, i las sus letras Bet i Shin asen las inisiales de la sivdad de Bet Shemesh, eskritas en diagonal de dirita a sinistra, d\u00e9ke en ivrit ansina komo en djudeo-espanyol i en idish al uzar el alefbet seeskrive de dirita a sinistra.\nEgzitos del ekipo.\nLos Blue Sox akabaron kon un buen final en la temporada prim\u00e9ra de la Lega de Beisbol de Yisrael, ganando 9 djuegos sigidos antes de perder un djuego kon Tel Aviv Lightning. El ekipo djugo bien por el resto de la temporada, tomando el primo lugar en la temporada regular, ansina komo ganando el djuego de kampeonato frente de 2.610 fanatikos.\nEl ekipo iva ser el ekipo m\u00e1 ofensivo de la LBY, yegando de prim\u00e9r lugar en las sigintes kategoriyas: promedio de bateo (.294), karrieras (286), hits (325), dobles (61), home runs (60), RBIs (251), i bazas robadas (115). El \"rightfielder\" ostralyano de 23 anyos Jason Rees iva ser el lider de la lega kon 17 home runs i 50 RBIs en los sus 130 okasiones al bate. Jason Rees iva ser firmado para djugar en las legas menores para los New York Yankees en la temporada del anyo 2008.\nUno de los pitchers m\u00e1 emportantes de la lega iva ser Juan Feliciano del Bet Shemesh Blue Sox, el kualo lansaba antes para el Hiroshima Carp de Japon en la temporada \n2005-06. El su erejistro era 7-1, kon un ERA de 1.97 ERA, i en 50.1 solo iva permitir 28 hits i ekspulso a traverso de strike outs a 73 djugadores. Rafael Bergstrom fue 7-2, kon un ERA de 2.44.\nTres djugadores del Blue Sox ganaron premios por djuego destakado: Gregg Raymundo, djunto a Eladio Rodriguez del Modi'in Miracle iva resibir el premio al djugador de m\u00e1 valor Hank Greenberg; Juan Feliciano iva ser nombrado el amijor pitcher de la lega, i Jason Rees iva resisbvir dos premios: El amijor Outfielder (kompartido kon Josh Doane de los Netanya Tigers) i kampeon de Home Runs.\nEndemas, el ekipo iva tener 11 djugadores yamados para el ekipo Todos Estreyas de la temporada 2007: Scott Jarmakowicz (C), Gregg Raymundo (SS), David Kramer (2B), Sean Slaughter (OF), Jason Reese (OF), Johnny Lopez (DH), Rafael Bergstrom(P), Ben Pincus (P), Scott Perlman (P), Juan Feliciano (P), i Jason Benson (P). El Shefe para el ekipo del Nord iva ser el Shef del Blue Sox Eric Holtz, i el Nord iva ganar al ekipo del Sud 5-4."}
{"id": "6488", "revid": "18091", "url": "https://lad.wikipedia.org/wiki?curid=6488", "title": "Yisrael Beiteinu", "text": "Yisrael Beiteinu, (en ivrit: \u05d9\u05e9\u05e8\u05d0\u05dc \u05d1\u05d9\u05ea\u05e0\u05d5, \u2019\u2019Israel muestra kaza\u2019\u2019), es un partito politiko zionista i konservador de Israel. Los sus votantes son prinsipalmente olim nasidos en la antika URSS. El fondador i aktual lider del partito es Avigdor Lieberman.\nYisrael Beiteinu fue fondado enel anyo 1999 por Lieberman, nasido en Moldavia i residente en Yisrael desde 1978. Lieberman iva ser militante del Likud, ma lo abandono kuando, asigun el mismo, Benjamin Netanyahu iva aser munchas konsesiones a los palestinos. En las sus primeras eleksiyones enel mismo anyo de la fondasion, Yisrael Beiteinu iva ganar katro diputados en la Knesset. En las Eleksiones Lejislativas de Israel del anyo 2006, el partito iva obtener doze eskanyos, trokandose en la katra hu\u00e9rsa pol\u00edtica del paez, tras de Kadima i Avoda, empatando kon el partito ultra relijioso Shas i por del\u00e1ntre del Likud. En Oktobre del anyo 2006 el partito iva firmar un ak\u00f3dro de koalisiy\u00f3n kon el Prim\u00e9r Ministro de Yisrael Ehud Olmert. Asigun los termos del ak\u00f3dro, Lieberman iva servir komo Ministro de Asuntos Estratejikos. Poko tiempo dempues, iva abandonar el goberno i unirse a la oposisy\u00f3n.\nEntre las propuestas del partito se destaka la de transferir a la poblasion Araba-yisraeli a Sisdjordania, dentre de un interkambio de tyerras i poblasion kon la Autoridad Palestina, para ansina evitar una futura mayoria araba en el Estado djud\u00edo a kauza del yamado \"perikolo demografiko\" (la poblasion araba tyene una mayor tasa de natalidad kon respekto a la povlasion djudia). Endem\u00e1s propone un sistema presidensialista, la promosiy\u00f3n de una ekonomiya liberala i la posibilidad de ke egzista matrimonio sivil. Para las eleksiones de Fevrero de 2009, el partito iva ganar 15 asientos en la Knesset, trok\u00e1ndose en el treser partito m\u00e1 grande del paez i praktikamente el ke iva desidir kualo de los dos partitos kon mas asientos iva konformar el governo."}
{"id": "6489", "revid": "18091", "url": "https://lad.wikipedia.org/wiki?curid=6489", "title": "Ale Yarok", "text": "Ale Yarok (\"\u05e2\u05dc\u05d4 \u05d9\u05e8\u05d5\u05e7\", \"Hoja V\u00e9dre\") es un partito politiko ultra-liberalo en Yisrael. La su ideolojiya politika es bazada sobro de la legalizasion del kannabis, ambientalismo i ampliasion de diritos umanos.\nEl partido iva partisipar en las eleksiones de los anyos 1999 i 2003, m\u00e1 no iva konsigir entrar a la Knesset, el parlamento yisraeli. Antes de las eleksiones del anyo 2006, el partido iva anunsiar ke iva partisipar por tresera vez. Esta vez, el partito iva pareser tener m\u00e1 apoyo del puvliko djoven ke no kiere votar por los partitos tradisionalos. Este apoyo es notable n los resultados de las eleksiones en todas las universitas en Yisrael, por egzemplo: 19 asientos (16%) en el Instituto de Teknolojiya en Haifa (Technion) i 10 asientos (8%) en la Universita de Tel Aviv."}
{"id": "6490", "revid": "18160", "url": "https://lad.wikipedia.org/wiki?curid=6490", "title": "Bet Shemesh", "text": "Bet Shemesh (en ivrit: \u05d1\u05d9\u05ea \u05e9\u05de\u05e9) es una sivdad del distrito de Yerushalayim, en Yisrael. Asigun el Buro Sentral de Estadistikas de Israel (CBS), a fines del anyo 2007 la civdad iva tener una povlasyon de 76.000 abitantes. La antika sivdad de Bet Shemesh (\"Sivdad del Sol\") fue yamada ansina por los kananeos, d\u00e9ke ellos ivan adorar a su dio-sol. Las ruinas de la antika sivdad Biblika ainda se pueden ver en Bet Shemesh, serka de la sivdad moderna.\nEkonomiya.\nDurante el boom teknolojiko mondial, Bet Shemesh iva ser sede de munshas entreprisas muevas de IT, entre las kualos estan Alchemedia, 2am i Shoutmail. Oy endia, la sivdad es ainda un sentro de IT en el paez, parte del yamado Silicon Wadi, kon entreprisas komo Degel Software, NMS i Net2phone, las kualos tienen los sus buros en el area de Bet Shemesh."}
{"id": "6491", "revid": "6215", "url": "https://lad.wikipedia.org/wiki?curid=6491", "title": "Shas", "text": "Shas (en ivrit: \u05e9\"\u05e1) o \"Asosiasyon Mondial de los Guadrianes Sefaradim de la Tora\" (en ivrit: \u05d4\u05ea\u05d0\u05d7\u05d3\u05d5\u05ea \u05d4\u05e1\u05e4\u05e8\u05d3\u05d9\u05dd \u05d4\u05e2\u05d5\u05dc\u05de\u05d9\u05ea \u05e9\u05d5\u05de\u05e8\u05d9 \u05ea\u05d5\u05e8\u05d4 ) es un partito politiko de Yisrael, representante de los sefardim ultraortodoksos i mizrahim arifujiados de los paezes arabos. \nFue fondado en 1984, basho el liderazgo de Ovadia Yosef, para antonses el Sinyor Gran Rabino Shefe de la Medinat kon el su apoyo del Rabino Elazar Schacha, para antonses l\u00edder de los djudeos ashkenazim no chasidim, konosidos komo Mitnagdim.\nEse mismo anyo, en las eleksiyones, iva obtener katro asientos. El partido iva progresar en las sigientes eleksiyones, kon el su mayor numero de asientos obtenidos enel anyo 1999, 17 diputados. Iva bashar asta 11 enel 2003 i en las eleksiyones lejislativas del anyo 2006 obtuvo 12 diputados, kedando como tresera huersa politika por delantre de partidos komo el Likud. Poko dempues de las eleksiyones, Shas iva entrar en la koalisyon de governo de Ehud Olmert, siendo ansina ministro el su lider aktual, Eli Yishai.\nVarios diputados del partito son akusados por kontroversias komo la proposisiy\u00f3n de deportar a 400 olim no djudeos en la Medinat ilegalmente en el paez.\nEn las eleksiyones de 2013 iva obtenir 11 diputados sin entrar en la koalisyon de governo de Netanyahu, kedando en la oposisiy\u00f3n."}
{"id": "6492", "revid": "155", "url": "https://lad.wikipedia.org/wiki?curid=6492", "title": "Akre", "text": "Akko, en ivrit, llamada Akka en turko i arabo, i Akre en lingua djudeo-espanyola, es una sivdad ala beira de la Mar Mediterraneo, serkana a la sivdad de Haifa. Se topa enel Distrito Nord de Israel. Durante la Tresera Krusada era yamada \"San Juan de Akre\".\nIstorya.\nEs una de las sivdades ma antikas del mundo i se kree ke fue fondada serka del anyo 1500 A.E.K. Enel anyo 700 A.E.K. la sivdad kedo basho el kontrolo de los asiryos. Enel anyo 332 A.E.K la sivdad iva pasar a formar parte del emperio de Aleksandro Magno. El Rey de Ayifto Ptolomeo II Filadelfo konkisto la sivdad en el syeklo II A.E.K. i troko el su nombre para la sivdad ser yamada Ptolema\u00efs.\nDiskues de ke el Imperio Romano se iva separar en Imperio Romano de Oryente i en Emperio Romano de Oksidente, Akre kedo arientro del Emperio de Oryente, ke diskues era yamado el Imperio Bisantino.\nEnel anyo 638 la sivdad kedo basho kontrolo de los arabos. Diskues la fueron konkistando otros puevlos: Balduino I de Yerushalayim en 1104; Saladino I, sultan de Ejipto i Surya la rekonkisto en 1187, ma poko dempues, enel anyo 1191 kedo en manos de los krusados (en la Tresera Krusada) i fue antonses kuando le trokaron el nombre a San Juan de Akre. Berenguela de Navarra bivio en la sivdad mientras el su espozo, Rikardo Korason de Leon gerreyava en kontro de los sarrasenos.\nEnel anyo 1291, los sarrasenos akosaron la sivdad, ke tuvo ke rendirse.\nEnel anyo 1517, yegan los turkos, los kualos tomaron la sivdad.\nEnel anyo 1799, el almirante britaniko William Sidney Smith kodro una aliansa entre el Reyno Unido i el Emperio Ottomano en kontro de la invasion franseza en Ayifto. Aislado en Oryente desde la viktorya britanika de Abukir, Napoleon Bonaparte trata de desvelopar una revelion surya en kontro de los turkanos i, empesando el 20 de Marso, somete Akre a un sitio de dos meses ke, finalmente, iva tenerke deshar el 21 de Mayo. La sivdad antonses ottomana, kon adjuda de los britanikos, pasa a ser la unika ke Napoleon trato de konkista, ma no pudo.\nEnel anyo 1918, los inglezes se apoderan de Akre. Dempues de la fraktura del Emperio Ottomano, Akre keda komo parte de la Palestina basho kontrolo de Gran Bretanya.\nEl 4 de Mayo de 1947 munshos prezos djudios ke ivan perteneser a grupos zionistas se escapan de la prizion de Akre.\nEl 17 de mayo de 1948, en la Gerra de Independensia de Israel, huersas de la Hagana toman Akre, ke va kedar finalmente komo parte del estado djudio. Komo konsekuensia de la gerra, Akre pierde tres katrenas partes de la su povlasion araba. Desde antonses Akre es renombrada kon el su nombre ebreo, Akko.\nOy endia Akre dezvelopa una emportante aktividad endustrial en asero. Tiene endemas una buena flota de naves pishkadoras i endemas es sivdad turistika.\nAkre es una de las sivdades misturadas de Israel, en las kualas una mayoria de djudios i una menoria de arabos biven en paz, ansina komo Ramla, Lod, Haifa i Yerushalayim i otras povlasiones chikas.\nSin embargo, el 8 de Oktobre de 2008 afito en Akre una serie de enfrentamientos entre arabos i djudios ke eskaparon el 10 de Oktobre. Los enfrentamientos empesaron la noche de Yom Kippur, kuando el otomobil de un arabo i el su ijo eran atakados por un grupo de mansevos djudios, los kualos akusaron a los arabos de azer barulyo kon intension en midio de la fiesta djudia. El arabo aresivio adjudo de un grupo de mansevos arabos, lo ke empeso una pelea. Kuando se yego a eskuchar por toda la sivdad de ke un arabo iva ser amortado, sienes de arabos i djudios salieron a las kalejas, destruyendo merkatos i arabas, i lansando pyedras entre grupos. El governo uzo unos 700 polisias para amatar los enfretamientos, ke desharon tres feridos. El presidente yisraeliano Shimon Peres demando kalma a los vezinos i politikos de la sivdad, tanto arabos komo djudios.\nArte.\nLa Sivdad vieja de Akre es Patrimonio Mondial de la Umanidad desde el anyo 2001. Una de las sus fraguas mas konosidas es la Mishkita de Djezzar Pasha (syeklo XVIII)."}
{"id": "6500", "revid": "211552", "url": "https://lad.wikipedia.org/wiki?curid=6500", "title": "Tunesia", "text": "Tunesia, el kualo su nombre ofisial es \"Repuvlika Tunesina\", es un paez ubikado al Nord de Afrika, en la kosta de la Mar Mediterraneo. Es el payis m\u00e1 chiko del Maghreb, dominado por las montanyas del Atlas i esta mar. Un 40% de la nasion esta okupada por el desyerto del Sahara, afilu el resto del payis es fertil i se puede uzar para la agrikultura. Endemas, tiene 1.300 km de kostas. Limita kon Arjelia al Oeste i kon Libia al Sud i al Oryente."}
{"id": "6501", "revid": "4848", "url": "https://lad.wikipedia.org/wiki?curid=6501", "title": "Ramla", "text": "Ramla (en ivrit: \u05e8\u05de\u05dc\u05d4, Raml\u0101, en arabo \u0627\u0644\u0631\u0645\u0644\u0629, \"ar-Ramla\"), es una sivdad del Distrito Sentral de Yisrael. Asigun el Buro Sentral de Estadistikas de Israel (CBS), a fines de 2004 la sivdad iva tener una povlasion de 63.462 abitantes. La sivdad iva ser fondada enel anyo 716 por el Kalifa Umeya Suleiman ibn Abd al-Malik. La povlasion de la sivdad es un 80% djudia i un 20% araba."}
{"id": "6502", "revid": "18091", "url": "https://lad.wikipedia.org/wiki?curid=6502", "title": "Holon", "text": "Holon (en ivrit \u2018\u2019\u05d7\u05d5\u05dc\u05d5\u05df\u2019\u2019) es una siudad en el distrito de Tel Aviv en Yisrael. La su superfisie es de 19,2 km\u00b2. La siudad iva ser fondada enel anyo 1936 dempues de la union de sinko ma\u00e1les: Shjunat Am, Garin, Agrobank, Kiriat Avoda i Moledet. Holon fue deklarada sivdad enel anyo 1950. La sivdad forma parte del Gush Dan. El Sinyor Rabino Shefe de la sivdad es el Sinyor Rav Avraham Yosef, ijo del Sinyor Rav Ovadia Yosef.\nEnel anyo 2005 ivan residir en Holon 180.000 abitantes, la gran mayoria djudios i endemas 346 samaritanos. El kresimyento de la su poblasyon es de 0,1% anual. Es la nueven sivdad m\u00e1 grande del paez por el su numero de abitantes. \nHolon tiene 49 skolas (33 primarias i 27 de dosen nivel), 153 ganim de parvulos, un teatro i 105 esnogas. La zona endustrial de Holon es una de las m\u00e1 grandes de Yisrael.\nIstoria.\nEl nombre de la sivdad esta relasionado kon la palabra ebrea \"Holot\" (\u05d7\u05d5\u05dc\u05d5\u05ea) ke signifika \"arenas\", d\u00e9ke iva ser fondada en unas ty\u00e9rras ke ivan pareser un desy\u00e9rto enkubierto de arena. Estas ty\u00e9rras ivan ser kompradas a empieses de los anyos 30 por Shlomo Garin, oy endia konosido komo el fondador de Holon. Durante los anyos 30, se fraguaron sinko m\u00e1ales barrios i enel anyo 1940 se unieron basho el nombre Holon. Durante la Gerra de Independensia de Yisrael enel anyo 1948, los bairros de Holon ivan ser blanko de atakos de arabos de viyas serkanas, asta ke las huersas de la Hagana tomaron la kolina de Tel Arish, de donde disparaban los arabos, i dempues trokada en un parko en onor a los gerrilyeros djudios. En 1950 Holon iva ser reconocida komo sivdad. El Dr. Hayim Kugel fue el su primer alkalde. Dempues de la su muerte enel anyo 1953, fue nombrado komo alkalde Pinhas Eilon, ke estuvo al frente de la sivdad por 34 anyos. Durante el su governo, la sivdad iva crecer munsho i fueron fraguados bairros muevos. Enel anyo 1954 el antonses presidente de Yisrael Yitzhak Ben-Zvi iva afondar la m\u00e1ale samaritana en la sivdad, a la ke yegaron samaritanos ke venian de Tel Aviv, Ramat Gan i Nablus. Enel anyo 1993 fue elekto komo alkalde Moti Sasson, ke iva contribuir munsho al dezvelopamiento de la sivdad, yenandola kon numerosos parkos, arboles i plantas. Entre los grandes proyektos de la epoca del su gobern\u00f3 se ankontran: el \"Muzeyo de los Ninyos\", el Parko Shimon Peres i el centro de butikas de Holon o \u2018\u2019Kenion\u2019\u2019."}
{"id": "6504", "revid": "4628", "url": "https://lad.wikipedia.org/wiki?curid=6504", "title": "Mevaseret Zion", "text": "Mevaseret Zion (en ivrit \u05de\u05d1\u05e9\u05e8\u05ea \u05e6\u05d9\u05d5\u05df, \u00abla mensajera de Zion\u00bb, y en arabo \"\u0642\u0627\u0644\u0648\u0646\u064a\u0627\") es un konsesho lokal del distrito de Yerushalayim, yisraeli ubikado a unos dies kilometros al oryente de Yerushalayim, en la Otopista 1, la prinsipal via de komunikasyon entre Yerushalayim i Tel Aviv. El munisipio y el su nombre son una kombinasyon de \"Mevaseret Yerushalaim\" i \"Maoz Zion\". Maoz Zion, fondada en 1951 por olim de Irak, Kurdistan, Iran y el Magreb, y Mevaseret Yerushalayim\u201d, fondada en 1956 por olim del Nord de Afrika. El nombre resultante de la union es Mevaseret Zion, ke sinyifika \u00abla mensajera de Zion\u00bb, i se tomo de la Biblia (Yeshayahu 40,9). El sentro del munisipio unifikado es de mueva konstruksiyon por lo ke no pertenesio a ninguno de los dos belediyes orijinalos. \nMevaseret Zion es tambien el lugar ande se topan las ambasadas de Bolivia i Paraguay.\nLa montanya del Kastil (Al-Qastal), serkana a Maoz Zion i los su alrededores ivan ser testigos de una de las grandes batalyas de la Gerra araba-israeli de 1948.\nEn la sivdad egziste la keil\u00e1 Mevasseret Zion (en ivrit, \u05e7\u05d4\u05d9\u05dc\u05ea \u05de\u05d1\u05e9\u05e8\u05ea \u05e6\u05d9\u05d5\u05df, Keil\u00e1 de Mevaseret Tzion), una keil\u00e1 reformista mueva kriada enel anyo 1991 por sinko famiyas de la sivdad. Uno de los sus prinsipios basikos es de la partisipasyon egalitaria de la mujer en todos los asuntos de la relijion. Endemas, adjudan a resisbir a los olim muevos ke yegan a la sivdad, ke vienen de Etiopia i de Bosnia i Herzegovina. Ma komo no es una keil\u00e1 ortodoksa, no resiven adjuda de la Medinat. \nKomo rabina del grupo esta lavorando Maya Leibovitch, la prima mujer ke es ordenada rabina. Entre 150 i 200 famiyas konforman oy endia parte de la keil\u00e1, le endemas tiene una skola primaria."}
{"id": "6513", "revid": "10751", "url": "https://lad.wikipedia.org/wiki?curid=6513", "title": "Ashkelon", "text": "Ashkelon (en ivrit \u05d0\u05b7\u05e9\u05b0\u05c1\u05e7\u05b0\u05dc\u05d5\u05b9\u05df, en arabo \u0639\u0633\u0642\u0644\u0627\u0646, Askal\u014dn) es una sivdad ubikada a 56 km al sud de Tel Aviv i 73 km al sudoeste de Yerushalayim. En la kosta de la Mar Mediterraneo i serka del desy\u00e9rto del Negev, tiene un klima agrad\u00e1vel, fresco i seko. Los dias kon lluvia son raros i tiene una de las aminores pladjas del paez, ansina komo munshos lugares para rekriasyon. Basho el governo de los gr\u00e9kos i romanos la sivdad iva enfloreser, afilu basho el governo del Rey Erodes la sivdad iva crecer munsho mas; se kree ke el Rey iva naser aki mesmo en esta sivdad i es por este ke la iva embeleser. \nUnos pokos djudios se ivan permaneser en Ashkelon kuando la sivdad se trok\u00f3 en una sivdad kristiana basho el governo del Imperio Bizantino. La sivdad fue tomada por los musulmanos enel anyo 638 d. C., i ellos la fortificaron i defendieron de este manera ke los krusados no ivan poder tomarla asta el anyo 1153, kuando ainda kedaba una chika komunita djudia en la sivdad. La sivdad iva ser destruyida totalmente enel anyo 1270 por el sultan Baibars, i abandonada asta ke enel anyo 1948, kon la rekonstryksiyon de la moderna sivdad de Ashkelon, la nebu\u00e1 del profeta Zefania se iva aser realidad.\nLa moderna sivdad de Ashelon tiene varias m\u00e1ales, de los kualos la prima, yamada \"Afridar\", iva ser establesida enel anyo 1952 a traverso de una inisiativa de la Komunita Djudia de Sud-Afrika. Oy, esta m\u00e1ale es una m\u00e1ale kon munshos arboles donde se ankontran kaji todos los oteles i lugares de entretenimy\u00e9nto de la sivdad. Migdal, ke antes iva ser una viya araba de unos sy\u00e9klos de antikedad, al oryente de la sivdad, endagora es parte de la mesma desde el anyo 1955."}
{"id": "6514", "revid": "20379", "url": "https://lad.wikipedia.org/wiki?curid=6514", "title": "Ashdod", "text": "Ashdod (en ivrit: \u05d0\u05b7\u05e9\u05b0\u05c1\u05d3\u05bc\u05d5\u05b9\u05d3) es una sivdad del Distrito Sud de Yisrael. De ak\u00f3dro kon el Buro Sentral de Estadistikas de Yisrael (CBS), a fines del anyo 2015 la sivdad iva tener una povlasion de 220.174 habitantes. La sivdad iva ser una de las sinko sivdades-estado ke ivan konformar la antika Filistea. Es un emportante puerto maritimo i pishkero del paez."}
{"id": "6524", "revid": "4628", "url": "https://lad.wikipedia.org/wiki?curid=6524", "title": "Royan", "text": "Royan es una sivdad del Sur-Oeste de Fransia, situada en el departamiento de Charente Maritime. Sus avitantes son denominados, en franses, royannais."}
{"id": "6526", "revid": "7321", "url": "https://lad.wikipedia.org/wiki?curid=6526", "title": "Yeshiva", "text": "Una Yeshiva (en ivrit: \u05d9\u05e9\u05d9\u05d1\u05d4, \"yeshivot\" en plural) es un sentro de estudios de la Tora i de la Gemara jeneralmente para ombres en el djudaismo. Para las mujeres se yama \u2018\u2019\u2019Midrash\u00e1\u2019\u2019\u2019\nKada yeshiv\u00e1 esta dirijida por un haham, yamado \"Rosh Yeshiv\u00e1\" (la \"kavesa de la yeshiv\u00e1\"). En alkunas yeshivot a veses egziste m\u00e1s de un Rosh Yeshiv\u00e1. A los maestros se les yama \"Rebeim\" (en idish) o \"Rabanim\" (en ivrit i en djudeo-espanyol). En la mayoria de las yeshivot egziste un \"madrih\" o konseshero espiritual ken adjuda a los elevos kon los sus problemas personales i un \"Meshiv\", ken responde las demandas akademikas.\nIstorya.\nEn los dias de la destruksiyon del sigundo Templo (primer sy\u00e9klo de la era kom\u00fan) ya egzistian yeshivot, entre eyas las akademias de Usha, Tiberias i Yavne. En akeyos dias, Babilonia paso a ser un emportante sentro de yeshivot inkluyendo las yeshivot de Nehardea, Sura i Pumbadita. De estas dos ramas de akademias relijiozas ivan asurjir las dos edisiyones de la Gemara, el Talmud de Yerushalayim i el de Babilonia. M\u00e1 adel\u00e1ntre ivan surjir yeshivot en el nord de Afrika. \nEn la Edad Media, el estudio del Talmud se va sentrar en Fransia i Espanya kon munchas akademias. Dempues de la inkisizion aparesen yeshivot en Evropa Oryentala.\nLa prima yeshiva moderna fue la Yeshiva de Volozhin, Belarus (Etz Hayim) en el sy\u00e9klo XVIII. Para el empesijo del sy\u00e9klo XX, entre las prinsipales yeshivot estaban las akademias Lituanas de Slabodoka, Telz, Kelm i Ponovich, ansina komo las akademias Belarusas de Mir, Brisk i Baranovich i la yeshiva \"Hahmei Lublin\" en Polonia.\nYeshivot Modernas.\nDempues del Olok\u00f3sto munchas yeshivot se mudaron a Israel, endemas de las ke se ivan fondar mas adel\u00e1ntre. Munshas otras se ivan mudar a los Estatos Unitos o a payises de Evropa Oksidentala. Tambien egzisten yeshivot en varios payises de Amerika Latina: Meksiko, Venezuela, Arjentina i Brasil, komo Hafetz Hayim en Buenos Ayres i Ateret Yosef en la Sivdad de Meksiko. Egzisten endemas yeshivot para avlantes de lingua kastilyanaen Israel, komo Binyan Olam, Mayaanot, Daroma, Mahon Meir i Or Sameah. \nOy endiya, la m\u00e1s grande yeshiva del mundo es \"Beth Medrash Govoha\" en Lakewood, Mueva Jersey, EUA. Munchas de las yeshivot europeas se mudaron a otras partes del mundo: la yeshiva de Telz a Cleveland i Chicago, EUA; la yeshiva de Mir a Brooklyn, EUA i Yerushalayim; la yeshiva de Slabodka a Hevron i dempues a Yerushalayim i la yeshiva de Ponovich a Bnei Brak. En Evropa se konosen entre las mas grandes las yeshivot de Gateshead i Manchester en Inglaterra.\nEn Israel munchas yeshivot ligadas al zionismo relijiozo mesklan los estudios de Gemara i Tora kon el servisio militar. A estas se les denomina \"yeshivot hesder\"; komo Mahon Meir, Merkaz ARav i Bet El.\nAlkunas akademias femeninas ke van ekivaler a las yeshivot, kon estudios similares se les yama \"Midrashot\" (plural de \"Midrash\u00e1\"). Estas son kada dia m\u00e1 akseptadas, sobre t\u00f3du anke no solamente, en los grupos ortodokso moderno i zionista relijiozo. Entre las m\u00e1 konosidas midrashot estan Midr\u00e9shet Lindenbaum, Midr\u00e9shet HaRova, Mahon Or\u00e1 i Mihlal\u00e1 Yerushalayim en Yerushalayim i Mihl\u00e9let Orot en Elkana, Israel. El movimento konservador tambien tiene una yeshiva en ande estudian endjuntos ombres i mujeres.\nEstudios.\nLos estudios se bazan en la Gemara i los sus komentarios. Endem\u00e1s se estudia \"Musar\" (filosofiya/etika djudia) i \"alah\u00e1\" o ley djudia. En alkunas yeshivot se estudian livros del Tanah. Endemas munchas yeshivot avansadas estudian la \"alah\u00e1\" komo enfoko sentral. En alkunas yeshivot hasidikas se estudia la kabala i el Hasidismo.\nLa manera de estudio es independ\u200ey\u00e9nte por parejas, kon uno de eyos giando el estudio; esta persona es yamada \"hevruta\". Estos estudios se komplementan con lisiones formales (shiurim) ansina komo diskorsos etikos/relijiozos konosidas komo \"sihot\"."}
{"id": "6527", "revid": "208980", "url": "https://lad.wikipedia.org/wiki?curid=6527", "title": "Turkmenistan", "text": "Turkmenistan (T\u00fcrkmenistan, \"payis de los Turkomanos\", en turkomano) es un payis en Asya Sentrala. Limita al sud kon Afganistan i kon Iran; al Nord kon Kazakistan i al Nordeste kon Uzbekistan; al Oeste limita kon la Mar Kaspio. La su kapital es Ashgabat.\nJeografiya.\nTurkmenistan okupa el Desy\u00e9rto de Karakum (\"Arenas Pretas\"), al Oryente de la Mar Kaspio. Al Sud se ankontran los montes Kopet Dag, ke forman parte de la frontiera kon Iran\nEkonomiya.\nTurkmenistan tiene la sinkena parte de las reservas de gas natural del mundo i endemas grandes reservas de petroleo."}
{"id": "6531", "revid": "1207", "url": "https://lad.wikipedia.org/wiki?curid=6531", "title": "Rambam", "text": ""}
{"id": "6538", "revid": "17745", "url": "https://lad.wikipedia.org/wiki?curid=6538", "title": "Bulgaria", "text": "Bulgaria (en bulgaro: \"\u0411\u044a\u043b\u0433\u0430\u0440\u0438\u044f\") es un paiz balkano i evropeo. Bulgaria es un estado soverano konstituido en republika.\nEtimolojia.\nLa etimolojia de \"Bulgaria\" es deskonyesida, ainda ay varias teor\u00edas. Una de eyas diz ke el nombre del paiz le hue dado por el nombre de los sus avitantes, los \"bulgarianos\", palavra ke deriva del latin Bulgari, ke leteralmente puede signifikar \"los ombres del Bolg\". Bolg es el antiko nombre del r\u00edo Volga, kuyas rivieras avitaron los bulgarianos azta el sieklo VI. \nOtra de las teor\u00edas m\u00e1s afamadas sobre el orijen del nombre del paiz afirma ke deriva de la tribu \"bulgar\", asegun el biervo de \"burg\", del proto-jermaniko ke signifika \"kastiyo\". Finalmente, tambi\u00e9n egziste la posibilidad de ke \"Bulgaria\" provenga del biervo turkano \"bulga\", ke signifika \"misturado\", en referensia al eslavo orientalo, lingua avlada por los bulgarianos, ke se kreyia kontenia elementos turkanos i finlandezos.\nJeografia.\nBulgaria es al sureste de Evropa, es en la rejon delos Balkanos ke topa al nord kon Rumania i al este kon la Mar Preta, i al sud kon la Turkia i la Gresia i al oeste kon Makedonia i Servia."}
{"id": "6539", "revid": "18091", "url": "https://lad.wikipedia.org/wiki?curid=6539", "title": "Iran", "text": "Iran, ofisialmente la Repuvlika Islamika de Ir\u00e1n (en persa \u062c\u0645\u0647\u0648\u0631\u06cc \u0627\u0633\u0644\u0627\u0645\u06cc \u0627\u064a\u0631\u0627\u0646), pronunsiada Djomh\u016br\u012b-ye Esl\u0101m\u012b-ye \u012ar\u0101n, antes konosido komo Persia fina el anyo 1935, es un payis en el Medio Oryente, ke se topa en la beira nord del Golfo de Persia. El nombre \"Iran\" viene derivado de \"Ary\u00e1n\", i signifika \"La ty\u00e9rra de los Arios\".."}
{"id": "6540", "revid": "155", "url": "https://lad.wikipedia.org/wiki?curid=6540", "title": "Eurostar", "text": "Eurostar es un treno de alto prestor ke presta servisio en Evropa Oksidental komunikando Londra i Kent enel Reyno Unido, kon Paris i Lille en Fransia, i Bruselas en Beljika. Endemas, egzisten servisios limitados desde Londra al Disneyland Resort Paris en Marne-la-Vall\u00e9e i a otros destinos de vansas en Fransia. Los tr\u00e9nos van krusar el Kanal de la Manxa a traverso del Tunel Chunnel. \nEl servisio es operado por los tr\u00e9nos de la Klase 373, los kualos son bazados en los trenos fransezes TGV a prestores de asta 300 km/o (186 mph) en una red de lineas de alto prestor. Komo Eurostar iva empesar enel anyo 1994, muevas lineas an sido fraguadas en Beljika (HSL 1) i en Inglaterra del Sud (High Speed 1) al mesmo estandar de la linea LGV Nord uzada orijinalmente en Fransia, ansina permitiendo ke los tiempos del viaje se achiken. La linea High Speed 1 iva ser finalisada el 14 de Novembro de 2007, kuando se trok\u00f3 el servisio de Eurostar desde la estasion de Waterloo a la de St. Pancras en Londra."}
{"id": "6541", "revid": "155", "url": "https://lad.wikipedia.org/wiki?curid=6541", "title": "Bruselas", "text": "Bruselas (en franzes Bruxelles, en flamenko Brussels) es la sivdad kapital de Beljika i de munshas institusyones internasionalas, komo la Union Evropea i la OTAN (Organisasyon del Ak\u00f3dro del Atlantiko Nord)."}
{"id": "6542", "revid": "18091", "url": "https://lad.wikipedia.org/wiki?curid=6542", "title": "Bar Refaeli", "text": "Bar Refaeli (en ebreo, \u05d1\u05e8 \u05e8\u05e4\u05d0\u05dc\u05d9), nasida el 4 de Djunio de 1985, es una modelo yisraeli, konosida por su lavoro komo modelo i por la su relasion kon el aktor de sinema Leonardo DiCaprio.\nBiografiya.\nFamiya.\nBar iva nasi\u00f3 enel anyo 1985 en Hod HaSharon, Israel, ande los sus padres, Tsipi i Rafi tienen una fasenda de kavayos. Eya iva empesar la su karriera komo modelo kuando eya iva tener ochu meses, aparesiendo en anunsios en la TV. Kuando eya iva tener kinze anyos, Bar iva ser apresentada por el bur\u00f3 de modelos Irene Marie Models.\nKarriera.\nKuando eya tin\u00eda kinze anyos, empeso en anunsios para las kompanyias yisraelis de modas \"Castro\" i \"Pilpel\", endemas de un komersial para la TV de Milki. Bar iva ganar el titolo de \"Modelo del Anyo\" en un konkurso de beleza en los anyos 2000 i 2001. Eya endemas iva ganar el de las tiendas \"Renuar\" i por eyo iba apareser en los anunsios de las koleksiyones Enverano 2002 i Envierno 2003 . \nBar dempues aparesi\u00f3 en el magazin fransez \"Elle\", ansina komo dempues se iva trokar a ser la prim\u00e9ra modelo yisraeli en el magazin amerikano \"Sports Illustrated\". La misma imajen iva ser dempues publikada en la tapa del magazin para ombres \"Maxim\". Dempues iva apareser en las tapas de la edisyon italiana del magazin de modas \"GQ\" i en la edisiyon de banyaderos del magazin \"Sports Illustrated\" del anyo 2007, para la ke iva posar kon el grupo de musika rock Aerosmith.\nEndemas, eya a sido la imajen de markas konosidas komo Subaru i Accessorize, endemas de la linea de djoyas italianas de Marco Bicego. Oy endia eya esta lavorando para los bur\u00f3s de modelos Storm Model Management en Londra, i 1/One Management en Mueva York. Bar va ser la presentadera del programa del kanal de TV amerikana Bravo \"Tommy Hilfiger Presents Ironic Iconic America\"., bazado enel livro \"Ironic Iconic America\" de George Lois. Enel anyo 2008, Bar a sido la imajen de la kaza de modas Hurley, i del muevo profumo de Diddy, I am King.\nEl magazin britaniko Arena la iva nombrar \"El amijor puerpo del anyo 2008\"."}
{"id": "6543", "revid": "211740", "url": "https://lad.wikipedia.org/wiki?curid=6543", "title": "Kamino Neokatekumenal", "text": "El Kamino Neokatekumenal es un grupo ke foknsiona ari\u00e9ntro de la Iglesia Katolika kon el buto de formar i buskhar muevos fiyeles. Es fondada en la anyada de 1964 por Francisco Jose Gomez de Arg\u00fcello, el kualo es un pintor profesional ke ambez\u00f3 en la Real Akademia de Finas Artes de San Fernando en Madrid, Espanya.\nIstorya.\nKiko Arg\u00fcello bivi\u00f3 una krisa personala ke lo izo trokarsen ateo. Disku\u00e9s se fue a bivir a unas ma\u00e1les de la sivdad de Madrid yamadas Palomeras Altas, ande dize ke se top\u00f3 kon El Dio i torn\u00f3 al katolisizmo. En estas ma\u00e1les proves, Kiko konose a Carmen Hern\u00e1ndez, una mujer profesionala de la Kemika i Teolojiya.\nOrganizasiyon.\nEl kamino Neokatekumenal esta konformado por komunitas, las kualas son yevadas por un katekista a traverso de las etapas diferentes del Kamino. "}
{"id": "6544", "revid": "209", "url": "https://lad.wikipedia.org/wiki?curid=6544", "title": "\u00c1frica", "text": ""}
{"id": "6549", "revid": "18091", "url": "https://lad.wikipedia.org/wiki?curid=6549", "title": "Yen", "text": "El yen es la moneda uzada en Japon ande se pronunsia 'en'. El su simbolo es \u00a5, m\u00e1 en Japon se representa kon la letra kanji \u5186 (ke signifika \"redondo\"). La eskritura en letras romanas, kon \"y\", es derivada de la romanisasyon de una eskritura antika de la palavra, ansina komo kon los nombres \"Uyeda\" (Ueda), \"Iyeyasu\" (Ieyasu) I endemas \"Inouye\" (Inoue).\nLa eskritura orijinal del yen era la misma ke la del yuan kino (\u5713 pinyin: yu\u00e1n), m\u00e1 en la eskritura moderna se uza un kar\u00e1kter diferente: \u5186.\nEgzisten 6 tipos de par\u00e1s i 4 de bilyetos oy endia:\nPar\u00e1s:\nBilyetos:\nLa moneda de 500 yenes es la moneda de m\u00e1s valor ke se uza en el mundo.\nLos presios de los produktos se van indikar jeneralmente en numerasyon araba, m\u00e1 se uzan karakteres khinos para el numero 10.000 y las sus potensias. Por egzemplo, el presio de un oto se puede eskrivir komo 400\u4e07\u5186 (400 mir\u00edadas, o 4 milyones de yenes). \nEl valor de las par\u00e1s i bilyetos esta eskrito de las dos formas. En el reverso de las par\u00e1s aparese el su valor en numeros arabos ansina komo el anyo de emisyon en el kalendario japonezo basado en los anyos ke an pasado desde la toma de poder del emperador aktual (por egzemplo, \"Heisei 16\", ke es el anyo 2004). En el anverso aparese eskrito \"Nihon koku\" (\u65e5\u672c\u56fd), el valor de la moneda eskrito en kanji i una imajen, jeneralmente de una flor o planta, afilu en la moneda de 10 yenes se amostra el Pavilyon del F\u00e9nix del Templo de By\u014dd\u014din en Uji (prefektura de Kioto).\nIstoria.\nFue introdusido por el governo Meiji komo un sistema similar a los de Evropa, ke iva trokar el sistema mucho m\u00e1 dif\u00edsil del periodo Edo. El Akta de la Mueva Moneda (\u65b0\u8ca8\u6761\u4f8b \"shinka joorei\") de 1871 ibva desidir adopter el sistema desimal para kontar el yen (1, \u5713), sen (1/100, \u9322) i rin (1/1000, \u5398). El sen i el rin yen desharon de uzarse en 1954, afilu se uzan ainda en la bolsa. \nTasa de tr\u00f3ko.\nEl yen se iva fiksar al dolar estadounidense kon una tasa de tr\u00f3ko de 362 yenes por dolar desde el 25 de Abril de 1949 hasta 1971. Desde antonses, el su valor a ido kresiendo muncho. Oy endia, la tasa de tr\u00f3ko es de unos 110 yenes por dolar, o unos 165 yenes por euro."}
{"id": "6550", "revid": "4628", "url": "https://lad.wikipedia.org/wiki?curid=6550", "title": "\u05d1\u05bf\u05d9\u05e0\u05d9\u05d6\u05d5\u05d0\u05d9\u05dc\u05d4", "text": "\u05d1\u05bf\u05d9\u05e0\u05d9\u05d6\u05d5\u05d0\u05d9\u05dc\u05d4 \u05d0\u05d9\u05e1 \u05d0\u05d5\u05df \u05e4\u05d0\u05d0\u05d9\u05d6 \u05d0\u05d9\u05df \u05d0\u05d9\u05dc \u05e0\u05d5\u05e8\u05d3\u05d9 \u05d3\u05d9 \u05d0\u05de\u05d9\u05e8\u05d9\u05e7\u05d4 \u05d3\u05d9\u05dc \u05e1\u05d5\u05d3. \u05dc\u05d4 \u05e1\u05d5 \u05e7\u05d0\u05e4\u05d9\u05d8\u05d0\u05dc \u05d0\u05d9\u05e1 \u05e7\u05d0\u05e8\u05d0\u05e7\u05d0\u05e1, \u05d0\u05d5\u05d1\u05d5\u05e7\u05d0\u05d3\u05d4 \u05d0\u05dc \u05e1\u05d9\u05e0\u05d8\u05e8\u05d5-\u05e0\u05d5\u05e8\u05d3\u05d9 \u05d3\u05d9\u05dc \u05e4\u05d0\u05d0\u05d9\u05d6. \u05e1\u05d9 \u05d8\u05d5\u05e4\u05d4 \u05d0\u05dc \u05e0\u05d5\u05e8\u05d8\u05d9 \u05e7\u05d5\u05df \u05dc\u05d4 \u05de\u05d0\u05e8 \u05e7\u05d0\u05e8\u05d9\u05d1\u05d9, \u05d0\u05dc \u05e1\u05d5\u05d3 \u05e7\u05d5\u05df \u05d1\u05e8\u05d0\u05d6\u05d9\u05dc, \u05d0\u05dc \u05d0\u05d5\u05d0\u05d9\u05e1\u05d8\u05d9 \u05e7\u05d5\u05df \u05e7\u05d5\u05dc\u05d5\u05dd\u05d1\u05d9\u05d9\u05d4 \u05d0\u05d9 \u05d0\u05dc \u05d0\u05d9\u05e1\u05d8\u05d9 \u05e7\u05d5\u05df \u05d2\u05d5\u05d9\u05d9\u05d0\u05e0\u05d4. \u05d0\u05d9\u05dc \u05e1\u05d5 \u05e9\u05d9\u05e4\u05bf\u05d9 \u05d3\u05d9 \u05d0\u05d9\u05e1\u05d8\u05d0\u05d3\u05bf\u05d5 \u05d0\u05d9\u05e1 \u05d0\u05d9\u05dc \u05e4\u05e8\u05d9\u05d6\u05d9\u05d3\u05d9\u05e0\u05d8\u05d9 \u05d3\u05d9\u05dc \u05d0\u05d9\u05e9\u05d9\u05e7\u05d5\u05d8\u05d9\u05d1\u05bf\u05d5, \u05d0\u05d9\u05e0\u05d3\u05d0\u05d2\u05d5\u05e8\u05d4 \u05d0\u05d9\u05df \u05d8\u05d9\u05d9\u05e0\u05e4\u05d5 \u05d0\u05d9\u05e1 \u05e0\u05d9\u05e7\u05d5\u05dc\u05d0\u05e1 \u05de\u05d0\u05d3\u05d5\u05e8\u05d5."}
{"id": "6555", "revid": "18729", "url": "https://lad.wikipedia.org/wiki?curid=6555", "title": "Olok\u00f3sto", "text": "El Olokosto o Sho\u00e1 (del gr\u00e9ko \u1f41\u03bb\u03cc\u03ba\u03b1\u03c5\u03c3\u03c4\u03bf\u03bd \"ol\u00f3kauston\", de \u1f41\u03bb\u03bf\u03bd \u2018kompletamente\u2019 i \u03ba\u03b1\u03c5\u03c3\u03c4\u03bf\u03bd \u2018kemado\u2019, referido a un antiko ritual relijioso), tambien konosido komo HaSho\u00e1 o \u2018\u2019katastr\u00f3fe\u2019\u2019 (en ivrit \u05d4\u05e9\u05d5\u05d0\u05d4; en idish, \u05d4\u05d0\u05dc\u05d0\u05e7\u05d0\u05d5\u05e1\u05d8, \"Alokaust\", o m\u00e1 presisamente \u05d7\u05d5\u05e8\u05d1\u05df, \"Hurb\u00e1n\"), es el nombre ke se aplika al jenosidio de aproksimadamente sesh milyones de djudios evropeos, i de otros munshos grupos de Evropa i el Magreb, durante la Sigunda Gerra Mondiala. El Olokosto iva ser planifikado i eksekutado por la Almania Nazi, dirijida por Adolf Hitler, komo parte de un programa de eksterminio ke iva inkluir el amortamyento industrialisado i organisado. Los almanes yamavan \"la solusyon final del problema djudio\".\nOtros puevlos ivan tambien ser amortados por los Nazis, komo djinganos; sovyetikos, sobre t\u00f3do emprizionados de gerra; komunistas; polakos; otros puevlos slavos; los diskapasitados; ombres omoseksuales i disidentes politikos i relijiosos almanes. Afilu, munchos no van inkluyir a estos grupos en la definision de Olokosto, deshando el nombre s\u00f3lu para los amortamientos de djudios dentro de la Solusyon Final.\" \nEl 12 de Avril de 1951, la Knesset establesi\u00f3 el dia nasional de rik\u00f3dro Yom HaShoa (\"Diya de la Katastr\u00f3fe\").\nKarakter\u00edstikas del Olok\u00f3sto.\nEn jenerales, la estruktura del Olok\u00f3sto fue la siginte:\nLa definision de \"djudio\" para el nazismo.\nEl Partido Nazi, ke iva yegar al poder en Almania enel anyo 1933, ten\u00eda entre las sus bazas ideolojikas la del antisemitismo, existente entre los nasionalistas almanes desde el sy\u00e9klo XIX. El antisemitizmo moderno se izo diferente del odio kl\u00e1siko asia los djudios en ke no ten\u00eda una baza relijiosa, sino s\u00f3lo rasial. Los nasionalistas almanes, anke afilu de ke tomaron munchos elementos del diskorso antidjudio tradisional, sobre t\u00f3do de Martin Lutero, eyos krey\u00edan ke ser djudio era alkuna koza kon la ke se iva naser, ke no se iva poder kitar afilu la persona se asimilase en una sosiet\u00e9 kristy\u00e1na. Komo diz\u00eda Hannah Arendt, se trok\u00f3 el biervo \"djuda\u00edsmo\" por \"djudeidad\". Endem\u00e1s, el nasionalizmo se baz\u00f3 en el Estado-Nasyon, es desir, la omojeneidad kulturala i idiomatika de la su povlasion. Los djudios, konsiderados personas de una raza inferior i ke no puedian perteneser a la kultura nasionala, tenian ke ser separados de la sosiet\u00e9 nasionala. En kontro de este, los nazis definieron la \"raza aria\", ke era la ke konformava la nasion almana i ke iva dominar Evropa.\nLa primera kesti\u00f3n era definir ken era djud\u00edo, deke en Almania biv\u00edan munchas personas ke ten\u00edan un pap\u00fa o una bav\u00e1 djud\u00eda i ke no guadravan liasion kon el djudaismo, ansina komo munchas famiyas meskladas i sus ijos. En este senso, los nazis tenian menester de definir una regla para separar djudios de no-djudios. Las primeras leyes en kontro de los djudios no tenian definido esto i en jeneral, el govierno avlava de los \"no-arios\".\nLa definisi\u00f3n finalmente tomada fue ke \"djudio\" era akeya persona kon al menos tres nonos djudios, sin emportar su kreensya. Akeyos kon dos o un solo nono djudio eran \"\"Mischlinge\" de segundo grado\" i puedian ser konsiderados djudios bazados en munchas kestyones (su kreensya o la de su espozo, por enshemplo). Pod\u00edan tambi\u00e9n ser \"liberados\" de su condici\u00f3n y convertirse en arios en pago a los servicios prestados al r\u00e9gimen, o pod\u00edan seguir siendo \"Mischlinge\", con lo que estaban sometidos a ciertas restricciones en tanto que \"no arios\", pero no a las persecuciones dirigidas contra los jud\u00edos. Los \"Mischlinge\" de primer grado eran los que ten\u00edan un \u00fanico abuelo jud\u00edo y en general eran tratados como arios plenos. Los \"Michlinge\" de uno u otro grado abundaban en Alemania y a menudo lograban ocultar su condici\u00f3n. El dirigente de las SS Reinhard Heydrich, \"El Carnicero de Praga\", era \"Mischlinge\" de segundo grado, dato que fue ocultado celosamente por sus superiores nazis.\nJenosidio.\nDos elementos asen diferente al Olok\u00f3sto de otros kazos de jenosidio o amortamientos masivos:\nEl prim\u00e9r elemento es la ideolojiya nazi, la kuala es muy nasionalista, anke pol\u00edtika kon una parte m\u00edtika agregada, ke divide al mundo en katro kategoriyas:\nEl dosen elemento es la organisasyon de los prosesos de amortamientos masivos, los kualos empesaron kon la konsentrasyon de la povlasyon djudia en getos i dempues en kampos de konsentrasion i iva akabar kon la yamada \u00absolusion final al problema djudio\u00bb, ke iva ser simplemente el amortamiento asesinato en masa de todos los djudios. El prinsipal elemento de esta ivan ser los kampos de eksterminio, los kualos ivan fonksionar komo verdaderas entreprisas de muerte.\nl\nDurante el Olokosto, unos sesh milyones de djudios (una tres\u00e9ra parte de la povlasion djudia mundial de antonsen) ivan ser eksterminados. En alkunos kasos ivan desapareser comunitas enteras, entre eyas la grande komunita djudia de Polonia (de m\u00e1 de tres milyones de personas) i la komunita sefaradi de Salonika, en Gresia.\nEl Olok\u00f3sto iva dar el impulso final dio a la kriasyon del estado de Israel, ke iva resivir a los djudios ke ivan sobrevivir el eksterminio.\nKampos de konsentrasion nazis.\nA sigir se amostra una lista de los kampos de konsentrasion nazis. Estos kampos ivan ser establesidos dentro de Almania dempues de 1933, kuando el Partido Nazi iva arrivar al poder. Despues ivan kriar otros campos en los payises aneksados o invadidos por Almania antes i durante la Sigunda Gerra Mondiala, komo Olanda i Polonia. Anke algunos campos ivan egzistir poko tyempo, otros fueron uzados asta el fin de la Gerra.\nLos kampos de eksterminio se ankontran markados en kolor roza, mientras ke los kampos grandes de otros tipos son de kolor azul. "}
{"id": "6556", "revid": "18091", "url": "https://lad.wikipedia.org/wiki?curid=6556", "title": "Radio", "text": "La radio es una teknolojiya ke permite la transmisiyon de sinyales a traverso de la modulasiyon de ondas elektromagn\u00e9tikas. Estas ondas no presisan de un medio f\u00edsiko de transporto, por lo ke pueden viajar a traverso del ayre i del espasio. Una onda de radio se va krear kuando un elektr\u00f3n (por egzemplo) se va egzitar a una frekuensia en una rejion espesifika del espektro elektro-magn\u00e9tiko yamada rejion de radiofrekuensia.\nKuando la onda de radio va aktuar sobro de konduktor el\u00e9ktrico (la antena), va indusir en \u00e9l un movimento de la karga el\u00e9ktrika kue va poder ser trokado en sinyales de audio o en otro tipo de sinyales portadoras de informasiyon.\nAnke se va emplea la palavra \"radio\", las transmisyones de televizy\u00f3n, radio, radar i telefoniya m\u00f3vil est\u00e1n inkluyidos en esta klase de emisiones de radiofrekuensia."}
{"id": "6568", "revid": "20973", "url": "https://lad.wikipedia.org/wiki?curid=6568", "title": "Ukrainios", "text": "Los Ukrainios (en ukrainio: \u0443\u043a\u0440\u0430\u0457\u043d\u0446\u0456, \"ukrayintsi\", son un puevlo eslavo oryental ke bive prinsipalmente en Ukrainia (donde son unos 37.5 milyones, i konforman el 78% de la povlasion del paez) i en otros payizes de la antika Union Sovyetika, komo en Rusia, (kaji 3 milyones), 2.1 milyones en la Amerika del Nord, (1.2 milyones en Kanada i 890.000 en Estatos Unitos). Endemas, egzisten komunitas de ukrainianos en Brasil (950,000 - 1.000.000), Kazajistan (unos 500.000), Moldavia (450,000), Polonia (entre 300.000 i 400.000), Arjentina (305.000), Belarus (entre 250.000 i 300.000), Portugal (100.000) i Eslovakia (55.000). Tambien egzisten komunitas chikas en el Reyno Unido, Almania, Rumania, Letonia i la antika Yugoslavia. \nLos ukrainios avlan el ukrainio, una lingua eslavika oryental, i en su mayoria la su relijion es el Kristianismo Ortodokso Oryental, afil\u00fa en la rejion oksidental del paez, ay munshos ke profesan la relijion Katolika Ukrainia, de rito oryental."}
{"id": "6569", "revid": "209", "url": "https://lad.wikipedia.org/wiki?curid=6569", "title": "Mezkita", "text": ""}
{"id": "6571", "revid": "18091", "url": "https://lad.wikipedia.org/wiki?curid=6571", "title": "Hatikva (Partito politiko)", "text": "Hatikva (en ivrit \u05d4\u05ea\u05e7\u05d5\u05d5\u05d4, \"La Esperansa\") es un a minor partito politiko muevo i chiko en Yisrael. Es un partito no-relijioso de dirita, i dirijido por Aryeh Eldad, ken es aktualmente my\u00e9mbro de la Knesset por el partito nasional-relijioso Moledet. Eldad iva dizir ke el muevo partito va partisipar n las sigintes eleksiyones avenir para la Knesset, i podria partisipar komo parte de la aliansa de partitos nasionales-relijosos Union Nasionala (ansina komo ase Moledet), anke en Novembro de 2007 la aliansa iva anunsiar el su fin para konformar un muevo partito nasional-relijioso ke va unir todos los partitos nasionales-relijiosos en uno s\u00f3lu.\nKonformado a finales del anyo 2007, el partito iva ser ofisialmente enrejistrado el 9 de Diziembro de 2007. Aryeh Eldad a anunsiado ke el partito presisa de 5000 myembros \"para estar legalmente kafifikados para konsigir asta 2 milyones de shekels por kada kandidato ke kera aspirar al posto de shefe del partito.\". Primaries for Hativka's Knesset list will be held three months before the next general election.\nEldad yama al partito Hatikva un \"partito sin segregasyon,\" signifikando ke va tentar de konsigir myembros de ansina relijiosos komo sekulares de la sosyet\u00e1 yisraeli.\nMyembros Famosos.\nAktivos:"}
{"id": "6573", "revid": "18741", "url": "https://lad.wikipedia.org/wiki?curid=6573", "title": "Metro", "text": "La palabra Metro i subterraneo se uza para yamar a los \"\u00absistemas de tr\u00e9nos de transporto masivo\u00bb\" ke operan en las grandes sivdades para unir las diferentes m\u00e1ales de la misma i endemas lokalidades serkanas, preferentemente basho de la ty\u00e9rra. No debe konfundirse kon los sistemas de tr\u00e9no suburbano, ke komo el su nombre dize, son akeyos ke van konektar las grandes sivdades kon los sus suburbios.\nPese a que la tendensia ekspansiva de las redes de Metro de las grandes sivdades las ha yevado a konectar kon otros nukleos de poblasion de su korona metropolitana, el tipo de servisio que se presta sigue siendo perfektamente independiente y distinguible del que prestan los servisios suburbanos.\nIstorya.\nLa palavra \"metro\" es un akortamyento de \"metropolitano\" (del latin \"metropolitanus\"). El primer metro del mundo fue el Metro de Londres (yamado \"Metropolitan Railway\"), aperturado en 1863 con sesh kilometros de lineas. Dempues se iva ekstender el servisio, i ya para el anyo 1884 formaba un anilyo de unos 20 kilometros. Dempu\u00e9s se ivan adisionar lineas radiales, parsialmente a syelo abierto i parsialmente en tunel, para konformar el \"Metropolitan and District Railway\". Los trenos eran de vapor. Ma adel\u00e1ntre se iva empesar el fraguamiento de tuneles en forma de tubo i se ivan elektrifikar las lineas, por eso en Inglaterra se le yama \"Tube\".\nEn 1896, Budapest (kon la apertura de la linea de V\u00f6r\u00f6smarty T\u00e9r a Sz\u00e9chenyi F\u00fcrd\u00f6, de sinko kilometros) i Glasgow (kon un sirkuito fechado de 10 km) ivgan ser las sigintes sivdades evropeas kon metro.\nAfilu ainda egzisten trenos urbanos kon las sus lineas total o parsialmente en la superfisie, komo el de Medell\u00edn (Kolombia), el konsepto de \"metro\" se asosya jeneralmente a treno subterraneo, solusion ke ivgan adoptando poko a poko las sivdades ke no lo ivan adoptar anteriormente, d\u00e9ke la amijor kalidad del trasado subterraneo, ansina komo la falta de terreno disponible o la el su kosto en las grandes sivdades.\nKuando el metro viaja a sielo abyerto, jeneralmente se kolokan las vias sobro de plataformas metalikas o de konkreto armado elevadas unos katro o sinko metros del suelo, de forma ke el metro no pase por las kalejas i ansina no adisione trafiko. Afilu el su ruido es molesto para los vizinos, ansina ke en algunas sivdades, komo en la Sivdad de Mexiko o en Paris, los trenos ke sirkulan por vias parsialmente a syelo abyerto tienen neumatikos de kaucho, lo ke va aminorar el ruido i jenera un viaje m\u00e1 komodo. En otras, komo Praga i Santiago de Chile, las lineas de superfisie estan dentro de tubos elevados.\nEn los anyos mas resientes, los operadores de sistemas de trenos metropolitanos an lansado el fraguamiento i uzo de lineas de Metro lijero, ke se konsideran independyentes a las lineas regulares de metro.\nMetros en el mundo.\nRedes en fonksionamyento.\nArjentina\nBrasil\nChile\nEspanya\nKolombia\nMeshiko\nRepuvlika Dominikana\nPuerto Riko\nPeru\nPortugal\nVenezuela\nKantidad de pasajeros.\nLa sigiente es una lista de los 25 prinsipales sistemas de Metro en termos de uzo de pasajeros anualmente:"}
{"id": "6577", "revid": "18091", "url": "https://lad.wikipedia.org/wiki?curid=6577", "title": "Ars", "text": "Ars (en arabo \u0639\u0631\u0635, en ivrit \u05e2\u05e8\u05e1), o Arsim (plural) es un biervo un poko ofensiva afilu uzada de oto-definisiyon en ivrit uzada para deskrivir el estereotipo yisraeli de la persona de malas h\u00e1dras, ke va tutuayar a todo el mundo, djoyas i ad\u00f3rnos muy arrelumbrantes i en jeneral rudesa de trato, liasionado kon los djudios sefardim i mizrahim de \"klase basha\", jeneralmente de orijin marrokano o tunisai. A una mujer \"ars\" se le yama \"Arsit\", o m\u00e1 komunmente, \"Freha\" (\u05e4\u05e8\u05d7\u05d4), o alkunas vezes \"Fakatsa\" (\u05e4\u05e7\u05e6\u05d4), ke la forma akurtada ke inkluye el biervo \"Freha\". En jeneral, Holon i Bat Yam, sivdades de bashos ingrezos del Distrito de Tel Aviv se asosian kon \"Arsim\u00bf\". . Munshos de los djistes de komediantes yisraelianos tienen personashes \"Arsim\", komo por enshemplo Naor Zion, Shalom Asayag, Yaakov Cohen i otros ke biven en puevlos chikos kon grande enfluensia i povlasion de \"Arsim\".\nEn la lingua araba \"ars\" kiere dizir \"mansevo pastoriko\", m\u00e1 afilu en El Kayro i en otras sivdades arabas se uza el termo para definir a un prokseneta. Endemas, tambien se uza la palavra lunga arsawwat.\nKarakteristikas.\nAlkunas karakteristikas estereotipikas de \"Arsim\" son las sigintes: kalsas uzadas muy bashas (\"tayba\"), djoyas i aksesorios muy grandes, ding\u00fan respekto por las mujeres, ivrit mal avlado, uzo eksesivo de \"slang\", i uzo de frasas en ivrit komo \"\"lama, mi met\"?\" (\"por k\u00e9, a ken amataron?\") kada vez ke son kritikados por el su komportamyento. Tambien se konose i asosia kon eshkpuir en la kaleja, afum\u00e1r i poko o ding\u00fan konosimyento del uzo del komp\u00fater.\nLos \"Arsim\" en Yisrael eskuchan musika Hiphop o Musika Mizrahi o Musika Araba. Sobre todo en los Estatos Unitos los \"Arsim\" eskuchan musika techno de los anyos 90 de Tel Aviv, kon alkunos de eyos trokando en ser promotores i DJs de estes tipos de musika en Mueva York i en otras grandes sivdades amerikanas. "}
{"id": "6579", "revid": "18091", "url": "https://lad.wikipedia.org/wiki?curid=6579", "title": "Sha'ar LaMathil", "text": "Sha'ar LaMathil (en ivrit \u05e9\u05e2\u05e8 \u05dc\u05de\u05ea\u05d7\u05d9\u05dc, \"la pajina para el prinsipiante\"), es un djurnal yisraeli para los olim muevos ke no avlan bien ivrit i sobre t\u00f3du para los ke estan estudiando en un ulpan, ya ke esta eskrito en un ivrit fasil, i kon todos los nikudim (puntos) para poder aser la lektura ma fasil de komprender. El djurnal sirkula una ves por semana en todo el paez, endemas de estar disponible para otros payizes komo Estatos Unitos, Fransia, Ostralya, Kanada i Reyno Unido.\nEl djurnal es editado en la sivdad de Tel Aviv, i konforma parte del grupo editoryal del djurnal Yediot Ahronot, afilu la su edision es kompartida kon el Ministerio de Edukasiyon del paez.\nEnlasos eksternos.\nPajina web del djornal"}
{"id": "6580", "revid": "18091", "url": "https://lad.wikipedia.org/wiki?curid=6580", "title": "\u05e9\u05e2\u05e8 \u05dc\u05de\u05ea\u05d7\u05d9\u05dc", "text": "\u05e9\u05e2\u05e8 \u05dc\u05de\u05ea\u05d7\u05d9\u05dc \u05d0\u05d9\u05e1 \u05d0\u05d5\u05df \u05d2\u05d5\u05e8\u05e0\u05d0\u05dc \u05e1\u05d9\u05de\u05d0\u05e0\u05d0\u05dc \u05d0\u05d9\u05df \u05d9\u05e9\u05e8\u05d0\u05dc \u05e4\u05d0\u05e8\u05d4 \u05dc\u05d5\u05e1 \u05e2\u05d5\u05dc\u05d9\u05dd \u05de\u05d5\u05d0\u05d1\u05d5\u05e1 \u05e7\u05d9 \u05e0\u05d5 \u05d0\u05d1\u05dc\u05d0\u05df \u05e2\u05d1\u05e8\u05d9\u05ea \u05d1\u05d9\u05d0\u05df \u05d0\u05d9 \u05e7\u05d9\u05d0\u05e8\u05d0\u05df \u05d0\u05e4\u05e8\u05e0\u05d3\u05e8 \u05de\u05d4; \u05d0\u05d9\u05e0\u05d3\u05de\u05d0\u05e1 \u05d0\u05d9\u05e1\u05d8\u05d4 \u05d0\u05d9\u05e1\u05e7\u05e8\u05d9\u05d8\u05d5 \u05e7\u05d5\u05df \u05e0\u05d9\u05e7\u05d3\u05d5\u05ea \u05e4\u05d0\u05e8\u05d4 \u05d0\u05e1\u05e8 \u05dc\u05d0 \u05dc\u05d9\u05e7\u05d8\u05d5\u05e8\u05d4\u05de\u05d4 \u05e4\u05f3\u05d0\u05e1\u05d9\u05dc. \u05d0\u05d9\u05dc \u05d2\u05d5\u05e8\u05e0\u05d0\u05dc \u05d0\u05d9\u05e1 \u05d0\u05d9\u05d3\u05d9\u05d8\u05d0\u05d3\u05d5 \u05d0\u05d9\u05df \u05dc\u05d4 \u05e1\u05d9\u05d1\u05d3\u05d0\u05d3 \u05d3\u05d9 \u05ea\u05dc-\u05d0\u05d1\u05d9\u05d1. \u05d0\u05d9\u05dc \u05d2\u05d5\u05e8\u05e0\u05d0\u05dc \u05e7\u05d5\u05e0\u05e4\u05d5\u05e8\u05de\u05d4 \u05e4\u05d0\u05e8\u05d8\u05d9 \u05d3\u05d9\u05dc \u05d2\u05e8\u05d5\u05e4\u05d5 \u05d3\u05d9\u05dc \u05d2\u05d5\u05e8\u05e0\u05d0\u05dc \u05d9\u05d3\u05d9\u05e2\u05d5\u05ea \u05d0\u05d7\u05e8\u05d5\u05e0\u05d5\u05ea \u05d0\u05e0\u05e7\u05d9 \u05d0\u05d9\u05e1 \u05d0\u05d9\u05d3\u05d9\u05d8\u05d0\u05d3\u05d5 \u05e7\u05d5\u05df \u05dc\u05d4 \u05d0\u05d3\u05d2\u05d9\u05d5\u05d3\u05d4 \u05d3\u05d9\u05dc \u05de\u05d9\u05e0\u05d9\u05e1\u05d8\u05d9\u05e8\u05d9\u05d5 \u05d3\u05d9 \u05d0\u05d3\u05d5\u05e7\u05e1\u05d9\u05d5\u05df. \n\u05d0\u05d9\u05e0\u05dc\u05d0\u05e1\u05d5\u05e1 \u05d0\u05d9\u05e7\u05e1\u05d8\u05d9\u05e8\u05e0\u05d5\u05e1.\n\u05e9\u05e2\u05e8 \u05dc\u05de\u05ea\u05d7\u05d9\u05dc"}
{"id": "6581", "revid": "18091", "url": "https://lad.wikipedia.org/wiki?curid=6581", "title": "Ulpan", "text": "El Ulpan (en ivrit \u05d0\u05d5\u05dc\u05e4\u05df, \"studio\") es el metodo akademiko disenyado en Yisrael para el ambezamy\u00e9nto del ivrit por los olim muevos al payis, anke endemas el metodo se tiene eksportado a otros payises kon el buto de reinsertar linguas rejionalas komo katalan (Katalunya, Komunida Valensiana i Baleares, Espanya), Galez (Gales, Reyno Unido) i Breton (Bretanya, Fransia). Egzisten varios tipos, desde el basiko, asta el profisyonal, i el ulpan ke se ambeza en un kibbutz, ansina komo el de las yeshivot, i el del Tsahal (Hu\u00e9rsas de Defensa Israelis). En todos se meskla la edukasiyon kon el ambezamy\u00e9nto de la kultura i la vida yisraeli."}
{"id": "6586", "revid": "6215", "url": "https://lad.wikipedia.org/wiki?curid=6586", "title": "Hadash", "text": "Hadash (en ivrit: \u05d7\u05d3\"\u05e9\u200e) es un partito politiko de siedra en Yisrael. El partito de define a si mismo como un \"Partito Arabo-Djudio\". La mayoria de los sus votantes i los sus shefes son sivdadanos arabos-yisraelis sekulares ansina como djudeos de siedra radikal. El partito oy endia tiene tres diputados en la Knesset. Ansina komo munchos partitos en el paez, el nombre Hadash es un akronimo, ke signifika \"ha\u0126azit haDemokratit leShalom ulShiviyon\" (en ivrit: \u05d4\u05d7\u05d6\u05d9\u05ea \u05d4\u05d3\u05de\u05d5\u05e7\u05e8\u05d8\u05d9\u05ea \u05dc\u05e9\u05dc\u05d5\u05dd \u05d5\u05dc\u05e9\u05d5\u05d5\u05d9\u05d5\u05df), tradusido komo \"El Frente Demokratiko para la Paz i la Igualit\u00e1\", i es endemas la palavra en ivrit para \"muevo\", lo ke ulai va ser una referensia para el su nombre anterior, Rakah (un akronimo ebreo para \"Mueva Lista Komunista\"), konosido en la actualid\u00e1 por ser el partito de Meir Vilner, \u00faltimo de los ke firmaron la deklarasy\u00f3n de indepe d\u00e9nsia de Israel en morir.\nEn arabo el partito es konosido komo \"al-Djabha al-Dimokratiya lil-Salam wa'al-Musawa\" (en arabo: \u0627\u0644\u062c\u0628\u0647\u0647 \u0627\u0644\u062f\u0645\u0642\u0631\u0627\u0637\u064a\u0629 \u0644\u0644\u0633\u0644\u0627\u0645 \u0648\u0627\u0644\u0645\u0633\u0627\u0648\u0627\u0629). \nEn las sus ultimas eleksiones para la Knesset, en 2015, el partito haze lista konjunta kon munchos partitos arabos sekulares ke hoy end\u00eda tiene diez diputados en la Knesset, el su shefe de partito en la Knesset es Ayman Odeh (Ayman Ouda en Arabo)\nEl shef del partito es Muhammad Barakeh, ma su deputado m\u00e1 konosido es Dov Khenin.\nOrijin del partito.\nEl partito iva surjir enel anyo 1977 komo una union del Partito Komunista de Yisrael (Rakah) kon el movimento Panteras Pretas i otros grupos de siedra.\nIdeolojiya politika.\nEl partito propone la evakuasyon de todos los yishuvim, ansina komo el ritorno a las frontieras de Yisrael antes de la Gerra de los Sesh Dias i el dirito a kompensasyon para los arifijuados palestinos."}
{"id": "6587", "revid": "18091", "url": "https://lad.wikipedia.org/wiki?curid=6587", "title": "Meimad", "text": "Meimad (en ivrit: \u05de\u05d9\u05de\u05d3\u200e, un akronimo para \"Medin\u00e1 Yehudit, Medin\u00e1 Demokratit\", en ivrit \u05de\u05d3\u05d9\u05e0\u05d4 \u05d9\u05d4\u05d5\u05d3\u05d9\u05ea, \u05de\u05d3\u05d9\u05e0\u05d4 \u05d3\u05de\u05d5\u05e7\u05e8\u05d8\u05d9\u05ea\u200e), literalmente \"Estado Djudio, Estado Demokratiko\" es un partido zionista relijioso de siedraa en Yisrael. Fondado enel anyo 1999, esta bazado en la ideolojiya del movimento Meimad fondado enel anyo 1988 por el rabino Yehuda Amital. A nivelo nasional, esta en aliansa kon el partido Lavorista (Avod\u00e1) i asta las eleksiyones del anyo 2006, iva resivir el lugar numero 10en la lista del partido Avod\u00e1 para la Knesset.\nFin de la aliansa kon Avod\u00e1.\nEn Novembro del anyo 2008 el ministro i ex-miembro del Partido Lavorista Ami Ayalon se uni\u00f3 a Meimad, i endemas ese mismo mes el partito akabo la su aliansa kon el Partito Lavorista, dempues de ser avisados ke el puesto 10 en la lista nasional no iva ser reservado para Meimad para las eleksiyones del anyo 2009. Endagora Meimad bushka prokurar una aliansa kon partitos v\u00e9dres del paez, komo Meretz"}
{"id": "6588", "revid": "15325", "url": "https://lad.wikipedia.org/wiki?curid=6588", "title": "Dashnak", "text": "Dashnak, Dashnaktsutiun o la Federasiyon Revolusionaria Armenia (ARF o \u0540\u0545\u0534) (en armenio: \u0540\u0561\u0575 \u0545\u0565\u0572\u0561\u0583\u0578\u056d\u0561\u056f\u0561\u0576 \u0534\u0561\u0577\u0576\u0561\u056f\u0581\u0578\u0582\u0569\u056b\u0582\u0576 \u2014 \"Hay Heghapokhakan Dashnaktsutiun\" o \"Hay Heghapokhagan Tashnagtsutiun\", \u0534\u0561\u0577\u0576\u0561\u056f \u2014 \"Dashnak\" o \"Tashnag\") es un partito politiko de siedra armenio fondado en Tblisi, Jeorjia enel anyo 1890 por Christapor Mikaelian, Stepan Zorian, i Simon Zavarian. El partito egziste en Armenia i en otros payises ande se topan komunitas armenias, komo Libanon i la repuvlika de f\u00e1kto (basho kontrolo de armenios) de Nagorno-Karabah."}
{"id": "6589", "revid": "204", "url": "https://lad.wikipedia.org/wiki?curid=6589", "title": "Agrupasion por la Kultura i la Demokrasia", "text": "La Reunion por la Kultura i la Demokrasya (en franses: Rassemblement pour la Culture et la D\u00e9mocratie, \"RCD\") es un partito politiko en Arjelia. El partito apoya i promueve la La\u00efcit\u00e9 (Sekularit\u00e1) i tiene su mayor hu\u00e9rsa elektoral en partes de Kabilia i sobre t\u00f3du en la sivdad de Tizi Uzu, konsiderada la sivdad m\u00e1 bereber del paez. Alkunos konsideran al partito komo un partito liberalo para la povlasion bereber a nivel nasional arjelino. Entre otros puntos, el partito propone un estado kon wilayas mas avtonomas i kon egalit\u00e1 para las kulturas del paez, se manifesta en kontro de la arabisasiyon de la sosyet\u00e1 arjelina i el uzo del franses komo lingua komun a todos los arjelinos, tanto arabos komo bereberes. El partito partisip\u00f3 en las eleksiyones al parlamento de Arjelia enel anyo 2007 i iva obtener 19 asientos en la Asamblea Nasional."}
{"id": "6591", "revid": "206997", "url": "https://lad.wikipedia.org/wiki?curid=6591", "title": "Kongreso Nasional Afrikano", "text": "El Kongreso Nasional Afrikano (en ingles African National Congress) es el aktual partito politiko de governo de Afrika del Sud kon el apoyo de la su aliansa kon el Kongreso de los Sindikatos de Afrika del Sud (COSATU) i del Partito Komunista Sud Afrikano (SACP), desde el establesimiento del governo mayoritario enel anyo 1994. Se define a si mismo komo una \"hu\u00e9rsa de la siedra\". El partito iva se fondado el 8 de Jenero de 1912 en Bloemfontein komo el \"Kongrezo Nativo de Afrika del Sud\" (en ingles \"South African Native National Congress (SANNC)\") kon la intension de augmentar los diritos de la povlasion preta de Afrika del Sud. El su prim\u00e9r shefe, John Dube, i el poeta i eskritor Sol Plaatje estan entre los sus prim\u00e9ros my\u00e9mbros. La organisasion trok\u00f3 para ser el KNA enel anyo 1923 i form\u00f3 una ala militar, Umkhonto we Sizwe (La lansa de la nasiyon). El partito resientemente se fundi\u00f3 kon el Muevo Partido Nasional, el mayor partito de la epoka \"afrikaner\" de Afrika del Sud i endagora un partito blanko, para pasar a ser el partito m\u00e1 grande del paez. El partito kontrola kaji todos los governos de los estatos del paez, afilu en la Provensiya del Kabo Oksidental el governo es del partido liberalo Aliansa Demokratika i en la Provensiya de KwaZulu-Natal el governo es del partito Partito de la Libbert\u00e1 Inkhata."}
{"id": "6593", "revid": "7321", "url": "https://lad.wikipedia.org/wiki?curid=6593", "title": "Aliansa Demokratika", "text": "La Aliansa Demokratika (en ingles Democratic Alliance (DA), en en afrikaans Demokratiese Alliansie (DA)) es un partito libberalo de Afrika del Sud de la oposision al governo del Kongreso Nasional Afrikano. La su presidenta es Helen Zille, primera ministra de la Provensiya del Kabo Oksidental i antes alkaldesa de Sivdad del Kabo. El partido nasi\u00f3 kuando el Partito Demokratiko iva unirse en una aliansa breve kon el Muevo Partido Nasional enel anyo 2000. Dempues de la aliansa akabarse, el partito mantuvo el muevo nombre."}
{"id": "6595", "revid": "11473", "url": "https://lad.wikipedia.org/wiki?curid=6595", "title": "Frente de Libertad Plus", "text": "El Frente de Libertad Plus (en afrikaans Vryheidsfront Plus (VF+)) es un partito de Afrika del Sud del kualo los sus intereses es protejer los diritos de la komunita afrikaner. El su presidente es el Dr. Pieter Mulder. El bisnesman Louis Luyt fond\u00f3 el partito afrikaner Aliansa Federal (en afrikaans Federale Alliansie), el kualo uni\u00f3 con el VF+ dempues de una errada aliansa kon el partito Aliansa Demokratika."}
{"id": "6599", "revid": "7321", "url": "https://lad.wikipedia.org/wiki?curid=6599", "title": "Partito Komunista Japonezo", "text": "El Partito Komunista Japonezo (en japonezo \u65e5\u672c\u5171\u7523\u515a, \"Nihon Ky\u014dsan-t\u014d\") es un partito politiko en Japon. El PKJ buskha estableser una sosyet\u00e1 bazada en sosialismo, demokrasia i paz, i endemas oposisyon al militarismo. Propone lograr estes lavurando dentro de un sistema kapitalista, mientras ke a la vez gerreando en kontro de lo ke el partito yama \"El imperialismo i el su aliado subordinato, el kapital monopolista\". Anke el partito sige la linea Leninista, el PKJ no tenta konsigir una revolusyon sosialista; el partito propone una \"revolusyon demokratika\" para konsigir \"tr\u00f3kos demokratikos en la politika i en la ekonomiya\" i la \"kompleta restorasiyon de la soberania japoneza\", la kuala ve infrinjida por la aliansa de Japon kon los Estatos Unitos d'Amerika."}
{"id": "6601", "revid": "7321", "url": "https://lad.wikipedia.org/wiki?curid=6601", "title": "Aliansa Demokratika Turnhalle", "text": "La Aliansa Demokratika Turnhalle (en alman Demokratische Turnhallenallianz, en inglez Demoratic Turnhalle Alliance) es un partito politiko konservador en Namibia. El partito esta aliado kon el Frente Unito Demokratiko para konformar la oposision ofisial en el parlamento namibio. El su presidente es Katuutire Kaura, ken a la su vez es el Lider Ofisial de la Oposisyon. Mishake Muyongo iva giar el partito durante los primeros anyos de la independensia del paez, i enel anyo 1994 el iva kedar en eldosen lugar en las eleskiyones presidensiales, tras del presidente Sam Nujoma, kon 23.08% de los votos. Dempues ke Muyongo iva ekpresar apoyo a la sesesiyon de la Franja de Caprivi enel anyo 1998, fue suspendido del partito en una reunion ekstraordinaria del komit\u00e9 de shefes del partito. Myongo se fue del paez i fue elijido Katuutire Kaura el muevo presidente del patito, ken iva pedir ke Muyongo ritornara al paez para ser yevado a juisyo i a prizi\u00f3n. En las eleksiyones parlamentarias de Novembro del anyo 2004, el partito iva ganar 5% del voto popular i 4 de los 78 asientos en el parlamento nasional. La ADT es un miembro asosiado de la Union Demokrata Internasional, un grupo transnasional de payises jeneralmente identifikados kon el konservatismo politiko. El nombre del partito va venir del antiko salon del pozo (en alman \"Turnhalle\") en Windhoek, donde las nigosiasiyones konstitusionales ivan ser tenidas entre 1975 i 1977. El partito fue fondado en Novembro del anyo 1977 por partisipantes en la Konferensia Nasional Turnhalle kenes salieron del Komite Konstitusional debido a la insistensia del Partito Nasional en retener alkunos aspektos del apartheid en la mueva konstitusiyon."}
{"id": "6603", "revid": "155", "url": "https://lad.wikipedia.org/wiki?curid=6603", "title": "EVA Air", "text": "EVA Air (en shino mandarin \u9577\u69ae\u822a\u7a7a, \"Ch\u00e1ngr\u00f3ng H\u00e1ngk\u014dng\"), es una linea aerea de Taiwan ke forma parte del Grupo Evergreen. La Aerolinea tiene una red que kubre 47 destinos internasionales, kon bolos a Ostralya, Asia, Evropa, los Estados Unidos i Kanada, endemas de volos lokales i rejionales a traverso de la su subsidiaria UNI Air desde la sivdad de Kaohsiung, en el sud de la ad\u00e1. El su aeroporto prinsipal es el Ayroporto Internasional Taoyuan, serka de la sivdad de Taipei. Es la sigunda aerolinea m\u00e1 grande de Taiwan, dempues de la su rival China Airlines. Enel anyo 2007, la aerolinea tranzporto 6.2 milyones de pasajeiros; endemas la aerolinea tiene unos 4.800 empiegados. La su flota de aviones es de los fabrikantes Boeing, Airbus y McDonnell Douglas."}
{"id": "6604", "revid": "18091", "url": "https://lad.wikipedia.org/wiki?curid=6604", "title": "Mahon Meir", "text": "Mahon Meir (en ivrit: \u05de\u05db\u05d5\u05df \u05de\u05d0\u05d9\u05e8\u200e) es una yeshiva zionista en la m\u00e1ale de Kiryat Moshe en la sivdad de Yerushalayim, serka de la m\u00e1ale de Givat Shaul. Mahon Meir es una de las m\u00e1 grandes organisasiones de \"outreach\" en Yisrael i el uniko instituto de ensinansa de Tora en inglez, franses, kastilyano i ruso para los djudios ke tienen poko o dingun konosimiento de djudaismo i poko o dingun konosimiento de ivrit; la yeshiva ofrese programas de studios intensivos i a tyempo kompleto en estas linguas, kon programas ke van inkluir estudios de Tora, Gemara, las ensinansas del Sinyor haham Avraham Itshak Kook, Istorya djudia, Istorya de Yisrael, Musar, Filosofiya i endemas egziste un ulpan de ivrit para los ke presisen aprender o amijorar los sus konosimientos del \"lashon hakodesh\".\nIstorya.\nMahon Meir fue aperturado dempues de la Gerra de Yom Kippur enel anyo 1973, por el Sinyor haham Dov Bigon. El rav Bigon ambez\u00f3 en la yeshiva Merkaz ARav kon el Sinyor haham Zvi Yehuda Kook, ijo del Sinyor haham Avraham Itshak Kook, el kualo era el prim\u00e9r Rabino Shefe de Yisrael. Es por este ke afilu Mahon Meir i Merkaz haRav no estan ofisialmente afiliadas, egziste una relasion muy serkana, las dos yeshivot tienen ideolojiyas muy paresidas, anke la diferensia m\u00e1 grande esta en ke Merkaz ARav esta orientada a akeyos elevos kon m\u00e1 eksperiensia i konosimientos del djudaismo, i Mahon Meir tiene m\u00e1 rekorsos para akeyos elevos kon una edukasiyon djudia menos formal o kon chiko konosimiento de ivrit, o para akeyos israelis ke estan empiesando a dar sus primos pasos komo baalei teshuva.\nEs komun toparsen kon yisraelis ke antes de azer la Tsav\u00e1 no sig\u00edan una vida relijioza i dempues de la Tsav\u00e1 bushkan una mayor relasiyon kon su erensia djudia i kon El Dio. Tambien es un destino para no-djudios de todu el mundo ke buskhan konvertirse al djudaismo. Una karakteristika de Mahon Meir ke la aze diferente a otras yeshivot i organisasiyones de \"outreach\" es ke Mahon Meir apoya la partisipasiyon de los sus elevos en la sosyet\u00e9 yisraeli, en el Tsahal i en el fraguamiento i kresimiento de muevas komunitas djudias, ensinando a los sus elevos a tratar por igual a todos los djudios, sin emportar el su nivel de relijiosit\u00e1, orijin o posisiyon sosyala, i enfatisa en la mitsv\u00e1 de kerer a todas las kriaturas del Dio."}
{"id": "6606", "revid": "209", "url": "https://lad.wikipedia.org/wiki?curid=6606", "title": "Repuvlika de Kina", "text": "Taiwan o la Repuvlika de Kina (en kinezo mandarin \u4e2d\u83ef\u6c11\u570b) es un paez de Asia Oryentala konformado por varias isolas no s\u00f3lu la isola de Taiwan, sino endemas las isolas de Kinmen (Kemoy) i Matsu, las Islas Pishkadores i otras isolas menores. \nIstorya.\nDesde la su proklamasyon komo provensiya Kineza enel anyo 1887, los sistemas administrativos an estado ligados a este paez Asiatiko. Dempues se ser kolonia Japoneza,la sosyet\u00e1 iva sigir basho el governo del Partito kinezo Kuomintang. Enel anyo 1947, la rebeliyon en kontro del KMT iva ser reprimida i dos anyos dempues el partito iva estableserse de manera definitva en la ad\u00e1. Desde ay\u00ed, el partito deklar\u00f3 el territ\u00f3rio komo baza provisional de la Repuvlika de Kina. Dempues de este momento, la ad\u00e1 se iva trokar a ser un punto estratejiko para los intereses de Estatos Unitos, paez ke le iva dar el su respaldo ekonomiko i militar durante la Gerra Friya. El KMT iva instalar un governo ke pretendiya representar a todas las provensiyas khinesas, anke kon pokos diritos umanos. Entre los anyos 1953 i 1985, Taiwan iva eksperimentar un dezvelopamiento endustrial notable shukur a la intervensiyon de teknokratas de la Banka Mondiala i de Estatos Unitos. Este dezvelopamy\u00e9nto ekonomiko iva konvertir a la isola en el sigundo paez eksportador de plastikos, k\u00edmikos, tekstiles i elektronikos de konsumo, afilu kon kondisiones de lavoro no muy buenas para los empiegados de las fabrikas. Este iva influir en el surjimiento de movimentos sosyales ke kuestionavan la politika komun a Taipei i Peking para integrar \"Una s\u00f3la Kina\". Enel anyo 1979,l los Estatos Unitos ivan akabar relasiones diplomatikas kon Taiwan dempues de ke la Repuvlika Popular de Kina entrasse en las Nasiones Unitas i Taiwan empesara a perder rekonosimiento mundial, huersada a sigir partisipando en kompensensias esportivas internasionalas basho el nombre \"Taipei Kineza\" i sin poder usar la su bandeira, ya ke de ak\u00f3dro kon la politika de Peking, s\u00f3lu egziste una sola Kina. Enel anyo 1986, se iva fondar el Partito Demokratiko Progresista, prim\u00e9r partito de oposisyon al governo del Kuomintang i desde el anyo 1994, a kresido munsho la luta por la independensia del payis como Rep\u00favlika de Taiwan. Sin embargo, el paez a sabido sigir kresiendo ekonomika i teknolojikamente a pesar de las sus gerras politikas internas i el debate entre el \"Status Quo\", propuesto por el Kuomintang la independensia komo Repuvlika de Taiwan, propuesta por el PDP o la integrasion kon la Repuvlika Popular de Kina, ke propone el governo de Peking kon un sistema paresido al \"Un paez, dos sistemas\" aplikado para Hong Kong i Makao.\nDezvelopamiento endustrial i teknolojiko de Taiwan.\nTaiwan fue el prim\u00e9r paez yamado \"Tigre Asiatiko\" d\u00e9ke el su dezvelopamiento industrial a sido pish\u00edn i sin parada desde los anyos 60 i 70, sigindo el eksemplo de Japon. Dempues de empiesar produsiendo produktos baratos, oy endia egzisten munshas markas konosidas taiwanezas de alta teknolojiya komo Acer, AOpen, Asus, BenQ, D-Link, Genius, HTC, Realtek i VIA Technologies, las kualas dezvelopan konosimiento kon s\u00f3lu teknikos taiwanezos. El payis kir\u00f3 el prim\u00e9r parko teknolojiko, un area destinada espesialmente al dezvelopamiento i la investigasyon, en Hsinchu, enel anyo 1980 i ke oy endiya tiene 380 entreprisas de alta teknolojiya. Endemas, una de las kompanyias m\u00e1 grandes de naves de karga del mundo, Evergreen es taiwaneza, la kuala a su vez konforma parte del mismo grupo ke la aerolinea EVA Air."}
{"id": "6607", "revid": "20820", "url": "https://lad.wikipedia.org/wiki?curid=6607", "title": "Taipei", "text": "Taypey (en Khinezo \u53f0\u5317) es la kapital i sivdad mas emportante de Taiwan (Repuvlika de Kina). Se ankontra ubikada kaji al ekstremo Nord de la isola de Taiwan, en las riberas del rio Danshui, a unos 25 kilometros de la sivdad de Keelung, ke es el su puerto en el Oseano Pasifiko. El su estatus ofisial es el de kapitala provisionala de la Repuvlika de Kina. La su povlasi\u00f3n es de 2.630.872 abitantes (Jenero de 2007). Taipei es una munisipalidad espesiala administrada direktamente por el Governo Sentral de Taiwan. la sivdad esta dentro del distrito de Taipei, anke no forma parte de este.\nEl alkalde aktual de la sivdad de Taipei es Ma Ying-jeou, del partito Kuomintang. S\u00f3lu desde el anyo 1994 el alkalde de Taipei es nombrado por eleksiyon popular, dempues de munshos anyos de ser un kargo designado por las avtoridades sentralas. La sivdad endemas alberga la kul\u00e1 Taipei 101, la fr\u00e1gua m\u00e1 alta de todo el mundo.\nPor su la alta proporsion de povladores de orijin kinezo kontinental i la su dependensia del komersio, la sivdad de Taipei es munsho m\u00e1 partidaria de la reunifikasiyon con la Repuvlika Popular Kina ke otras sivdades de Taiwan. El lashon m\u00e1 avlado es el Idioma shino mandarin, mientras ke en el resto de la ad\u00e1 predominan los dialektos kinezos Minnan i Hakka."}
{"id": "6609", "revid": "18091", "url": "https://lad.wikipedia.org/wiki?curid=6609", "title": "Katro Esnogas Sefardis", "text": "Las Katro Esnogas Sefaradis estan ubikadas en la m\u00e1ale djudia de la sivdad vieja de Yerushalayim. Eyas konforman un a fr\u00e1gua ke inkluye katro esnogas ke ivan ser fraguadas en diferentes periodos de la istorya de la sivdad para poder satisfaser las nesesit\u00e1s de la komunit\u00e1 sefard\u00ed, kon kada kal praktikando un minag diferente. La esnoga mas antika, la Esnoga Eliyahu HaNav\u00ed, fue fraguada enel anyo 1516, dempues la Esnoga Yohannan Ben-Zakkai, la Esnoga Istanbuli i la Esnoga Emtsai ivan ser aperturadas en los sigintes 20 anyos. Estas ivan ser el koras\u00f3n de la vida sefardi en la Sivdad Vieja de Yerushalayim. Dempues de ke enel anyo 1948 la sivdad vieja iva kaer en mano de los arabos durante la Gerra de Independensia Yisraeli, las esnogas ivan ser kemadas i trokadas en establos para ganado. Dempues de la Gerra de los Sesh Dias las esnogas ivan ser fraguadas muevamente. Endemas, egziste un chiko muzeyo donde los visitantes pueden aprender i konoser la istorya de la komunita sefardi en Yerushalayim.\nEsnoga Eliyahu HaNav\u00ed.\nLa Esnoga Eliyahu HaNav\u00ed (en ivrit \"\u05d1\u05d9\u05ea \u05d4\u05db\u05e0\u05e1\u05ea \u05d0\u05dc\u05d9\u05d4\u05d5 \u05d4\u05e0\u05d1\u05d9\u05d0\") fue fraguada dempues del periodo Ottomano enel anyo 1516 i yamada ansina, asigun una leyenda ke iva dizir ke, durante un Yom Kippur s\u00f3lo av\u00edan 9 ombres i presisaban \nuno mas para kompletar miny\u00e1n. De repente aparesio un ombre deskonosido para el kal, i antonses eyos empiesaron a meldar. Dempues de meldar Neila el ombre desaparesi\u00f3 sin ke dinguna persona viera ken era o donde iva yir. El kal estaba siguro ke este ombre s\u00f3lu pod\u00eda ser Eliyahu HaNav\u00ed. El uzo de esta esnoga era sobre t\u00f3du komo Bet Midrash para estudiar Tor\u00e1, por lo ke tambien es konosida komo \"Kal Talmud Tor\u00e1\".\nEsnoga Yohannan Ben-Zakkai.\nLa Esnoga Yohannan Ben-Zakkai (en ivrit \"\u05d1\u05d9\u05ea \u05d4\u05db\u05e0\u05e9\u05ea \u05d9\u05d5\u05d7\u05e0\u05df \u05d1\u05df \u05d6\u05db\u05d0\u05d9\") o tambien konosida komo Kal Kadosh Gadol, se dise ke esta fraguada donde estaba fraguado el Bet Midrash del \"tanna\" Haham Rab\u00ed Yohannan Ben-Zakkai, ken iva estableser el Sanhedrin en Yavne dempues de la destruksiyon del Sigundo Templo. Esta esnoga fue aperturada al empiese del XVII sy\u00e9klo.\nEsnoga Istanbuli.\nA medida ke la povlasiyon sefardi de Yerushalayim iva kresiendo, un grande grupo de djudios arrivaban de Istanbul, Turkiya, kenes uzaban la fr\u00e1gua al lado de la esnoga Eliyahu HaNavi para meldar desde el anyo 1764. Kon el tiempo, la esnoga iva atraer djidios ke bushkaban meldar, sobre t\u00f3du de Kurdistan i Afrika del Nord. El Aron Akodesh es del sy\u00e9klo XVII, i fue importado de una esnoga ke fue destruyida en Ancona, Italia. La bim\u00e1, konstruyida en el sy\u00e9klo XVIII, es de una esnoga en Pesaro, Italia. La Esnoga fue remuevada enel anyo 1836. Oy endia la esnoga es uzada por las komunita Espanyola-Portugeza, ke van sigir el minhag de Londra.Esnoga Komo es la esnoga m\u00e1 grande de las katro, es uzada kuando se elije un muevo Rabino Shefe Sefardi de Yisrael\nEsnoga Emtsai.\nLa Esnoga del Medio, Esnoga Emtsai (en ivrit \u05d1\u05d9\u05ea \u05d4\u05db\u05e0\u05e1\u05ea \u05d4\u05d0\u05de\u05e6\u05e2\u05d9) o Esnoga Kal Zion konforma la kamareta sentral de la fr\u00e1gua. Orijinalmente era un kortijo uzado probablemente komo el area para meldar de las mujeres de la Esnoga Yohanan Ben-Zakkai. Durante Sukkot podia ser trokado en una Suk\u00e1 para el kal. Kon el kresimy\u00e9nto de la komunita, se troko el su uzo a mediados del sy\u00e9klo XVIII i se desidio kolokar un techo i trokarlo en otra esnoga, afilu m\u00e1 chika ke las otras de la fr\u00e1gua."}
{"id": "6610", "revid": "155", "url": "https://lad.wikipedia.org/wiki?curid=6610", "title": "Reyno Unido", "text": "El R\u0119yn\u00f5 \u0172n\u00eddo d\u00e9 la Gr\u00e3n Bret\u01cen\u0177a \u012b la Irl\u00e4nda d\u0119l N\u00f6rd, m\u00e1 konosido komo Reyno Unido, es un payis ke se topa en la Evropa Oksidentala. La su sivdad kapitala es Londra, ama egzisten otras sivdades komo Birmingham, Newcastle, Leeds i Manchester, en la Inglaterra; Glasgow, Edimburgo i Aberdeen en la Skosia; Cardiff i Swansea en el payis de Gales i Belfast en la Irlanda del Nord. El Reyno Unido no tiene una lingua ofisiala, ma la mas avlada es el inglez. Tambien se avlan eskosez, galez, la unika lingua ofisiala enel payis (ma solo enel payis de Galez), irlandez i korniko, una lingua rekonstruyida."}
{"id": "6611", "revid": "18091", "url": "https://lad.wikipedia.org/wiki?curid=6611", "title": "Beta Israel", "text": "Los Beta Israel (en ivrit: \u05d1\u05d9\u05ea\u05d0 \u05d9\u05e9\u05e8\u05d0\u05dc, \"Beta Israel\", \u00abKaza de Yisrael\u00bb; en ge'ez: \u1264\u1270\u1361 \u12a5\u1235\u122b\u12a4\u120d \"B\u0113ta 'Isr\u0101'\u0113l\" o \"B\u0113te 'Isr\u0101'\u0113l\") \u2013konosidos jeneralmente basho los termos falashas (en am\u00e1riko \u00abeksiliados\u00bb o \u00abekstranjeros\u00bb), ke puede ser konsiderado ofensivo, Kayla (\u00abeksiliados\u00bb, en Tigrinya) o Habashim (palavra antika en ivrit uzada para deskrivir a la djente de Etiopia i Eritrea)\u2013 son los djudios de orijin etiope. Kaji el 80% de eyos (m\u00e1s de 120.000) biven oy endia en Yisrael, a donde empiesaron a emigrar a mediados del syeklo XX, shukur a la Ley del Ritorno de 1950. La su povlasion aktual en Etiopia se estima en unos 15.000. \nLos Beta Israel ivan ser arekonosidos komo una de las tribus perdidas de Yisrael en 1975, dempues de la investigasion echa por el Sinyor Gran Rabino sefard\u00ed, Ovadia Yosef. En este momento Ysrael les iva rekonoser komo djudios autentikos, desidiendo antonses ke s\u00f3lu ivan tener ke pasar por una lijera konversiyon para ser akseptados como djudios en Israel. \nCon el rekonosimiento, los Beta Israel konsigieron permiso para poder emigrar a Israel. "}
{"id": "6619", "revid": "18091", "url": "https://lad.wikipedia.org/wiki?curid=6619", "title": "Biga", "text": "Biga (en Grego: \"\u03a0\u03b5\u03b3\u03b1\u03b9\" Pegai) es un distrikto (\"il\u00e7e\" en Turko) de la provensiya de Bal\u0131kesir de Turkiya. Es una sivdad en la parte meridyonal de la Rejyon de Marmara. Biga es el segundo grande distrikto de \u00c7anakkale."}
{"id": "6625", "revid": "1207", "url": "https://lad.wikipedia.org/wiki?curid=6625", "title": "Lingua valensiana", "text": ""}
{"id": "6636", "revid": "5496", "url": "https://lad.wikipedia.org/wiki?curid=6636", "title": "Lingua Japonesa", "text": ""}
{"id": "6654", "revid": "205618", "url": "https://lad.wikipedia.org/wiki?curid=6654", "title": "Murray Perahia", "text": "Murray Perahia (1947, Estados Unidos) es un tanyedor de piyano, desendiente de una famiya sefaradi, establesida en Nueva York.\nDiskografia.\n1970s\n1980s\n1990s\n2000s"}
{"id": "6677", "revid": "18091", "url": "https://lad.wikipedia.org/wiki?curid=6677", "title": "Panteras Pretas", "text": "Las Panteras Pretas (en ivrit: \u05d4\u05e4\u05e0\u05ea\u05e8\u05d9\u05dd \u05d4\u05e9\u05d7\u05d5\u05e8\u05d9\u05dd\u200e, HaPanterim HaShhorim) son un movimento de protesta yisraeli de olim de sigunda jenerasiyon de payises del Midio Oryente. Eyos ivan ser una de las prim\u00e9ras organisasyones en el paez kon la misyon de lavorar por la djustisia sosyal para los djudios mizrahim i sefaradim. Saadia Marciano, uno de los fondadores del movimento, elijio el nombre Panteras Pretas enel anyo 1971 kuando Angela Davis, una de las Panteras Pretas de Estatos Unitos, vijit\u00f3 Yisrael i se reunio kon Marciano, ken antonses elijio este nombre. Eyos tambien son konosidos komo las Black Panthers Yisraelis, para aserlas diferentes de este grupo Afroamerikano.\nIstorya.\nEl movimento empieso enel anyo 1971 en la m\u00e1ale Mosrara de la sivdad de Yerushalayim, en resposta a lo ke se iva persever komo diskriminasyon en kontro de los mizrahim, la kuala konsideraban iva egzistir desde el establesimiento de la medinat. Las Panteras Pretas ivan sentir ke esta diskriminasyon podia ser avistada en la aktitud i preferensia de las institusiones i adjensias ofisiales, basho kontrolo de ashkenazim, asya los olim de la Union Sovyetika. Los fondadores del movimento protestaron la \"ignoransia del establishment de los duros problemas de la sosyet\u00e1\" i empieso a gerrear por un futuro diferente.\nEn Marso de 1971, la polisiya Yisraeli no aprovo un permiso para una martxa publika de las Panteras Pretas. Las Panteras ignoraron esta desisyon i empiesaron kon la manifestasyon de manera ilegal, protestando en kontro de la provesa en la komunita mizrahi, las diferensias entre proves i rikos i las tensiones etnikas en la sosyet\u00e1 yisrael\u00ed. El movimento iva konsigir munchos simpatisantes,en publiko i en los midios de komunikasyon. \nEl 18 de Mayo de 1971, \"La Noche de las Panteras\", entre 5.000 i 7.000 personas re ivan reunir en la Plasa Zion en Yerushalayim en kontro de la diskriminasyon rasial enel paez. Los manifestantes asta demandaron trokar el nombre de la plasa a Kikar Yahadut HaMizrah (Plasa del Djudaismo Oryental). Esta manifestasyon tambien iva ser echa sin permiso de la polisiya. Las hu\u00e9rsas de sekurita ke ivan venir para akabar la manifestasyon ankontraron una marea de personas muy molestas, los kualos lansaron piedras i kokteles Molotov. Tanto la polisiya komo los manifestantes ivan ser feridos en los enfrentamyentos: 20 ivan ser yevados al opital i 74 ivan ser yevados a la prizi\u00f3n por la polisiya. M\u00e1 antes de la manifestasion, alkunos representantes de las Panteras se entrevistaron kon la primera ministra Golda Meir el 13 de Abril, la kuala disho ke eyos eran \"jente no agrad\u00e1vel\". Eya iva ver los lideres del movimento komo personas ke ivan en kontro de las leyes i no aksept\u00f3 rekonoserlos komo un movimento sosyal. La violenta protesta del 18 de Mayo izo ke el governo analisara kon seriet\u00e1 las dimandas de las Panteras i se iva desidir estableser un komit\u00e9 publiko para konisigir una solusyon.\nDe ak\u00f3dro kon las konklusyones del komit\u00e9, la diskriminasyon iva egzsitir en munchos levelos en la sosyet\u00e1. Dempu\u00e9s de este, los presupuestos para asuntos sosyales del governo ivan ser aumentados en muncho; afiliu la Gerra de Yom Kippur trok\u00f3 la lista de priorit\u00e1s del governo i muncho de estos rekursos se trokaron asya nesesit\u00e1s de sekurit\u00e1 una vez m\u00e1s.\nLas Panteras dempu\u00e9s bushkaron entrar al kampo elektoral, ma afilu sin egzito, debido a penserios internos. Alkunos de los shefes del movimento se integraron a partitos ya egzistentes komo Tami o Shas, i a traverso de eyos ivan promosyonar la politika mizrahi. Charlie Biton se iva integrar al partito Maki i dempues iva ser elijito katro vezes, por egzemplo. \nLos djovenes aktivistas de las Panteras Pretas reusharon i konsigiron ke la jente tomara konsensya de la \"Koza Oryental\", el ke mas adel\u00e1ntre tomaria un rol emportante en la politika yisraeli en los anyos '70 i '80, ansina adjudando a las viktorias del partito Likud en estes anyos. Afilu egzisten ainda desigualitas, munchos mizrahim ivan entrar al sentro de la vida politika, relijiosa, sosyal, esportiva, ekonomika i kukturala yisraeli, komo los marrokis Shlomo Ben-Ami, Amir Peretz, Shlomo Amar i David Levy, los irakis Shlomo Hillel, Dalia Itzik, Benjamin Ben-Eliezer, Yitzhak Mordechai i el sinyor Haham RavOvadia Yosef, los tunisim Silvan Shalom i Shiri Maimon, los parsim Kobi Shimoni (Subliminal), Shaul Mofaz i Moshe Katzav i los temanis Gali Atari, Ofra Haza, Shahar Zubari, Zohar Argov, Dana International i Noa."}
{"id": "6682", "revid": "15325", "url": "https://lad.wikipedia.org/wiki?curid=6682", "title": "Contador", "text": "Un kontador (de \"kontar\") tambi\u00e9n yamada majhshev (del Ebreo \"\u05de\u05d7\u05e9\u05d1\" - pensador), bilgisayar (del Turco \"bilgisayar\" - contador de conocimientos), kompiuter o komputer (del Ingl\u00e9s \"computer\", del Lat\u00edn \"computare\" - calc\u016flar), ordinat\u00f6r (del Franc\u00e9s \"ordinateur\" - ordenador), orddenador (del Castellano \"ordenador\") y komputadora (del Castellano \"computadora\"), es una makina elektronika ke resive i prosesa datos para trokarlos en informasiyon \u00fatil."}
{"id": "6683", "revid": "1356", "url": "https://lad.wikipedia.org/wiki?curid=6683", "title": "Alhad", "text": ""}
{"id": "6684", "revid": "1356", "url": "https://lad.wikipedia.org/wiki?curid=6684", "title": "Xabbat", "text": ""}
{"id": "6685", "revid": "5496", "url": "https://lad.wikipedia.org/wiki?curid=6685", "title": "Norteamerika", "text": ""}
{"id": "6686", "revid": "1207", "url": "https://lad.wikipedia.org/wiki?curid=6686", "title": "Sudamerika", "text": ""}
{"id": "6687", "revid": "5496", "url": "https://lad.wikipedia.org/wiki?curid=6687", "title": "Payises", "text": ""}
{"id": "6688", "revid": "5496", "url": "https://lad.wikipedia.org/wiki?curid=6688", "title": "Payis", "text": ""}
{"id": "6689", "revid": "4628", "url": "https://lad.wikipedia.org/wiki?curid=6689", "title": "Espa\u00f1a", "text": ""}
{"id": "6690", "revid": "1207", "url": "https://lad.wikipedia.org/wiki?curid=6690", "title": "America", "text": ""}
{"id": "6691", "revid": "4628", "url": "https://lad.wikipedia.org/wiki?curid=6691", "title": "Meshic\u00f3", "text": ""}
{"id": "6693", "revid": "1207", "url": "https://lad.wikipedia.org/wiki?curid=6693", "title": "Mexico", "text": ""}
{"id": "6694", "revid": "4628", "url": "https://lad.wikipedia.org/wiki?curid=6694", "title": "M\u00e9xico", "text": ""}
{"id": "6695", "revid": "1207", "url": "https://lad.wikipedia.org/wiki?curid=6695", "title": "Messico", "text": ""}
{"id": "6700", "revid": "1356", "url": "https://lad.wikipedia.org/wiki?curid=6700", "title": "Africa", "text": ""}
{"id": "6701", "revid": "7321", "url": "https://lad.wikipedia.org/wiki?curid=6701", "title": "Am\u00e9rica", "text": ""}
{"id": "6720", "revid": "155", "url": "https://lad.wikipedia.org/wiki?curid=6720", "title": "Hamburgo", "text": "La Sivdad Libera i Anseatika de Hamburgo o Hamburgo (\"Hamburg\" en alman, \"Hamborg\" en el lashon bashoalman) es una sivdad ubikada al nord de Almania. La sivdad konforma el su propio estado federado, kon una ekstensiyon de 755 km\u00b2. A finales de 2015 la sivdad iva tener 1.787.408 abitantes (4,7 milyones en la Grande Amburgo, la kuala inkluye partes de los estados vizinos de Basha Sajonia u Schleswig-Holstein), el kualo la ase la sigunda sivdad m\u00e1 povlada de Almania dempues de Berlin. Endemas, el su porto es el sigundo mas grande de Evropa, dempues del de Rotterdam i el mueveno del mundo.\nEtimolojia.\nEl primero nombre istoriko de la sivdad hue, aseg\u00fan informes de Claudio Ptolomeo (c. 100\u2013c. 170), Treva. Los or\u00edjenes de Amburgo se remontan al anyo 808 d. C., en el que Carlomagno mand\u00f3 fraguar el kastiyo \"Hammaburg\", denantes de que se vigilaba la zona al norte del r\u00edo Elba, ande \"burgo\" sinyifica kastiyo. El termo \"Hamma\" sigue siendo incierto, como la ubicaci\u00f3n de este castillo. "}
{"id": "6721", "revid": "20820", "url": "https://lad.wikipedia.org/wiki?curid=6721", "title": "Transilvania", "text": "Transilvania (rumano: \"Transilvania\" o \"Ardeal\", ungario: \"Erd\u00e9ly\", alm\u00e1n: \"Siebenb\u00fcrgen\", serbio: \"Transilvanija\", turko: \"Erdel\", eslovako: \"Sedmohradsko\" o \"Transylvania\", polyako: \"Siedmiogr\u00f3d, portugez: Transilv\u00e2nia\") es una reji\u00f3n ist\u00f3rika del tsentro de Rumania, rodeada por los K\u00e1rpatos, los kualos atravyezan el paez. La kapital de la reji\u00f3n, Cluj-Napoca, est\u00e1 ubukada en la meseta, mientras ke Bra\u015fov i Sibiu, unas de las prinsipales sivdades, est\u00e1n al pie de los K\u00e1rpatos.\nEn la famoza novela de Bram Stoker, Transilvania era el lugar de orijin del konde Drakula."}
{"id": "6733", "revid": "17361", "url": "https://lad.wikipedia.org/wiki?curid=6733", "title": "Arequipa", "text": "Arekipa Es la segunda sivdad mas poblada del paez, dempues de Lima, la sivdad es la kapital tanto de la provinsia komo de la rejion.\nArekipa es una sivdad de Peru situada en el ekstremo sud oeste del paez. Se enkuentra a una altura de 2.335 msnm i esta en un vaye fertil entre el area kostera del desierto de Atakama i los kontrafuertes de la kordiyiera de los Andes Oksidentales. La sivdad es la kapital tanto de la provinsia komo de la rejion omonima.\nEl area metropolitana de la Arekipa se konstituye komo la segunda mas ekstensa de Per\u00fa, okupando una ekstension territorial serkana a los 3.000 km2, i komo la segunda m\u00e1s visitada, dempues de Kuzko. Tres volkanes estan frente a la sivdad, entre los kuales destaka el Misti (5.821 msnm), que se puede observar desde kualki\u00e9r punto de la sivdad.\nEn la aktualidad, Arekipa se konsidera un importante eje komersial en la zona sud del paiz. kuenta kon dos parkos industriales, es la \u00absivdad mas grande dempues del eje Lima-Kayao\u00bb, mantyene lasos komersiales kon el Kile, Bolibia i el Brasil, se enkuentra ajuntada tr\u00e9nos kon el puerto de Matarani el segundo kon la maior trafiko dempues de el Kayao, i asimismo destaka en produsir industria de kamelidos kon kalidad de eksportasion.\nSe le konose desde la \u00e9poka kolonial komo la sivdad blanka por el kolor de los sus abitantes, en la aktualidad esta denominasion es atribuido al kolor del siyar que prevalece en los sus numerosos templos y kazonas. En 1868, la sivdad fue destruida por un terremoto, por lo ke tuvo ke ser rekonstruida kaji en su totalidad. En el su sentro ist\u00f3riko konserva kazas virreinales i templos en estilo barroko i estilo neog\u00f3tiko. En el anyo 2000, la UNESCO deklak\u00f3 al sentro de Arekipa komo \u00abPatrimonio Kultural de la umanida\u00bb.\nIst\u00f3rya de la sivdad.\nFue fundada en el anyo 1540 komo \u201c\"Villa de la Asunci\u00f3n de Nuestra Se\u00f1ora del Valle Hermoso de Arequipa\"\u201d por Juan de la Torre y Diaz Chacon i Garci Manuel de Carbajal.\nEn el anyo 2000, la UNESCO deklaro al sentro de Arekipa komo Patrimonio Kultural de la Umanida."}
{"id": "6734", "revid": "211553", "url": "https://lad.wikipedia.org/wiki?curid=6734", "title": "Abhazia", "text": "Abhazia (abhaziano: \u0410\u04a7\u0441\u043d\u044b\u0301 , Apsny; jeorgiano: \u10d0\u10e4\u10ee\u10d0\u10d6\u10d4\u10d7\u10d8, Apkhazeti; ruso: \u0410\u0431\u0445\u0430\u0437\u0438\u044f, Abhaziya) es un payis kon un \"status\" el kualo no es akseptado por munchos payises. Se topa en la beira oryentala de la mar Preta, al sud del Kavkaz.\nAbhazia es yamada la Repuvlika de Abhazia o Apsny. Este status es akseptado por Rusia, Nikaragua, Venezuela, Nauru, Tuvalu i Vanuatu, endemas de otros payises kon \"status\" similar komo Osetia del Sud, Transnistriya i Nagorno Karabah."}
{"id": "6741", "revid": "4628", "url": "https://lad.wikipedia.org/wiki?curid=6741", "title": "Gibraltar", "text": "Gibraltar es un Territorio Britaniko de Ultramar i sivdad chika ubikada en el ekstremo sud de la Peninsula Ib\u00e9rika, al este de la ba\u00eda de Aljesiras, la kuala se ekstiende sobro de la formasi\u00f3n jeol\u00f3jika del peny\u00f3n de Jibraltar (en ingl\u00e9s: the Rock of Gibraltar o tambi\u00e9n, The Rock), peninsula ke domina la beira nord del estrecho del mismo nombre, komunikando la mar Mediterraneo i el Oseano Atlantiko.\nEs un territorio administrado por el Reyno Unido, la lingua ofisiala es la ingleza, ma ay una grande komunita de avlantes de kaltilyano i arabo."}
{"id": "6745", "revid": "7321", "url": "https://lad.wikipedia.org/wiki?curid=6745", "title": "Harbin", "text": "Harbin (en kinezo simple \u54c8\u5c14\u6ee8; en kinezo tradisional \u54c8\u723e\u6ff1; en la transliterasiyon \"pinyin\" H\u0101\u011brb\u012bn; en ruso \u0425\u0430\u0440\u0431\u0438\u0301\u043d) es la kapital de la Provensiya de Heilongjiang en Mandjuria, en el nordeste de Kina. El su nombre es una palavra mandj\u00fa ke signifika \"Lugar para asekar las redes de pishkar\". La sivdad tambien es konosida komo \"La Perla en el garon del zisne\", d\u00e9ke la forma de la \nProvensiya de Heilongjiang aparese un zisne, i endemas es konosida komo \"La Mosk\u00fa del Oryente\" i \"La Par\u00eds del Oryente\", d\u00e9ke el estil de la arkitektura de la sivdad es muncho mas evropeo ke asyatiko; es afilu la sivdad mas evropea de todo el Oryente. Indemas la sivdad es konosida komo la \"Sivdad del Buz\" d\u00e9ke el envierno en la sivdad es muy lungo i yelado. Ma lo ke aze a la sivdad m\u00e1 famosa es la grande mostra de eskulturas de buz en el envierno, ande se fraguan kazas, templos, kilisas, imajenes de animales, djente, otos i otras fantezias en puro yelo, i se yenan de luses de kolores, kedando la sivdad trokada en un luzio parko de yelo de kolores. \nLa sivdad es un sentro endustrial del Nord de Kina, i se ankontra a la beira del rio Sungari o Songhua, ke es afluente del rio Amur o Heilongjiang."}
{"id": "6746", "revid": "7321", "url": "https://lad.wikipedia.org/wiki?curid=6746", "title": "Istorya de los djudios en Harbin", "text": "Harbin una vez iva ser la sivdad kon la komunita djudia mas grande del Ekstremo Oryente. A fines del sy\u00e9klo XIX y empesijos del sy\u00e9klo XX, la sivdad iva ser el m\u00e1 grande sentro politiko, ekonomiko, kulturalo i relijioso para los djudios del Asya Oryentala. Los prim\u00e9ros djudios ivan arrivar desde Rusia i Evropa Oryentala enel anyo 1898, kon el fraguamyento de la l\u00ednea de tr\u00e9no Trans-Siberiano ke iva unir a Mosku i Peking, endemas de fuyir de los dias eskuros de los pogroms de la Rusia Zarista. Dempu\u00e9s de la Revolusiyon Rusa en 1917, munchos djudios ke estaban fuyendo de los Boldjevikes yegaron a Harbin. La komunita enfloresi\u00f3 i yego a ser tan grande komo de unas 25000 personas, kuando antes de la Revolusiyon la komunita iva tener unas 10000 personas. \nDempues de la Sigunda Gerra Mondial, los djudios de Harbin se ivan yir poko a poko a Shanghai, Israel i otros payises komo Ostralya i los Estatos Unitos d'Amerika. \nEnel anyo 1963 las institusyones djudias de la sivdad ivan ser ofisialmente serradas i enel anyo 1985, murio el ultimo djudio en Harbin, deshando la sivdad bosh de djud\u00edos por la prima vez desde el anyo 1880.\nAma afilu la sivdad ainda tiene fr\u00e1guas i predios ke amostran la biv\u00e9s i la emportansia de la komunita. La Esnoga Prinsipal de Harbin, fraguada entre 1907 i el su apertura\nmiento enel anyo 1909, indemas konosida komo la \"Kilisia Aedada\", la Mueva Esnoga de Harbin, fraguada entre los anyos 1916 i 1921, el Betahayim Huang Shan, aperturado enel anyo 1903."}
{"id": "6747", "revid": "7321", "url": "https://lad.wikipedia.org/wiki?curid=6747", "title": "Mueva Esnoga de Harbin", "text": "La Mueva Esnoga de Harbin es la esnoga i sentro kulturalo djudio m\u00e1 emportante del Nord de Kina. El su fraguamy\u00e9nto empies\u00f3 enel anyo 1916 i fue aperturada enel anyo 1921. Oy endiya, es el Sentro de Istorya Djudia i Paviy\u00f3n Kulturalo de Harbin. En el su momento, la esnoga iva ser la esnoga m\u00e1 grande del Nordeste de Kina, kon una superfisie de m\u00e1 de 1230 metros kuadrados i kon una kapachitad de asta 800 personas para meldar. La esnoga no es uzada por dinguna komunita desde la anyada de los '50, kuando la mayor parte de la komunita desh\u00f3 la sivdad.\nLa esnoga antonses no iva ser s\u00f3lu un emportante lugar de arrogamiento i edukasiyon komunitaria de la sivdad de Harbin, ama tambi\u00e9n una libreria publika. Oy endia, la entrada al Paviy\u00f3n de Kultura i Istorya Djudia de Harbin tiene una grande menora de syete brasos a la su entrada. En las paredes egzisten dos eskulturas amostrando las rutas de emigramiento de los djudios de la sivdad. La esnoga esta fraguada yena de arkitektura de estil djudio, kon una Estreya de David prominente. Enel foyer de la fr\u00e1gua, se amostra un filmo sobre el Olok\u00f3sto kon titolos en kinezo. Los dos pisos de la fr\u00e1gua estan yenos de fotos blankas i pretas ke amostran komo iva ser la vida de la komunita djudia en la sivdad: La kuzina i los gizados, las kandilikas de shabat, el movimento djovenil Beitar, la organisazion de bienfezensia de mujeres, las butikas, los komersantes, las plantas, la biblioteka, la orkesta djudia, kantadores djudios, los kumbites, esportistas djudios. La eksposizion de la komunita de akeos tyempos es konozida como \"The Jew of World Famous\", en inglez i kinezo i esta disponible para la kolektividad de la sivdad i para turistas. "}
{"id": "6748", "revid": "4628", "url": "https://lad.wikipedia.org/wiki?curid=6748", "title": "Betahayim Huang Shan", "text": "El Betahayim Huang Shan, ubikado en los fueros de la sivdad de Harbin, es el betahayim djudio m\u00e1 grande i amijor preservado en Asya Oryentala. El Bet ahayim, ke tiene unas 600 tumbas eskritas en idish i ruso, iva ser aperturado enel anyo 1903 en el sentro de la sivdad i enel anyo 1958 iva ser trokado a los fueros de la sivdad. Enel anyo 1992, dempues del empiese de las relasiones entre Israel i la Repuvlika Popular Kina, se empieso a ser remuevado. El antonses prim\u00e9r ministro de Israel, Ehud Olmert, iva dar respekto al su pap\u00fa \"Yosef Olmert\", el kualo iva murir enel anyo 1941 en la sivdad."}
{"id": "6749", "revid": "453", "url": "https://lad.wikipedia.org/wiki?curid=6749", "title": "Kaminar ensima de la agua", "text": "Kaminar ensima de la agua (t\u00edtolo orijinal en ivrit: \u05dc\u05dc\u05db\u05ea \u05e2\u05dc \u05d4\u05de\u05d9\u05dd, Lalehet al hamayim) es un filmo Yisraeli del anyo 2004. Los prinsipales roles son interpretados por los aktores Lior Ashkenazi, Knut Berger i Caroline Peters. El filmo es dirijido por el direktor yisraeli nasido en Mueva York Eytan Fox. La istorya fue eskrita por Gal Uchovsky. La mayor parte de los di\u00e1logos son en inglez, afil\u00fa ay munchas konversasiyones en ivrit i en alm\u00e1n. El nombre del filmo se deriva de la istorya kristyana de kuando Yeshu kamin\u00f3 sovre las aguas en el Kinneret. \nIstorya.\nEyal es un adjente en el Mossad, el servisio sekreto yisraeli. El es un adjente enkargado de kobrar la vida de los inimigos del paez i de los djudios. La su esposa se amort\u00f3 resientemente, i la adjensiya va desidir ke el presisa de una tarea m\u00e1 kolay: Ankontrar a un viejo kriminal Nazi i amortarlo \"Antes ke el Dio lo ankontre primero\".\nPara konsigir el ombre, Eyal pasa por un gia tur\u00edstiko i se troka en amigo de los nietos del Nazi, Axel i Pia. Pia bive en un kibbutz. El su ermano Axel viaja a Israel para tentar konvenserla de aboltar a Almania para el anivers\u00e1rio numero 70 del su pap\u00fa. M\u00e1 adel\u00e1ntre en el filmo se revela ke la relasiyon de Pia kon la su famiya empies\u00f3 kuando eya iva deskobrir ke los sus padres eskondian al su pap\u00fa en vez de entregarlo a la djustisia almana. Eya komparte toda esta informasiyon kon Axel.\nAnke el tiene un echo ke komplir, Eyal se troka en amigo de vedra de Axel i Pia. Eyos son djente buena ke demostran ke la mayoria de los almanes desharon en el pasado el aborresimy\u00e9nto ke jener\u00f3 el Olok\u00f3sto. Eyos se azen pasar muncho tiempo djuntos i Eyal tambien goza deste, afil\u00fa el no dize nada. La su amistad kon Axel lo aze amostrar algo de umanit\u00e1, deshando un p\u00f3ko de lado su imajen de ombre rudo i hu\u00e9rte. Eyal i Axel inkluzo toman un banyo de barro en la Mar Amortado, tom\u00e1ndose un dush djuntos desnudos dempu\u00e9s de este. \nKuando los tres van a senar una noche en un restoran de Tel Aviv, Axel avla en privado kon el gars\u00f3n palestiniano, Rafik, i le kestiona kual danseteria es la amijor de la sivdad. M\u00e1 tadre esa noche, Axel, Pia i Eyal arrivan al sitio. Eyal esta sorprendido al diskovrir ke es una danseteria gay. El ve a Axel baylando kon Rafik. \nAl empesijo, Eyal esta molesto i defraudado de diskovrir ke Axel es gay. El torna al bur\u00f3 i pide ser removido de la tarea, m\u00e1 no dize ke la su omofobia es la raz\u00f3n. El su shefe, Menahem, insiste ke Eyal deve kulminar la misi\u00f3n. Eyal vijita Almania i se da kuenta ke la orientasiyon seksual de Axel no es emportante. Durante la vijita, Eyal defiende a un grupo de amigos transeksuales de Axel de unos skinheads (Neo-Nazis) ke los atakan i al azer este, desha konoser ke avla bien la lingua alemana. El antonses le kuenta a Axel ke los sus padres eran yekkes (djudios almanes) i le eksplika ke la mayoria de los djudios en la rejion de Almania ande bivia la su madre fueron amortados por el pap\u00fa de Axel. Poko tyempo dempu\u00e9s durante la vijita, Eyal avla kon Menahem, el kualo pedrio la su famiya a manos de los Nazis, por ordenes del pap\u00fa de Axel i Pia.\nAxel kumbita a Eyal a la fiesta de anivers\u00e1rio del su padre. Los musafires no se sienten muy trankilos kon la nasionalidad i la relijion de Eyal, ma son afilu amables kon el. Dempues de ke el pastel es trayido, los padres de Axel sorprenden a los musafires trayindo al pap\u00fa de Axel. Axel esta fishugado por esto y konfronta los sus padres i se va a la kamareta de Eyal, ande ankontra un binder yeno de informasiyon sovre la famiya de Axel. Mientres tanto, Eyal se ankontra kon Menahem i le dize ke es posivle tomar al pap\u00fa y yevarlo pish\u00edn a Yisrael para poder djuzgarlo en un Bet-Amishpat por los sus amortamientos i kr\u00edmenes de gerra. Menahem le dize ke s\u00f3lu eyos dos estan en esta misiyon, i ke la tarea es amortar al pap\u00fa. Eyal se siente konfundido i no sabe ke azer, pero a la fin toma la kasha kon los venenos ke Menahem le da.\nDempu\u00e9s, Eyal yega a la kaza de Axel i entra a la kamareta del pap\u00fa, sin ke dinguna persona lo vea, eksepto Axel. Axel lo mira kuando el yena una djeringa kon veneno, aziendo nada para detenerlo. A la fin, Eyal no es kapaz de komplir la tarea. Eyal se va de la kamareta i Axel akarisia kon karinyo la kara del su pap\u00fa, antes de deskonektar el su tanke de oks\u00edjeno, lo ke amorta al pap\u00fa. El va a la kamareta de Eyal, ande eya le dize ke la nota ke desh\u00f3 la su esposa antes de matarse diz\u00eda ke el amorta a todu lo ke esta serka de el i ke dempues de eya, el no iva poder amortar a mas ding\u00fan.\nLa istorya dempu\u00e9s salta dos anyos. Eyal i Pia estan enkazados i tienen una kriatura yamada Tom, i endem\u00e1s Eyal i Axel sigen siendo dobros amigos.\nMusika del filmo.\nLa musika del filmo inklui una versiyon del kl\u00e1siko yisraeli \"Cinderella Rockefella\" de Esther i Avi Ofarim, kantada por Rita Kleinstein i Ivri Lider, ansina komo endemas un remiks de la kantika \"Mary La'Netzah\" (\"Mary por siempre\") de Ivri Lider.\nPremieres.\nEl filmo tuvo la su premi\u00e9re el 5 de Fevrero de 2004, en el Festival de Sinema Internasional de Berlin. La su premi\u00e9re en salas de sinema yisraelis fue el 18 de Marso de 2004. La Premi\u00e9re del filmo en los Estatos Unitos d'Amerika fue el 24 de Oktobre de 2004, durante el Festival Internasional de Sinema de Milwaukee. Dempu\u00e9s fue espartido limitadamente en las salas de sinema de Am\u00e9rika del Nord el 4 de Marso de 2005.\nPremios de la Akademia del Sinema Yisrael\u00ed (2004).\nGanados\nNominasiyones\nPremios C\u00e9sar (2006).\nNominasiyon'"}
{"id": "6751", "revid": "18091", "url": "https://lad.wikipedia.org/wiki?curid=6751", "title": "Lior Ashkenazi", "text": "Lior Louie Ashkenazi (nasido en Ramat Gan, 1969), es un aktor de sinema i de teatro de Yisrael ke a resivido premios de la Akademia del Sinema Yisraeli."}
{"id": "6752", "revid": "209", "url": "https://lad.wikipedia.org/wiki?curid=6752", "title": "Idioma shino mandarin", "text": "El Shino Mandarin, Shino o Kinezo es una lingua sino-tibetana. Es avlada por aproximativamente 960 milyones de personas komo prim\u00e9ra lingua i por unas 100 m\u00e1s komo sigunda lingua."}
{"id": "6759", "revid": "18091", "url": "https://lad.wikipedia.org/wiki?curid=6759", "title": "Kazamiento atrasado", "text": "Kazamiento atrasado (en ivrit \u05d7\u05ea\u05d5\u05e0\u05d4 \u05de\u05d0\u05d5\u05d7\u05e8\u05ea, Hatun\u00e1 meuh\u00e9ret) es un filmo Franko-Yisraeli del anyo 2001, dirijito por Dover Kosashvili i apresenta a los aktores Lior Ashkenazi i Ronit Elkabetz. Munchos de los personajes del filmo son nasidos en Jeorjia i los dialogos son parsialmente en lashon djudeo-jeorjiano i parsialmente en ivrit. La istorya es orijinal del direktor Dover Kosashvili.\nIstorya.\nZaza (Lior Ashkenazi) es un ombre Yisraeli-Jeorjiano de 31 anyos ke ainda no esta kazado, ke es un elevo de la Universita de Tel Aviv en prokura de el su Doktorado en Filosofiya, i la su famiya esta tentando arreglar un kazamyento para el, un shiduh, ariento de la komunita djudeo-jeorjiana. M\u00e1 eyos no konosen ke el esta teniendo una romansa eshkondida kon Judit, una mujer divorsiada de 34 anyos, ke tiene una ninya de 6 anyos. Kuando los sus padres intervienen violentamente para enteromper la su relasiyon kon eya, Zaza debe elijir entre las tradisiones de la su famiya o el amor.\nMusika del filmo.\nLa musika del filmo es de Josef Bardanashvili; inklui kansiones folklorikas jeorjianas.\nPremieres.\nEl filmo tuvo la su premi\u00e9re el 17 de Mayo de 2001.\nPremios de la Akademia del Sinema Yisrael\u00ed (2001).\nGanados\nEndemas, el filmo fue la nominasiyon ofisial yisraeli para la 74 Entrega de los Premios Oskar en la kategoriya de Amijor Filmo en Lingua Ekstranjera. "}
{"id": "6775", "revid": "18091", "url": "https://lad.wikipedia.org/wiki?curid=6775", "title": "Fundasion Shoah", "text": "La USC Shoah Foundation Institute for Visual History and Education es una organizasion sin fines de lukro kriada por Steven Spielberg en 1994.\nLa Fundasion grava i konserva testimonios de supervivientes i otros testigos del Olok\u00f3sto, que en ivrit se yama la \"Shoah\". "}
{"id": "6778", "revid": "1207", "url": "https://lad.wikipedia.org/wiki?curid=6778", "title": "Lingua Judeo-Espa\u00f1ola", "text": ""}
{"id": "6780", "revid": "209", "url": "https://lad.wikipedia.org/wiki?curid=6780", "title": "Istorya de la komunita djudia en Harbin", "text": ""}
{"id": "6781", "revid": "18091", "url": "https://lad.wikipedia.org/wiki?curid=6781", "title": "Istorya de los djudios en Malasia", "text": "Djudios Malayos es un termo uzado para referirse a los djudios ke biven en Malasia o ke orijinalmente nasieron en este paez. Kaji todus biven en el estado de Penang, ma endem\u00e1s se ankontran en otras sivdades del paez, komo Kuala Lumpur i Malacca. La mayor parte de los djudios de Malasia son mizrahim, de los kualos kaji todus son Djudios Baghdadim, kon alkunos ashkenazim i otros djudios khinezos ke eskaparon de la sivdad de Kaifeng kuando los Komunistas tomaron kontrolo del paez enel anyo 1949.\nIstorya.\nEl prim\u00e9r kontakto entre los djudios i los abitantes orijinales de la Peninsula Malaya (la kuala dempues iva pasar a ser parte de Malasia) iva okurir en el sy\u00e9klo IX en las ribeiras del valey del Bujang, i dempues ya en el sy\u00e9klo XVIII en los merkatos de Malacca. La presensia de merkaderes Baghdadim en Penang possivelmente iva okurir ya en el sy\u00e9klo XIX, kuando el komersio en el Emperio Britaniko fue avyerto, el kualo iva atraer famiyas djudias merkaderas komo los Sassoon i los Myers de la India. Endem\u00e1s, alkunas famiyas emigraron desde la provensiya Ottomana de Bagdad, d\u00e9ke las persekusiyones del governador, Daud Pasha, entre los anyos 1817 i 1831. . \nEl prim\u00e9r djudio konosido por el su no,bre ke bivi\u00f3 en Malasia fue Ezekiel Aaron Menashe, el kualo emigr\u00f3 de Bagdad enel anyo 1895. El dizia ke era el uniko djudio relijioso por 30 anyos asta ke dempues de la Sigunda Gerra Mondial munchos djudios yegaron al paez , afil\u00fa las estadistikas de esos anyos amostran una realit\u00e1 diferente. Durante la Invasion Japoneza de Malaya, la komunita djudia fue evakuata a Singapur m\u00e1 afil\u00fa munchos ivan ser aprezados kuando dempu\u00e9s los japonezos invadieron la oy sivdad-paez. Dempues de la Gerra, la mayor parte de la komunita iva emigrar a Singapur, Ostralya, Yisrael i los Estatos Unitos d\u00b4Amerika. . Enel anyo 1963, s\u00f3lu 20 famiyas djudias ivan kedar en la Peninsula Malaya. La unika esnoga en Penang, ubikada en la kaleja \"Jalan Nagore\" serr\u00f3 las sus portas enel anyo 1976 d\u00e9ke la komunita se ked\u00f3 sin miny\u00e1n . \nOy endia, aproksimadamente unos 100 djudios biven en Malasia, en la su mayoria, arifujiados de Rusia. La mayor\u00eda de la komunita emigr\u00f3 a otros paezes basikamente debido del antisemitismo en el paez, endem\u00e1s de las politikas ofisiales anti-Israel del governo de Malasia desde los anyos 70. La kaleja Jahudi Road (o Kaleja Djudia) en Penang, ande la mayoria de la komunita de la sivdad iva bivir, el governo malayo le troko el su nombre por Jalan Zainal Abidin, ansina eliminando otro arikordo de la presensia de los djudios en Malasia. S\u00f3lu kedan ainda el Betahayim i la esnoga. \nLos ijos de los ultimos djudios Malayos se ankontran en Singapur, en Ostralya, Kanada, Mueva Zelanda, Reyno Unito i en los Estatos Unitos d'Amerika, sobre t\u00f3du en la sivdad de Mueva York, m\u00e1 no se konose kuantos son en total. La mayor parte de eyos avlan malayo, ivrit i la lingua ingleza, endemas de alkunos ke avlan farsi, arabo i alkunos idish."}
{"id": "6782", "revid": "7321", "url": "https://lad.wikipedia.org/wiki?curid=6782", "title": "Betahayim de Penang", "text": "El Betahayim de Penang, aperturado enel anyo 1805, se kree ke es el betahayim m\u00e1 viejo de Malasia. Okupa un \u00e1rea de 38087 m2 en la kaleja \"Jalan Zainal Abidin\" (antes konosida komo la \"Jahudi Road\"), ke es una kaleja chika entre las kalejas \"Jalan Burmah\" i \"Macalister Road\" en George Town, Penang.\nLa tumba m\u00e1 vieja es del 9 de Djulio de 1835, dedikada a la sinyora Shoshan Levi, ken se kree iva donar la ty\u00e9rra donde se apertur\u00f3 el betahayim. La mayor parte de las tumbas tienen una forma triangular, komo las ke egzisten en Yisrael. Egzisten unas 106 tumbas en el betahayim, la m\u00e1 resiente del anyo 1978. Es el uniko betahayim establesido s\u00f3lo para djudios en Malasia, m\u00e1 afil\u00fa egzisten seksiyones djudias en otros sementarios no djudios del paez.\nLas tumbas de los Kohanim estan separadas del grupo prinsipal, en la punta nord-oryental del betahayim i va inkluir la de Eliahu Hayim Victor Cohen, un Teniente en el mueveno Rejimiento Jat de la arm\u00e1da Brit\u00e1nika de la India, el kualo fue amortado en un aksidente el 10 de Okt\u00f3bre de 1941. Es la unika tumba en el betahayim ke es mantenida por la Commonwealth War Graves Commission. El betahayim es administrado por una djunta establesida i enrejistrada enel anyo 1885. M\u00e1 endagora ke los desendi\u00e9ntes de los my\u00e9mbros de la djunta orijinal biven fuera de Malasia, el futuro del mantenimiento del betahayim es deskonosido.."}
{"id": "6785", "revid": "7321", "url": "https://lad.wikipedia.org/wiki?curid=6785", "title": "Transliterasion", "text": "Transliterasion es el proseso de apresentar las letras de un sistema de eskritura kon las letras de otro, d\u00e9ke el lektor pueda komprender la graf\u00eda orijinal de una palavra, afil\u00fa ke el no avle la lingua orijinala.\nEn la transliterasion se va estableser una relasiyon entre las letras de la eskritura orijinal kon las graf\u00edas ke se van pronunsiar de forma paresida en la eskritura de destino, para kada par espesifiko de sonetes. Para yegar a este obyektivo, los akademikos establesen reglas ke permiten apresentar letras las kualas a vezes, egzisten en el idioma orijinal m\u00e1 no en la lingua de destino. Este proseso se va komplementar con la transkripsiyon, la kuala relasiona los sonetes i graf\u00edas de una lingua kon los de otro. El R\u014dmaji es un egzemplo konosido de transliterasion de eskritura japoneza a los karakteres ladinos."}
{"id": "6786", "revid": "3279", "url": "https://lad.wikipedia.org/wiki?curid=6786", "title": "Lingua lioneza", "text": "El lionez (\"llion\u00e9s\") es una lingua romansa (linguas ke orijinan del lat\u00edn)."}
{"id": "6787", "revid": "453", "url": "https://lad.wikipedia.org/wiki?curid=6787", "title": "Yair Lapid", "text": "Yair Lapid (en ivrit \u05d9\u05d0\u05d9\u05e8 \u05dc\u05e4\u05d9\u05d3), nasido el 5 de Novembro de 1963 en Tel Aviv, es un eskritor, djornalista i apresentador de TV yisraeli. Yair Lapid es el aktual Prim\u00e9r Ministro de Israel del anyo 2022.\nEl es ijo del politiko Yosef (Tommy) Lapid i la eskritora Shulamit Lapid. Esta kazado kon la djornalista Lihi Lapid, la kuala el konosi\u00f3 durante el su miluim en la armada yisraeli. Lapid empies\u00f3 la su karriera profisional komo korresponsalo militar para la revista de la Tzav\u00e1 \" (\"En el kampo\"),\" i eskribiendo para el djornal \"Ma'ariv\". Enel anyo 1988, el fue nombrado editor de un djornal de la sivdad de Tel Aviv el kualo era parte del grupo \"Yediot Ahronot\". Enel anyo 1991, el empies\u00f3 a eskribir una kolona settimanal en una revista de publikasiyon nasional, al empiese para la del djornal Ma'ariv i dempu\u00e9s para el del su kompetidor, Yediot Ahronot. \nLa su karriera dempues se iva ekstender a la television. Enel anyo 1994 el empies\u00f3 a ser el apresentador del prinsipal programa de entrevistas del Kanal 1 i ese mismo anyo tambien iva aktuar en un filmo yisraeli, \u201cEl kante de la sirena\u201d Dempu\u00e9s el fue el apresentador de otro programa en el Kanal 3, i desde el anyo 1999 es el apresentador de un programa en Arutz 2. El es el autor de 7 livros i endemas eskrivi\u00f3 una serie de drama yamada \"Sala de Gerra\", ke fue transmitida por el kanal Arutz 2 enel anyo 2004. En Jenero del anyo 2008, Yair Lapid empies\u00f3 a apresentar el programa de notisias del kanal 2, \"Ulpan Shishi\". En este anyo mismo, la su prim\u00e9ra eskritura para teatro, \"La edad dj\u00fasta para el amor\", ke fue apresentada en el teatro HaKameri, en Tel Aviv."}
{"id": "6788", "revid": "21133", "url": "https://lad.wikipedia.org/wiki?curid=6788", "title": "Benjamin Netanyahu", "text": "Benjamin Netanyahu (en ivrit, \u05d1\u05e0\u05d9\u05de\u05d9\u05df \u05e0\u05ea\u05e0\u05d9\u05d4\u05d5), literalmente, Binyamin Netanyahu, yamado Bibi) (nasido el 21 de Okt\u00f3bro de 1949 en Tel Aviv) es el aktual Prim\u00e9r Ministro de Israel desde Marso del anyo 2009. Antes el iva ser prim\u00e9r ministro desde el anyo 1996 al anyo 1999.\nEnel anyo 1967, Netanyahu se uni\u00f3 a la Tsav\u00e1 i form\u00f3 parte de una unit\u00e1f de komando espesial, en la kuala realisaban misiones sekretas i un reskate de sekostrados de la aerol\u00ednea Sabena enel anyo 1972. Endem\u00e1s estuvo gerreando durante la Gerra del Yom Kippur enel anyo 1973 i alkans\u00f3 el levelo de kapit\u00e1n antes de ser dado de basha.\nMy\u00e9mbro del partito konservador Likud, fue prim\u00e9r ministro entre Abril del anyo 1996 i Mayo del anyo 1999. Benjamin Netanyahu es, asta oy endia, el \u00fanico prim\u00e9r ministro de Yisrael nasido dempu\u00e9s de la kriasyon de la medin\u00e1. El fue ministro de finansas de Yisrael asta el 9 de Ogusto del anyo 2005, kuando el iva renunsiar ya ke estava en kontro del retiro de Israel de Gaza yevado a kavo por el prim\u00e9r ministro Ariel Sharon el mes mismo.\nFamiya i vida personal.\nLos padres de Benjamin eran Tsila y Ben-Zion Netanyahu. El su padre, Ben-Zion, es profesor de istorya djudia i fue editor de la Ansiklopedia Ebrea. El su ermano mayor Yonatan, fue amortado durante la Operasion Entebbe en 1976, es konsiderado \u00e9roe de gerra yisraeli. El su ermano chiko Ido es radi\u00f3logo i eskritor. Los tres ermanos fueron my\u00e9mbros de las Sayeret Matkal (hu\u00e9rsas espesiales yisraelis).\nNetanyahu se a kazado tres vezes. Tiene una ija, Noa, de la su prim\u00e9ra boda, i otros dos ijos kon la su aktual mujer, Sara. Kresi\u00f3 en Cheltenham, Pennsylvania, Estatos Unitos d'Amerika. Es arkitekto, graduado en el Instituto Teknolojiko de Massachusetts (MIT) i tiene un Master en admininistrasion. En lo ke a la su karriera politika respekta, Netanyahu empies\u00f3 lavorando en la ambasada yisraeli en Washington enel anyo 1982. Dempues fue ambasador de Israel ante las Nasiones Unitas entre los anyos 1984 i 1988, anyo en el kualo fue elekto my\u00e9mbro de la Knesset. Desde 1988 endemas fue vizeministro en los govyernos de Yitshak Shamir. Shamir se retir\u00f3 de la pol\u00edtika dempu\u00e9s de la derrota del Likud enel anyo 1992. Enel anyo 1993, por prima vez, el partito tuvo eleksiyones primarias para elejir al su shefe. Netanyahu gan\u00f3 las eleksiyones.\nPrim\u00e9r per\u00edodo komo Prim\u00e9r Ministro (1996-1999).\nEnel anyo 1996 los israel\u00edes ivan elijir por prima vez al su prim\u00e9r ministro de forma direkta. Netanyahu fue elejido ese anyo dempu\u00e9s de una ola de atakos terroristas palestinos en kontro de sivdadanos yisraelis. Shimon Peres, el kualo av\u00eda susedido al laborista Yitshak Rabin, amortado enel anyo 1995, empiesaba kon avant\u00e1je en las ank\u00e9tas. Afil\u00fa la su askeptasiyon bash\u00f3 munsho al no poder aser nada para detener los atakos terroristas. Los d\u00edas 3 i 4 de Marzo del anyo 1996, dos terroristas palestinos se eksplotaron amortando endem\u00e1s a 32 sivdadanos yisraelis. Estos dos atakos signifikaron el fin para Peres, el kualo pedri\u00f3 las eleksiyones. Kontrario a Peres, Netanyahu dizia no kreer en las buenas intensiones de Yasser Arafat i dempu\u00e9s iva kondisionar kualker avanse asya la paz a ke la Autoridad Palestina (ANP) kumpliera los sus ak\u00f3dros en kuanto al su ograsheami\u00e9nto kontro el terrorismo. El su slogan para las eleksiyones fue \"Netanyahu - asya una paz sigura\"\nKomo prim\u00e9r ministro, nigusi\u00f3 kon Arafat los yamados Ak\u00f3dros de Wye, m\u00e1 se diz\u00eda ke en vedrar, Netanyahu estaba tentanto detener kualker avanse. La su visi\u00f3n sobre el proseso de paz era muy konosida:\nEl su slogan pares\u00eda ke fonksionava, durante el su govierno kaji no se presentaron atakos terroristas. Enel anyo 1996, Netanyahu i el antonses alkalde de Yerushalayim, Ehud Olmert, desidieron aperturar una entrada asya el Kotel, el kualo jener\u00f3 tres d\u00edas de revueltas palestinas, durante los kualos fueron amortados dose yisraelis y sien palestinos. Afil\u00fa el chiko numero de atakos terroristas, Netanyahu resivi\u00f3 kritikas de la siedra i la dirita politika del paez d\u00e9ke las sus konsesiones a los palestinos en Hevron i las sus sigusiasiones kon Arafat en jeneral. Dempu\u00e9s de ser derrotado por Ehud Barak en las eleksiyones del anyo 1999, Netanyahu se retir\u00f3 temporalmente de la pol\u00edtika.\nRitorno a la pol\u00edtica.\nEnel anyo 2002, kuando el Partito Lavorista yisraeli desh\u00f3 el govyerno i se presisaba un muevo ministro de relasiones eksteriores, Ariel Sharon yam\u00f3 a Netanyahu. Esta vez Netanyahu no pudo konsigir ser shefe del partito en kontro de Sharon. Dempues de las eleksiyones del anyo 2003, Netanyahu aksept\u00f3 el ser ministro de finansas en una mueva koalisiyon konformada por Sharon. Netanyahu no esta de ak\u00f3dro kon el proyekto de un futuro Estado Palestino. Enel anyo 2001, en dos okasiones, ekspres\u00f3 el su deseyo de ke el komit\u00e9 sentralo del Likud no akseptara el Estado Palestino. \nKomo ministro de finansas, Netanyahu lans\u00f3 un plan ekon\u00f3miko agresivo para reaktivar la ekonomiya yisraeli, alika\u00edda dempu\u00e9s de la Intifada de Al-Aksa. El plan inklu\u00eda la liberalizasiyon de los merkatos, algo ke muncha djente kritik\u00f3. Netanyahu tuvo reushit\u00e1 kon las sus reformas, en espesial un trokamiento kompleto del sistema de banka, el kualo aprest\u00f3 muncho la ekonomiya.\nEnel anyo 2005, Netanyahu renunsi\u00f3, poko dempues ke el govierno aprobara por 17 votos a favor i 5 en kontro la fase inisial del plan de retirada de Gaza. \nSigundo per\u00edodo komo Prim\u00e9r Ministro (desde el anyo 2009).\nEn las eleksiyones del 10 de Fevrero del anyo 2009, el Likud obtuvo 27 puestos en la Knesset, uno menos ke el su prinsipal rival, Kadima. Afil\u00fa sumando los partitos de dir\u00edta i los ultra-ortodoksos, Netanyahu obtuvo mayor apoyo ke Tzipi Livni de Kadima para konformar govierno, logrando ke 65 my\u00e9mbros de la Knesset lo rekomendaran ante el Presidente, Shimon Peres. Peres dechidi\u00f3 antonses elijir a Netanyahu komo Prim\u00e9r Ministro. El 30 de Marso del anyo 2009 empies\u00f3 el su muevo govierno."}
{"id": "6789", "revid": "7321", "url": "https://lad.wikipedia.org/wiki?curid=6789", "title": "Wolleka", "text": "Wolleka es una viya chika en Etiopia, serka de Gondar, en la zona Semien de la rejion de Ahmara. \nWolleka es el prinsipal sentro de la komunita Beta Israel en Etiopia. Afil\u00fa la su povlasion esta aminorando, ainda es konosida por la su esnoga i por las sus chanakas. Esta puede ser la viya Beta Israel misma la kuala vijit\u00f3 Samuel Gobat enel anyo; afinl\u00fa el nunka dio el nombre de la viya, la su istorya del viaje kuenta ke la viya estaba serka de Gondar."}
{"id": "6790", "revid": "18091", "url": "https://lad.wikipedia.org/wiki?curid=6790", "title": "Ovadia Yosef", "text": "El sinyor haham \"Maran\" Ovadia Yosef (en ivrit \u05e2\u05d5\u05d1\u05d3\u05d9\u05d4 \u05d9\u05d5\u05e1\u05e3) (nasido en 1920 en Basora, Irak - Yerushalayim, 7 de oktubre de 2013]]) es un rabino haredi, akad\u00e9miko talm\u00fadiko i rekonosida avtoridad mundial de la Halaha (\"ley djudia\"). Es endem\u00e1s avtoridad entre los rabinos sefardim de Israel i el lider espiritual del partito pol\u00edtiko Shas desde la d\u00e9kada de 1980. Es altamente sigido mundialmente por las komunitas djudias ortodoksas, espesialmente por los sefardim i mizrahim por el su konosimiento de la Tora. El fue Rishon L'Tzion entre los anyos 1973 i1983."}
{"id": "6791", "revid": "18091", "url": "https://lad.wikipedia.org/wiki?curid=6791", "title": "Talit", "text": "El talet o talit (en ivrit \u05d8\u05dc\u05d9\u05ea) es un aksesorio relijiozo djudio en forma de shal uzado por los ombres para meldar. El su orijin viene del pasuk de la Tora enel kualo El Dio avl\u00f3 a Moshe Rabenu diziendo:\nLa ropa de katro eskinas era la vestimenta uzada en los antikos ty\u00e9mpos i ainda lo es entre los beduinos. Los flekos, ke asig\u00fan la mistv\u00e1 deb\u00edan unirse a eyas, se trokaron a ser un perpetuo arikodro para el duenyo del vistido de ke tin\u00eda ke mantenerse dientro de los l\u00edmites de la desenzia, la moral i la \u00e9tika i nunka le permita ulvid\u00e1rse de la ley de El Dio. Los mantos de katro kantones ya no son de uzo diario ma afil\u00fa uno en espesial se uza para meldar. El talit puede ser lungo i amplio permitiendo a la persona ke se envuelva en \u00e9l o taparse la kavesa si dezeya apartarse totalmente del mundo mientras se komunika kon El Dio. Puede ser simplemente un \u00abshal de arrogamiento\u00bb chiko i estrecho.\nSe uza s\u00f3lo durante el diya, ke es el momento en ke es posible verlo en la luz naturala del sol. El paitan, afil\u00fa lo uza tambi\u00e9n por la noche en alkunas komunitas ashkenazis. Kuando el djudio se kubre kon \u00e9l, kudia siempre ke la parte de arriba kede fuera d\u00e9ke el \"talit\" es un manto ke no debe uzarse al reverso. Para el djudio, esta prenda es el vistido visible de la responsabilidad."}
{"id": "6792", "revid": "4628", "url": "https://lad.wikipedia.org/wiki?curid=6792", "title": "Dushanbe", "text": "Dushanbe es la kapital de Tadjikistan. La sivdad era yamada Stalinabad entre 1929 i el anyo 1961. El su nombre proviene de la palavra tadjika para referirse al dia lunes (du \"dos\" + shanba o shanb\u00e9 \"diya\", lit. \"d\u00eda dos\"), etimolojiya la kuala alude al f\u00e1kto de ke en el lugar se selebraba un merkato los lunes. La su povlasion, asigun el sesno del anyo 2008, es de 679.400 abitantes, siendo kon grande diferensia la sivdad m\u00e1 povlada del paez.\nSivdades ermanas.\nAsta oy endia, Dushanbe tiene 10 sivdades ermanas:"}
{"id": "6794", "revid": "18091", "url": "https://lad.wikipedia.org/wiki?curid=6794", "title": "Antika Esnoga de Dushanbe", "text": "La Esnoga de Dushanbe, endagora konosida komo la Antika Esnoga de Dushanbe o la Esnoga Buhari, fue fragu\u00e1da en Dushanbe, la sivdad kapitala de Tadjikistan, en una de las m\u00e1ales djudias ke ivan egzistir en la sivdad enel sy\u00e9klo XIX. La esnoga konformaba parte del komplekso djudio de la sivdad, le iva inluir endemas una skola i una mikve. En Febrero del anyo 2006, el govierno de Tadjikistan empies\u00f3 a demolir las fr\u00e1guas komunitarias djudias komo parte de un plano para dezvelopar la sivdad i endemas deishar spasio para un muevo palasio presidensial i bostanes. La destruksiyon de la esnoga fue retrazada d\u00e9ke la protesta de la komunita internasional i una serie de aksiyones en las kortes asta el final del mes de Djunio de 2008, kuando la vieja fr\u00e1gua fue finalmente destryuida. \nLa Fr\u00e1gua.\nFragu\u00e1da por la komunita buhariana m\u00e1 de sien anyos atras, la esnoga fue tomada por los Sovyetikos enel anyo 1920 y nasionalisada enel anyo 1952. La komunita djudia fue permitida uzar la fr\u00e1gua enel anyo 1958, anke sigia basho kontrolo del govierno. Enel anyo 1995, dentro de una serie de atakos a kasas djudias, la esnoga fue atakada. En Mayo del anyo 2003, la komunita resivio una karta en la kuala se le ordenaba a los djudios desokupar las fr\u00e1guas de la komunita, para Djulio de este anyo. La destruksiyon orijinalmente estaba planeada para el anyo 2004, afil\u00fa empies\u00f3 en Fevrero de 2006 kon la destruksiyon de la mikve de la komunita, la karneseriya i las aulas de klases i kamaretas de studios. La destruksiyon de la esnoga fue retrazada d\u00e9ke la protesta de la komunita internasional i una serie de aksiyones en las kortes asta el final del mes de Djunio de 2008, kuando la vieja fr\u00e1gua fue finalmente destryuida. \nReaksiyones a la destruksiyon de la esnoga.\nKuando empies\u00f3 la destruksiyon de la fr\u00e1gua, la esnoga era el sentro de arrogamiento de la komunita djudia de Dushanbe, estimada entre 150 a 350 personas. \nEsta era la ultima esnoga ke kedava en Tadjikistan. Mientras ke el govyerno diziya ke la fr\u00e1gua no ten\u00eda emportansia ist\u00f3rika i podia ser destruyido de ak\u00f3dro a los planos de remuevasiyon de la sivdad, la komunita djudia deklar\u00f3 publikamente ke, komo la unika kaza de arrogamiento en un paez ke avia sido kaza para los djudios por mas de dos mil anyos, la fr\u00e1gua tin\u00eda muncha emportansia ist\u00f3rika. Endem\u00e1s la propyet\u00e1 de la fr\u00e1gua era disputada. La komunita reportaba ke tin\u00eda dokumentos de la era pre-sovyetika ke amostran ke la fr\u00e1gua i la tierra avia sido komprada por la komunita djudia. M\u00e1 afil\u00fa las avtoridades munisipalas de la sivdad deklararon ke el estado era el propietario de la fr\u00e1gua d\u00e9ke fue nasionalisado por los Sovyetikos enel anyo 1952.\nEnel anyo 2004, el Rabino Shefe de Asya Sentrala, Rab\u00ed Abraham Dovid Gurevich, izo publiko el antisemitismo en Tadjkistan ante los medios internasionales, eksplikando ke para el govyerno de Tadjikistan iva ser un gran verguensa tener una esnoga al lado del muevo palasio presidensial m\u00e1 el Departamento de Estado de los Estatos Unitos d'Amerika kalifik\u00f3 el asunto de \"burokr\u00e1tiko, m\u00e1 ke ideolojiko\". La UNESCO eskrivio una karta al govyerno de Tadjikistan enel anyo 2004, eksplikando ke la destruksiyon de la esnoga iva estar \"en kontro de los estandares internasionales para la defensa de la erensia kulturala de los paezes\". La BBC report\u00f3 enel anyo 2006 ke \"las personas ke estaban en kontro de la destruksiyon avian sido amenasados por el govyerno i la grande parte de la komunita tin\u00eda temor de avlar\".\nEn Marso del anyo 2006 pares\u00eda ke por un chiko tyempo, el govyerno iva permitir ke la keil\u00e1 meldase en la esnoga. Ma afil\u00fa en Mayo de 2006, el govyerno anunsi\u00f3 ke iva a fraguar una mueva esnoga en \"un espasio m\u00e1 apropi\u00e1do en el sentro de la sivdad\". La komunita tentava en las kortes de defender la antika esnoga, m\u00e1 en Djunio del anyo 2008, las kortes de la sivdad ivan desidir ke la destruksiyon de la esnoga iva proseder asigun los planos de dezvelopamiento de la sivdad.\nAnke el govyerno refuza kompensar a la komunita por la destruksiyon de la fr\u00e1gua, entreg\u00f3 un espasio de 1.500 metros katrados para el fraguamy\u00e9nto de una mueva esnoga a la beira del rio Dushanbinka en la m\u00e1ale de Firdavsi, en el oksidente de la sivdad. Al final de la destruksiyon de la antika esnoga en Djunio de 2008, el presidente de la Federasion de Komunitas Djudias de la KEI, Lev Leviev, konfirm\u00f3 durante una vijita a la sivdad de Dushanbe ke el fraguamiento de la mueva esnoga iva empiesar pish\u00edn, finansiado por la FKDj, el Kongreso Mondial Buhariano i donantes partikolares.\nLa mueva esnoga es aperturada.\nEl 4 de Mayo del anyo 2009, la komunita djudia de la sivdad apertur\u00f3 la mueva esnoga de la sivdad, la kuala fonksiona en una fr\u00e1gua donada por el bankero tadjiko Hasan Assadullozoda, duenyo del banko Orient-Bank i kunyado del presidente del paez. La mueva esnoga se ankontra en la kaleja Ozodii Zanon, en una de las amijores m\u00e1ales de la sivdad. "}
{"id": "6796", "revid": "4628", "url": "https://lad.wikipedia.org/wiki?curid=6796", "title": "Isola", "text": ""}
{"id": "6797", "revid": "1207", "url": "https://lad.wikipedia.org/wiki?curid=6797", "title": "Isla", "text": ""}
{"id": "6804", "revid": "4628", "url": "https://lad.wikipedia.org/wiki?curid=6804", "title": "\u05e8\u05d0\u05e6\u05d9\u05d1\u05d5\u05e8\u05d2", "text": "\u05e8\u05d0\u05e6\u05d9\u05d1\u05d5\u05e8\u05d2 \u05d0\u05d9\u05e1 \u05d0\u05d5\u05e0\u05d4 \u05e9\u05d9\u05d1\u05d3\u05d0\u05d3 \u05d0\u05d9\u05df \u05e9\u05dc\u05d9\u05e9\u05d1\u05d9\u05d2-\u05e2\u05d5\u05dc\u05e9\u05d8\u05f2\u05df, \u05d0\u05dc\u05de\u05d0\u05e0\u05f2\u05d4, \u05d0\u05d9\u05e0\u05d9\u05dc \u05dc\u05d9\u05de\u05d9\u05d8\u05d4 \u05e7\u05d5\u05df \u05de\u05d9\u05e7\u05dc\u05d9\u05d1\u05d5\u05e8\u05d2\u05df-\u05e4\u05d5\u05de\u05d9\u05e8\u05d0\u05e0\u05f2\u05d4 \u05d0\u05d5\u05db\u05d9\u05d3\u05d9\u05e0\u05d8\u05d0\u05dc. \u05d0\u05d9\u05e1 \u05dc\u05d4 \u05e7\u05d0\u05e4\u05d9\u05d8\u05d0\u05dc \u05d3\u05d9\u05dc \u05d3\u05d9\u05e1\u05d8\u05e8\u05d9\u05d8\u05df \u05e2\u05d9\u05e8\u05d6\u05d5\u05d2\u05d8\u05d5\u05dd \u05dc\u05d0\u05d0\u05f1\u05e0\u05d1\u05d5\u05e8\u05d2.\n\u05d2\u05d9\u05d5\u05d2\u05e8\u05d0\u05e4\u05f2\u05d4.\n\u05dc\u05d4 \u05e9\u05d9\u05d1\u05d3\u05d0\u05d3 \u05d0\u05d9\u05e1\u05d8\u05d4 \u05d0\u05d9\u05e0\u05d8\u05d5\u05e8\u05e0\u05d0\u05d3\u05d4 \u05e4\u05d5\u05e8 \u05e7\u05d5\u05d0\u05d8\u05e8\u05df \u05dc\u05d0\u05d2\u05d5\u05e1, \u05e4\u05d5\u05e8 \u05d0\u05d9\u05e1\u05df \u05e1\u05d4 \u05e2\u05f2\u05d0\u05de\u05d4 \"INSELSTADT\" \u05e9\u05d9\u05d1\u05d3\u05d0\u05d3-\u05d0\u05d9\u05d6\u05dc\u05d4.\n\u05d0\u05d9\u05e1 \u05d0\u05d5\u05e0\u05d9\u05d3\u05d4 \u05d0\u05dc\u05d4 \u05d8\u05f2\u05e8\u05d4 \u05e4\u05d5\u05e8 \u05d8\u05e8\u05d9\u05e1 \u05e4\u05d5\u05e0\u05d8\u05d9\u05e1. \u05d0\u05d9\u05e1 \u05d0\u05d5\u05df \u05dc\u05d5\u05d2\u05d0\u05e8 \u05de\u05f1 \u05e7\u05d5\u05e0\u05d5\u05e1\u05d9\u05d3\u05df \u05e4\u05d0\u05e8\u05d4 \u05e1\u05d0\u05e0\u05d0\u05e8\u05e1\u05d4 \u05dc\u05d4 \u05e1\u05d0\u05dc\u05d5\u05d3 \u05d0\u05d9 \u05d1\u05f2\u05e0\u05d9\u05e9\u05d0\u05e8. \u05dc\u05d4 \u05e9\u05d9\u05d1\u05d3\u05d0\u05d3 \u05d0\u05d9\u05e1 \u05e4\u05d0\u05e8\u05d8\u05d4 \u05d3\u05d9\u05dc\u05d4 \u05e8\u05d9\u05e6\u05d9\u05e8\u05d1\u05d4 \u05e0\u05d0\u05d8\u05d5\u05e8\u05d0\u05dc \u05e2\u05f2\u05d0\u05de\u05d0\u05d3\u05d4 \"NATURAL LAUENBURGISCHE SEEN\", \u05d0\u05d9 \u05d0\u05d9\u05e1 \u05e4\u05d0\u05e8\u05d8\u05d4 \u05d3\u05d9\u05dc\u05d4 \u05e8\u05d9\u05d2\u05d9\u05d5\u05df \u05de\u05d9\u05d8\u05e8\u05d5\u05e4\u05d5\u05dc\u05d9\u05d8\u05d0\u05e0\u05d4 \u05d3\u05d4 \u05d0\u05de\u05d1\u05d5\u05e8\u05d2\u05df.\n\u05dc\u05d9\u05e1 \u05e9\u05d9\u05d1\u05d3\u05d0\u05d3\u05d9\u05e1 \u05de\u05d0\u05e1 \u05e1\u05d9\u05e8\u05e7\u05d0\u05e0\u05d4 \u05e1\u05d5\u05df \u05de\u05f1\u05dc\u05df, \u05dc\u05d5\u05d1\u05d9\u05e7 \u05d0\u05d9 \u05e9\u05d1\u05d9\u05e8\u05d9\u05df. \u05dc\u05d4 \u05e9\u05d9\u05d1\u05d3\u05d0\u05d3 \u05d0\u05d9\u05e1 \u05d0\u05d5\u05e0\u05d5\u05e1 \u05d1\u05d9\u05e0\u05d8\u05d4 \u05e7\u05d9\u05dc\u05d5\u05de\u05d9\u05d8\u05e8\u05d5\u05e1 \u05d3\u05d4 \u05dc\u05d5\u05d1\u05d9\u05e7, \u05e1\u05d9\u05e8\u05e7\u05d4 \u05d3\u05d9\u05dc\u05d4 \"ALTE SALZSTASSE\", \u05d0\u05d9\u05dc \u05d0\u05e0\u05d8\u05d9\u05e7\u05df \u05e7\u05d0\u05de\u05d9\u05e0\u05df \u05e4\u05e8\u05d9\u05e0\u05e1\u05d9\u05e4\u05d0\u05dc \u05d3\u05d9\u05dc \u05e1\u05d0\u05dc, \u05e7\u05d4 \u05e7\u05d5\u05e0\u05d9\u05e7\u05d8\u05d0\u05d1\u05d4 \u05dc\u05d5\u05d1\u05d9\u05e7 \u05d0\u05d9 \u05dc\u05d5\u05e0\u05d9\u05d1\u05d5\u05e8\u05d2.\n\u05e8\u05d0\u05e6\u05d9\u05d1\u05d5\u05e8\u05d2 \u05d0\u05d9\u05e1 \u05d0\u05d8\u05e8\u05d0\u05d1\u05d9\u05e8\u05e1\u05d0\u05d3\u05d4 \u05e4\u05d5\u05e8 \u05d0\u05d9\u05dc \u05e7\u05d0\u05de\u05d9\u05e0\u05df \u05e4\u05e8\u05d9\u05e0\u05e1\u05d9\u05e4\u05d0\u05dc \u05e7\u05d4 \u05e7\u05d5\u05e0\u05d9\u05e7\u05d8\u05d4 \u05d1\u05d0\u05d3 \u05d0\u05d5\u05dc\u05d3\u05d9\u05e1\u05dc\u05f1\u05d4 \u05d0\u05d9 \u05e9\u05d1\u05d9\u05e8\u05d9\u05df \u05e7\u05d4 \u05d0\u05e0\u05d8\u05d9\u05e1 \u05d3\u05d9\u05dc\u05d4 \u05e8\u05d9\u05d5\u05e0\u05d9\u05e4\u05d9\u05e7\u05d0\u05e1\u05f2\u05d5\u05df \u05d3\u05d9\u05dc\u05d9\u05e1 \u05d3\u05d5\u05e1 \u05d0\u05d9\u05e1\u05d8\u05d0\u05d3\u05d5\u05e1 \u05d0\u05dc\u05de\u05d0\u05e0\u05d9\u05e1 \u05d0\u05d9\u05df 1989 \u05de\u05d0\u05e8\u05e7\u05df \u05d0\u05d9\u05dc \u05dc\u05d9\u05de\u05d9\u05d8\u05d4 \u05d0\u05d9\u05e0\u05d8\u05e8\u05d4 \u05dc\u05d4 RFA \u05d0\u05d9 \u05dc\u05d4 RDA.\n\u05d0\u05d9\u05e1\u05d8\u05d5\u05e8\u05d9\u05d4.\n\u05dc\u05d0\u05e9\u05d1\u05d3\u05d0\u05da \u05e4\u05f1 \u05e4\u05d5\u05e0\u05d3\u05d0\u05d3\u05d4 \u05d0\u05d9\u05e0\u05d9\u05dc \u05e1\u05d9\u05d2\u05dc\u05df 11 \u05e7\u05d5\u05dc \u05e0\u05d5\u05de\u05d1\u05e8\u05d4 \u05d3\u05d4 \"\u05e8\u05d0\u05d7\u05d9\u05e1\u05d1\u05d5\u05e8\u05d2\". \u05d0\u05d9\u05dc \u05e0\u05d5\u05de\u05d1\u05e8\u05d4 \u05e4\u05e8\u05d5\u05d1\u05f2\u05e0\u05d4 \u05d3\u05d9\u05dc\u05d0\u05e1 \u05e4\u05d0\u05dc\u05d0\u05d1\u05e8\u05d4 \"RATSE\" \u05e7\u05d4 \u05e4\u05f1 \u05d0\u05d9\u05dc \u05d0\u05dc\u05d9\u05d0\u05e1 \u05e7\u05d4 \u05d8\u05d9\u05e0\u05f2\u05d4 \u05d0\u05d9\u05dc \u05e4\u05e8\u05d9\u05e0\u05e1\u05d9\u05e4\u05d4 \u05d3\u05d9\u05dc\u05d5\u05e1 \u05e4\u05d5\u05dc\u05d0\u05d1\u05f2\u05d0\u05e0\u05e1, \u05e8\u05d0\u05d8\u05d9\u05d1\u05d5\u05e8, \u05e7\u05d4 \u05d0\u05d9\u05e0 \u05d1\u05d9\u05dc\u05d3\u05d9\u05e9 (\u05d0\u05d9\u05dc \u05d0\u05d9\u05d3\u05d9\u05d5\u05de\u05d4 \u05d3\u05d4 \u05d1\u05d9\u05e0\u05d9\u05d3\u05f2) \u05e1\u05d9\u05d2\u05d9\u05e4\u05d9\u05e7\u05d4 \"\u05e8\u05d9\u05d2\u05dc\u05d4\".\n\u05d0\u05d9\u05e0 1044 \u05d0\u05d9\u05dc \u05de\u05d5\u05e0\u05d0\u05e1\u05d8\u05f2\u05e8\u05df \u05e4\u05f1 \u05e7\u05d5\u05e1\u05d8\u05e8\u05f1\u05d3\u05df \u05e4\u05d5\u05e8 \u05de\u05d9\u05e1\u05d9\u05d5\u05e0\u05f2\u05e8\u05d5\u05e1 \u05e7\u05e8\u05d9\u05e1\u05d8\u05d9\u05d0\u05e0\u05d5\u05e1, \u05d1\u05d0\u05e9\u05df \u05dc\u05d4 \u05d3\u05d9\u05e8\u05d9\u05e1\u05d9\u05d5\u05e0 \u05d3\u05d4 \u05de\u05d5\u05e0\u05d0\u05e7\u05df \u05d0\u05e0\u05d1\u05d9\u05e8\u05d5\u05e1. \u05d0\u05d9\u05dc \u05de\u05d5\u05e0\u05d0\u05e1\u05d8\u05d9\u05e8\u05d9\u05df \u05e4\u05f1 \u05d3\u05d9\u05e1\u05d8\u05e8\u05f1\u05d3\u05df \u05d0\u05d9\u05e0\u05d5\u05e0\u05d4 \u05e8\u05d9\u05d1\u05d9\u05dc\u05d9\u05d5\u05e0 \u05e4\u05d0\u05d2\u05d0\u05e0\u05d4 \u05d0\u05d9\u05e0 1066, \u05d3\u05d5\u05e0\u05d3\u05d4 \u05d8\u05d5\u05d3\u05d5\u05e1 \u05dc\u05d5\u05e1 \u05de\u05d5\u05e0\u05e2\u05f2\u05e1 \u05e4\u05f1\u05e8\u05d5\u05e0 \u05dc\u05d0\u05e4\u05d9\u05d3\u05d0\u05d3\u05d5\u05e1 \u05d0\u05e1\u05d8\u05d4 \u05dc\u05d4 \u05de\u05f1\u05e8\u05d8\u05d4.\n\u05e2\u05f1\u05d3\u05d9\u05d4 \u05d0\u05d9\u05d2\u05e6\u05d9\u05e1\u05d8\u05d9\u05e0 \u05de\u05d5\u05e0\u05d5\u05de\u05d9\u05e0\u05d8\u05d5\u05e1 \u05d0 \u05d3\u05d5\u05e1 \u05d3\u05d9\u05dc\u05d5\u05e1 \u05de\u05d9\u05e1\u05d9\u05d5\u05e0\u05d9\u05e8\u05d5\u05e1 \u05d0\u05d9\u05e0\u05dc\u05d0\u05e1 \u05d0\u05d9\u05d2\u05dc\u05d9\u05e1\u05d9\u05d0\u05e1 \u05d3\u05d9\u05dc\u05d4 \u05e9\u05d9\u05d1\u05d3\u05d0\u05d3 \u05e4\u05d0\u05e8\u05d4 \u05e7\u05d5\u05e0\u05de\u05d9\u05de\u05d5\u05e8\u05d0\u05da \u05d0\u05d9\u05e1\u05d8\u05d5\u05e1 \u05d0\u05d9\u05d1\u05d9\u05e0\u05d8\u05d5\u05e1.\n\u05d0\u05d9\u05e0\u05dc\u05d4 \u05e7\u05d0\u05d8\u05d9\u05d3\u05e8\u05d0\u05dc \u05d3\u05d4 \u05e8\u05d0\u05e6\u05d9\u05d1\u05d5\u05e8\u05d2 \u05e1\u05d5\u05e0 \u05dc\u05d5\u05e1 \u05e8\u05d9\u05e1\u05d8\u05d5\u05e1 \u05d3\u05d4 \u05d0\u05e0\u05d1\u05d9\u05e8\u05d5\u05e1 \u05e7\u05d0\u05e0\u05d5\u05e0\u05d9\u05d6\u05d0\u05d3\u05df \u05d0\u05d9\u05e0\u05d9\u05dc \u05e1\u05d9\u05d2\u05dc\u05df 12.\n\u05d0\u05d9\u05e0\u05e8\u05d9\u05e7\u05f1 \u05d0\u05d9\u05dc \u05dc\u05d9\u05d5\u05e0 \u05e1\u05d4 \u05e7\u05d5\u05e0\u05d1\u05d9\u05e8\u05d8\u05d9\u05df \u05d0\u05d9\u05e0\u05d9\u05dc \u05d2\u05d5\u05d1\u05d9\u05e8\u05e0\u05d0\u05d3\u05d5\u05da \u05d3\u05d9\u05dc\u05d4 \u05e9\u05d9\u05d1\u05d3\u05d0\u05d3 \u05d0\u05d9\u05e0 1143 \u05d0\u05d9 \u05d0\u05d9\u05e1\u05d8\u05d0\u05d1\u05dc\u05d9\u05e1\u05d9\u05df \u05d0\u05d5\u05e0 \u05d0\u05d5\u05d1\u05d9\u05e1\u05e4\u05d0\u05d3\u05df \u05d0\u05d9\u05e0 1154. \u05d8\u05d0\u05de\u05d1\u05f2\u05e0 \u05e4\u05f1 \u05e8\u05d9\u05e1\u05e4\u05d5\u05e0\u05e1\u05d0\u05d1\u05dc\u05d4 \u05d3\u05d9\u05dc\u05d4 \u05e7\u05d5\u05e0\u05e1\u05d8\u05e8\u05d5\u05e1\u05d9\u05d5\u05e0 \u05d3\u05d9\u05dc\u05d4 \u05e7\u05d0\u05d8\u05d9\u05d3\u05e8\u05d0\u05dc \u05d3\u05d4 \u05d0\u05d9\u05e1\u05d8\u05d9\u05dc\u05df \u05d2\u05d5\u05d8\u05d9\u05e7\u05df \u05d8\u05d0\u05e8\u05d3\u05d9\u05df, \u05e7\u05d5\u05e1\u05d8\u05e8\u05f1\u05d3\u05d4 \u05d0\u05d9\u05e0 \u05d8\u05d9\u05e4\u05d9\u05e7\u05df \u05d3\u05d9\u05dc \u05e0\u05d5\u05e8\u05d8\u05d4 \u05d3\u05d4 \u05d0\u05dc\u05de\u05d0\u05e0\u05d9\u05d4 \"\u05dc\u05d0\u05d3\u05e8\u05d9\u05dc\u05f2\u05df \u05e8\u05d5\u05d2\u05df\".\n\u05d0\u05d9\u05e0\u05e8\u05d9\u05e7\u05f1 \u05d8\u05d0\u05de\u05d1\u05f2\u05e0 \u05d0 \u05e7\u05d5\u05e0\u05d8\u05e8\u05d9\u05d1\u05f1\u05d3\u05df \u05d0\u05dc\u05d4 \u05e7\u05d5\u05e0\u05e1\u05d8\u05e8\u05d5\u05e1\u05d9\u05d5\u05e0 \u05d3\u05d4 \u05e7\u05d0\u05d8\u05d9\u05d3\u05e8\u05d0\u05dc\u05d9\u05e1 \u05d0\u05d9\u05e0\u05d9\u05dc \u05dc\u05d5\u05d1\u05d9\u05e7 \u05d0\u05d9 \u05d1\u05e8\u05d5\u05e0\u05e1\u05d1\u05d9\u05ea, \u05d3\u05d5\u05e0\u05d3\u05d4 \u05d0\u05e2\u05d5\u05e0 \u05e1\u05d4 \u05e7\u05d5\u05e0\u05e1\u05d9\u05e8\u05d1\u05d0\u05e0 \u05e1\u05d5\u05e1 \u05e8\u05d9\u05e1\u05d8\u05d5\u05e1.\n\u05de\u05d0\u05e1 \u05d8\u05d0\u05e8\u05d3\u05d4 \u05dc\u05d4 \u05e9\u05d9\u05d1\u05d3\u05d0\u05d3 \u05e1\u05d4 \u05e7\u05d5\u05e0\u05d1\u05d9\u05e8\u05d8\u05d9\u05df \u05d0\u05d9\u05e0\u05d5\u05e0 \u05e4\u05e8\u05d9\u05e0\u05e1\u05d9\u05e4\u05d0\u05d3\u05df \u05e7\u05d5\u05e0 \u05e7\u05d0\u05e3 \u05d0\u05d5\u05e0 \u05d0\u05d5\u05d1\u05d9\u05e1\u05e3, \u05e7\u05d4 \u05d8\u05d9\u05e0\u05d9\u05d4 \u05d0\u05d5\u05e0\u05d4 \u05e8\u05d9\u05d2\u05dc\u05d4 \u05d3\u05d4 \u05d1\u05d5\u05d8\u05df \u05d0\u05d9\u05e0\u05dc\u05d4 \u05d3\u05f2\u05d8\u05d4 \u05d0\u05d9\u05de\u05e4\u05d9\u05e8\u05d9\u05d0\u05dc. \u05d0\u05d9\u05dc \u05d0\u05d5\u05d1\u05d9\u05e1\u05e4\u05d0\u05d3\u05df \u05d3\u05d4 \u05e8\u05d0\u05e6\u05d9\u05d1\u05d5\u05e8\u05d2 \u05e4\u05f1 \u05d0\u05d9\u05dc \u05d0\u05d5\u05dc\u05d8\u05d9\u05dd \u05d0\u05d9\u05e1\u05d8\u05d0\u05d3 \u05d0\u05d9\u05e0\u05d9\u05dc \u05e0\u05d5\u05e8\u05d8 \u05d3\u05d4 \u05d0\u05dc\u05de\u05d0\u05e0\u05d9\u05d4 \u05d0 \u05de\u05d0\u05e0\u05d8\u05d9\u05e0\u05d9\u05e8\u05e1\u05d4 \u05e7\u05d0\u05d8\u05d5\u05dc\u05d9\u05e7\u05df.\n\u05d0\u05d9\u05e0\u05d9\u05dc \u05d0\u05e0\u05f2\u05df 1550, \u05d3\u05d9\u05de\u05e4\u05f1\u05e1 \u05d3\u05d9\u05dc\u05d4 \u05de\u05f1\u05e8\u05d8\u05d4 \u05d3\u05d9\u05e1\u05df \u05e1\u05d5\u05d1\u05e8\u05d0\u05e0, \u05d0\u05d9\u05dc \u05e4\u05e8\u05d9\u05e0\u05e1\u05d9\u05e4\u05d4 \u05d0\u05d5\u05d1\u05d9\u05e1\u05e3 \u05d2\u05d9\u05df\u05e8\u05d2 \u05d1\u05d5\u05e0 \u05d1\u05dc\u05d5\u05de\u05d9\u05e0\u05ea\u05d0\u05dc, \u05d0\u05d9\u05dc \u05d0\u05d9\u05e1\u05d8\u05d0\u05d3 \u05e1\u05d4 \u05e7\u05d5\u05e0\u05d1\u05f2\u05e8\u05d8 \u05d0\u05d9\u05e0 \u05dc\u05d5\u05d8\u05d9\u05e8\u05d0\u05e0, \u05d0 \u05e4\u05d0\u05e8\u05d8\u05d9\u05da \u05d3\u05d4 \u05ea\u05d5\u05de\u05d0\u05e1 \u05d0\u05d3\u05d9\u05e8\u05e4\u05d5\u05dc \u05d0\u05d9\u05e0 1554.\n\u05dc\u05d4 \u05e9\u05d9\u05d1\u05d3\u05d0\u05d3 \u05d3\u05d4 \u05e8\u05d0\u05e6\u05d9\u05d1\u05d5\u05e8\u05d2 \u05d0\u05d9\u05e0 \u05e1\u05d9 \u05de\u05d9\u05e1\u05de\u05d4 \u05e0\u05df \u05d0\u05d9\u05e8\u05d4 \u05d0\u05d9\u05e0\u05d9\u05dc \u05d8\u05d9\u05e8\u05d9\u05d8\u05d5\u05e8\u05d9\u05df \u05d3\u05d9\u05dc\u05df \u05d0\u05d5\u05d1\u05d9\u05e1\u05e4\u05d0\u05d3 \u05d3\u05d4 \u05e8\u05d0\u05e6\u05d9\u05d1\u05d5\u05e8\u05d2, \u05e1\u05d4 \u05e7\u05d5\u05e0\u05d1\u05f2\u05e8\u05d8\u05d4 \u05d0\u05d9\u05e0 \u05e4\u05d0\u05e8\u05d8\u05d4 \u05d3\u05d9\u05dc \u05d3\u05d5\u05e7\u05d0\u05d3\u05df \u05d3\u05d4 \u05e1\u05d0\u05db\u05d5\u05e0\u05d9\u05d4-\u05dc\u05d0\u05e2\u05f1\u05e0\u05d1\u05d5\u05e8\u05d2 \u05d3\u05d9\u05de\u05e4\u05f1\u05e1 \u05d3\u05d9\u05dc\u05d4 \u05e7\u05d0\u05e2\u05d9\u05d3\u05d4 \u05d3\u05d4 \u05d0\u05d9\u05e0\u05e8\u05d9\u05e7\u05f1 \u05d0\u05d9\u05dc \u05dc\u05d9\u05d5\u05e0.\n\u05dc\u05d4 \u05e9\u05d9\u05d1\u05d3\u05d0\u05d3 \u05e4\u05f1 \u05e7\u05d0\u05e1\u05d9 \u05e7\u05d5\u05de\u05e4\u05dc\u05d9\u05d8\u05d0\u05de\u05d9\u05e0\u05d8\u05d4 \u05d3\u05d9\u05e1\u05d8\u05e8\u05f1\u05d3\u05d4 \u05d0\u05d9\u05e0 1693, \u05e7\u05d5\u05d0\u05e0\u05d3\u05df \u05e7\u05e8\u05d9\u05e9\u05d8\u05d9\u05d0\u05e0 \u05e7\u05d9\u05e0\u05d8\u05df \u05d3\u05d4 \u05d3\u05d9\u05e0\u05d0\u05de\u05d0\u05e8\u05e7\u05d4, \u05d0\u05d9\u05dc \u05e8\u05d9\u05d3\u05d5\u05e1\u05d9\u05df \u05d0 \u05d0\u05d9\u05e1\u05e7\u05d5\u05de\u05d1\u05e8\u05d5\u05e1 \u05e4\u05d5\u05da \u05dc\u05d5\u05e1 \u05d1\u05d5\u05de\u05d1\u05d0\u05e8\u05d3\u05d9\u05d5\u05e1. \u05d3\u05d9\u05de\u05e4\u05f1\u05e1 \u05d3\u05d4 \u05d0\u05d9\u05e1\u05d8\u05d4 \u05d0\u05d9\u05d1\u05d9\u05e0\u05d8\u05df \u05e4\u05f1 \u05e8\u05d9\u05e7\u05d5\u05e0\u05e1\u05d8\u05e8\u05f1\u05d3\u05df \u05d0\u05d9\u05e0 \u05d0\u05d9\u05e1\u05d8\u05d9\u05dc\u05df \u05d1\u05d0\u05e8\u05d5\u05e7\u05df.\n\u05e8\u05d0\u05e6\u05d9\u05d1\u05d5\u05e8\u05d2 \u05e4\u05f1 \u05d1\u05e8\u05d9\u05d1\u05de\u05d9\u05e0\u05d8 \u05e4\u05d0\u05e8\u05d8\u05d4 \u05d3\u05d9\u05dc\u05d4 \u05e4\u05e8\u05d9\u05de\u05d9\u05da \u05d0\u05d9\u05de\u05e4\u05d9\u05e8\u05d9\u05df \u05e4\u05e8\u05d0\u05e0\u05e1\u05d9\u05e1 \u05d0\u05d9\u05e0\u05dc\u05d0\u05e1 \u05d2\u05f1\u05e8\u05d0\u05e1 \u05e0\u05d0\u05e4\u05d5\u05dc\u05d9\u05d5\u05e0\u05d9\u05e7\u05d0\u05e1 \u05d0\u05d9 \u05e4\u05f1 \u05d0\u05e1\u05d9\u05d2\u05e0\u05d0\u05d3\u05df \u05d0 \u05d3\u05d9\u05e0\u05d0\u05de\u05d0\u05e8\u05e7\u05d4 \u05d0\u05d9\u05e0 \u05e7\u05d5\u05e0\u05d2\u05e8\u05d9\u05e1\u05df \u05d3\u05d4 \u05d1\u05f2\u05e0\u05d4.\n\u05d3\u05d9\u05de\u05e4\u05f1\u05e1 \u05d3\u05d4 \u05e7\u05d4 \u05e1\u05d4 \u05d0\u05e0\u05d9\u05e7\u05e1\u05d4 \u05d3\u05d5\u05e8\u05d0\u05e0\u05d8\u05d4 \u05dc\u05d4 \u05e1\u05d9\u05d2\u05d5\u05e0\u05d3\u05d4 \u05d2\u05f1\u05e8\u05d4 \u05d3\u05d4 \u05e9\u05dc\u05d9\u05e1\u05d1\u05d9\u05d2 (1864) \u05d0\u05d9\u05e0\u05d9\u05dc \u05e8\u05f2\u05e0\u05df \u05d3\u05d4 \u05e4\u05e8\u05d5\u05e1\u05d9\u05d4 \u05d0\u05d9\u05e0\u05d8\u05e8\u05df \u05dc\u05d4 \u05e4\u05e8\u05d5\u05d1\u05d9\u05e0\u05e1\u05d9\u05d4 \u05d3\u05d4 \u05e9\u05dc\u05d9\u05e1\u05d1\u05d9\u05d2-\u05e2\u05d5\u05dc\u05e1\u05d8\u05f2\u05e0. \u05dc\u05d4 \u05e7\u05d0\u05d8\u05d9\u05d3\u05e8\u05d0\u05dc \u05e1\u05d4 \u05e7\u05d5\u05e0\u05d1\u05d9\u05e8\u05d8\u05d9\u05df \u05d0\u05d9\u05e0 \u05d0\u05d5\u05e0\u05d4 \u05e4\u05d0\u05e8\u05d8\u05d4 \u05d3\u05d9\u05dc\u05d4 \u05e9\u05d9\u05d1\u05d3\u05d0\u05d3 \u05d3\u05d4 \u05e8\u05d0\u05e6\u05d9\u05d1\u05d5\u05e8\u05d2 \u05d0\u05d9\u05e0 1937, \u05e7\u05d5\u05e0 \u05d0\u05d5\u05e0 \u05dc\u05f2 \u05d3\u05d9\u05dc \u05d2\u05e8\u05d0\u05e0 \u05d0\u05de\u05d1\u05d5\u05e8\u05d2\u05df. \n\u05d3\u05d4 1945 \u05d0 1989, \u05d0\u05d9\u05dc \u05d8\u05d9\u05dc\u05d5\u05e0 \u05d3\u05d4 \u05d0\u05e1\u05d9\u05e8\u05df \u05e4\u05f1 \u05d3\u05e2\u05d5\u05e1\u05d8\u05df \u05d0\u05dc \u05d0\u05d9\u05e1\u05d8 \u05d3\u05d9\u05dc\u05d4 \u05e9\u05d9\u05d1\u05d3\u05d0\u05d3, \u05e7\u05d5\u05dc\u05d5\u05e7\u05d0\u05e0\u05d3\u05d5\u05dc\u05df \u05d0\u05d9\u05e0 \u05dc\u05d4 \u05e4\u05e8\u05d5\u05e0\u05d8\u05d9\u05e8\u05d4 \u05d3\u05d9\u05dc\u05d4 \u05e8\u05d9\u05e4\u05d5\u05d1\u05dc\u05d9\u05e7\u05d4 \u05d3\u05d9\u05de\u05d5\u05e7\u05e8\u05d0\u05d8\u05d9\u05e7\u05d4 \u05d0\u05dc\u05de\u05d0\u05e0\u05d4.\n\u05e8\u05d0\u05e6\u05d9\u05d1\u05d5\u05e8\u05d2 \u05d8\u05d0\u05de\u05d1\u05f2\u05e0 \u05d0\u05d9\u05e1 \u05e7\u05d5\u05e0\u05d5\u05e1\u05d9\u05d3\u05df \u05e4\u05d5\u05da \u05e1\u05df \u05e7\u05dc\u05d5\u05d1 \u05d3\u05d4 \u05e8\u05d9\u05de\u05df \u05d0\u05d5\u05dc\u05d9\u05de\u05e4\u05d9\u05e7\u05df \u05e8\u05d0\u05e6\u05d9\u05d1\u05d5\u05e8\u05d2 \u05e7\u05dc\u05d5\u05d1, \u05e7\u05d4 \u05e4\u05f1 \u05dc\u05d9\u05d3\u05d9\u05da, \u05d0\u05d9\u05e0\u05d8\u05e8\u05d4 \u05d0\u05d5\u05d8\u05e8\u05d5\u05e1, \u05dc\u05d4 \u05dc\u05d9\u05e1\u05d8\u05d4 \u05d3\u05d4 \u05de\u05d9\u05d3\u05d0\u05dc\u05f2\u05d0\u05e1 \u05d3\u05d4 \u05d0\u05d5\u05e8\u05df \u05d0\u05d9\u05e0 \u05d3\u05e2\u05f1\u05d2\u05d5\u05e1 \u05d0\u05d5\u05dc\u05d9\u05de\u05e4\u05d9\u05e7\u05d5\u05e1 \u05d3\u05d4 \u05de\u05d9\u05dc\u05d1\u05f0\u05e8\u05e0\u05d4 \u05d0\u05d9\u05e0 1956.\n\u05d0\u05d9\u05e0 \u05d0\u05d5\u05e0\u05df \u05d3\u05d9\u05dc\u05d5\u05e1 \u05d6\u05d9\u05de\u05d9\u05d8\u05d9\u05e8\u05d9\u05d5\u05e1 \u05d3\u05d9\u05dc\u05d4 \u05e9\u05d9\u05d1\u05d3\u05d0\u05d3 \u05d0\u05d9\u05e1 \u05d8\u05d0\u05de\u05d1\u05f2\u05e0 \u05dc\u05d4 \u05d8\u05d5\u05de\u05d1\u05d4 \u05d3\u05d4 \u05d0\u05d9\u05e8\u05e0\u05e1\u05d8 \u05d1\u05d0\u05e8\u05dc\u05d0\u05e7, \u05e4\u05f1\u05d3\u05e1\u05d9\u05da \u05d0\u05d9\u05dc \u05de\u05d0\u05e1 \u05d0\u05d9\u05de\u05e4\u05d5\u05e8\u05d8\u05d0\u05e0\u05d8 \u05e7\u05e8\u05d9\u05d0\u05d3\u05d5\u05da \u05e7\u05d4 \u05d0\u05d1\u05d9\u05d4 \u05d0\u05d9\u05dc\u05d9\u05d2\u05d9\u05d3\u05df \u05e7\u05d5\u05de\u05df \u05e1\u05df \u05e7\u05d0\u05e1\u05d4 \u05e8\u05d0\u05e6\u05d9\u05d1\u05d5\u05e8\u05d2."}
{"id": "6805", "revid": "1378", "url": "https://lad.wikipedia.org/wiki?curid=6805", "title": "Ratzeburgo", "text": "Ratzeburg es una sivdad en Schleswig-Holstein, Almania, en el limite kon Maclemburgo\u2014&lt;wbr&gt;Pomerania Oksidentala. Es la kapitala del distrito Herzogtum Lauenburg.\nEtimolojia.\nLa sivdad hue fundada en el sieklo 11 kol nombre de Racisburg. El nombre deriva de los biervos \"Ratse\", ke hue el sobrenombre ke tenya el prinsipe de los polabianos, Ratibor, ke en Weldish (la lingua de Venedi) sinyifika \"regla\".\nIstoria.\nEn 1044 el monasterio fue konstruido por misioneros kristianos, basho la diresion de M\u00f3nako Ansverus. El monasterio fue destruido en una rebelion pagana en 1066, donde todos los monjes fueron lapidados asta la muerte. Hoi d\u00eda egzisten monumentos a dos de los misioneros en las iglesias de la sivdad para konmemorar estos eventos. En la katedral de Ratzeburg son los restos de Ansverus kanonizado en el siglo 12. \nEnrique el Le\u00f3n (Heinrich der L\u00f6we) se konvirti\u00f3 en el gobernador de la sivdad en 1143 i establesi\u00f3 un obispado en 1154. Tambien fue responsable de la konstrusi\u00f3n de la katedral de estilo g\u00f3tiko tard\u00edo, konstruida en t\u00edpiko del Norte de Almania \"ladrilyo rojo\". Enrique tambien ha kontribuido a la konstrusi\u00f3n de katedrales en el L\u00fcbeck i Brunswick, donde a\u00fan se konservan sus restos. \nM\u00e1s tarde la sivdad se konvirti\u00f3 en un pr\u00ednsipado kon kapo un obispo, que ten\u00eda una regla de voto en la Dieta Imperial. El Obispado de Ratzeburg fue el \u00faltimo estado en el norte de Almania a mantenerse kat\u00f3liko . En el anyo 1550, dempu\u00e9s de la muerte de su soberano, el pr\u00ednsipe obispo Georg von Blumenthal, el Estado se konvierte en luterano, a partir de Thomas Aderpul en 1554. \nLa sivdad de Ratzeburg en s\u00ed misma no era en el territorio de lo Obispado de Ratzeburg, se konvierte en parte del Dukado de Sajonia-Lauenburg dempues de la ka\u00edda de Enrique el Le\u00f3n.\nLa sivdad fue kasi kompletamente destruida en 1693, kuando Kristi\u00e1n V de Dinamarka, el redusido a eskombros por los bombardeos. Dempues de este evento fue rekonstruido en estilo barroko. \nRatzeburg fue brevemente parte de la Primer Imperio Frans\u00e9s en las guerras Napole\u00f3nikas i fue asignado a Dinamarka en Kongreso de Viena.\nDempues de que se aneksa durante la Segunda Guerra de Schleswig (1864) en el Prusia entro la provinsia de Schleswig-Holstein. La katedral se konvirti\u00f3 en una parte de la sivdad de Ratzeburg en 1937, kon un Ley del Gran Hamburgo. \nDe 1945 a 1989, el Tel\u00f3n de Asero fue dj\u00fasto al este de la sivdad, kolok\u00e1ndolo en la frontera de la Rep\u00fablika Demokr\u00e1tika Almana. \nRatzeburg tambien es konosido por su klub de remo ol\u00edmpiko Ratzeburg klub, que fue l\u00edder, entre otros, la lista de medalyas de oro en Djuegos Ol\u00edmpikos de Melbourne 1956 en 1956. \nEn uno de los sementerios de la sivdad es tambien la tumba de Ernst Barlach, puede ser el m\u00e1s importante kreador que habia elegido komo su kasa Ratzeburg.\nJeografia.\nLa sivdad est\u00e1 entornada por kuatro lagos, por eso se yama \"inselstadt\" sivdad-\u00edzla.\nEs unida a la ty\u00e9rra por tres pontes. Es un lugar muy konosido para sanarse la sal\u00fad i bienestar. La sivdad es parte de la rezerva natural yamada \"Naturpark Lauenburgische Seen\", i es parte de la reji\u00f3n metropolitana de Hamburgo.\nLes sivdades m\u00e1s serkane son M\u00f6lln, L\u00fcbeck i Schwerin. La sivdad es unos vente kil\u00f3metros de L\u00fcbeck, serka de la Alte Salzstrasse, el ant\u00edko kamino prinsipal del sal, ke konektava L\u00fcbeck i L\u00fcneburg.\nRatzeburg es atravesada por el kamino prinsipal ke konekta Bad Oldesloe i Schwerin ke antes de la reunificasi\u00f3n de les dos estados almanes en 1989 mark\u00f3 el limite entre la RFA i la RDA."}
{"id": "6808", "revid": "18091", "url": "https://lad.wikipedia.org/wiki?curid=6808", "title": "Minhag", "text": "Minhag (en ivrit \u05de\u05e0\u05d4\u05d2, \"kost\u00fambre\", plural \"minhagim\") es una tradisiyon akseptada o un grupo de tradisiyones akseptadas en el Djudaismo. Un konsepto relasionado , Nusah ( en ivrit \u05e0\u05d5\u05e1\u05d7), se refiee a la forma i orden tradisional de meldar. En arabo \u0645\u0646\u0647\u0627\u062c (\"minh\u0101j\") tambien signikifa konst\u00fambre o tradisiyon, afilu no nesesariamente relijioza.\nOrijin de la palavra.\nLa rais ebrea N-H-G (\u05e0-\u05d4-\u05d2) signifika prinsipalmente \"kondusir\" o, \"konduzirse\". La palavra \"minhag\" aparese dos vezes en el Tanah, en el livro de Reyes Bet 9:20. Afil\u00fa el uzo presente d ela palavra puede ser influensiado por la palavra araba \"minhaj\", anke en entornos de ensenyanza islamika, es uzado prinsipalmente para la metodolojiya intelektuala o una skola de pensada (en ivrit \"dereh\"), m\u00e1 ke para las kost\u00fambres de una komunita en partikolar.\nMinhagim.\nLos prinsipales segmentos del djudaismo tradisional, diferensiados por su nusah, son:"}
{"id": "6809", "revid": "18091", "url": "https://lad.wikipedia.org/wiki?curid=6809", "title": "Esnoga Etz Ahayim", "text": "La Esnoga Etz Ahayim, tambien konosida komo la Esnoga de Ortak\u00f6y, es una esnoga ubikada en Ortak\u00f6y, Istanbul, Turkiya, en la beira serka del braso dirito del Ponte del Bosfor. La esnoga fue totalmente destruyida por el hu\u00e9go enel anyo 1941, kuando s\u00f3lu el Aron aKodesh ked\u00f3 intakto. La esnoga fue dempues re-fragu\u00e1da. "}
{"id": "6811", "revid": "453", "url": "https://lad.wikipedia.org/wiki?curid=6811", "title": "Birobidzhaner Shtern", "text": "El Birobidzhaner Shtern (en idish \u05d1\u05d9\u05e8\u05d0\u05b8\u05d1\u05d9\u05d3\u05d6\u05e9\u05d0\u05e0\u05e2\u05e8 \u05e9\u05d8\u05e2\u05e8\u05df, en ruso \u0411\u0438\u0440\u043e\u0431\u0438\u0434\u0436\u0430\u043d\u0435\u0440 \u0428\u0442\u0435\u0440\u043d) es un djurnal publikado en idish i en ruso en la Provensiya Otonoma Ebrea de Rusia. El editor en shefe es Valeri Fromenko, i el editor de la seksiyon en idish es Mikhail Kul.\nSe publika desde los anyos 30s en Birobidjan para la komunita djudia de la provensiya. Esta provensiya fue establesida por el governo Sovyetiko para buskhar una solusiyon a la yamada Kestion Djudia i para ofreser una alternativa a las ideas zionistas sobro de Palestina. El djurnal tambien kuenta kon el apoyo de Mordechai Scheiner, un avlante de idish i el muevo Rabino Shefe de la Provensiya Otonoma i haham de la Esnoga Ortodoksa de Birobidjan i otras viyas chikas komo Waldheim ."}
{"id": "6818", "revid": "1207", "url": "https://lad.wikipedia.org/wiki?curid=6818", "title": "Lingua Fransesa", "text": ""}
{"id": "6819", "revid": "16", "url": "https://lad.wikipedia.org/wiki?curid=6819", "title": "Lingua Grega", "text": ""}
{"id": "6820", "revid": "4611", "url": "https://lad.wikipedia.org/wiki?curid=6820", "title": "Lingua Indiana", "text": ""}
{"id": "6821", "revid": "1207", "url": "https://lad.wikipedia.org/wiki?curid=6821", "title": "Lingua Inglesa", "text": ""}
{"id": "6822", "revid": "5496", "url": "https://lad.wikipedia.org/wiki?curid=6822", "title": "Lingua Kastilyana", "text": ""}
{"id": "6823", "revid": "4611", "url": "https://lad.wikipedia.org/wiki?curid=6823", "title": "Lingua Latina", "text": ""}
{"id": "6824", "revid": "1207", "url": "https://lad.wikipedia.org/wiki?curid=6824", "title": "Lingua Lionesa", "text": ""}
{"id": "6825", "revid": "4611", "url": "https://lad.wikipedia.org/wiki?curid=6825", "title": "Lingua Portuguesa", "text": ""}
{"id": "6840", "revid": "80", "url": "https://lad.wikipedia.org/wiki?curid=6840", "title": "Shakshuka", "text": "Shakshuka (en arabo: \u0634\u0643\u0634\u0648\u0643\u0629) es un plato de la kumida del Maghreb i de la kumida yisraeli echo kon tomats kozinados, espesias i guevos. Es gizado al hu\u00e9go basho empiesando kon los zerzev\u00e1tes i las espesias; dempues de ke estan kuzinados, se agregan los guevos. Esta kumida es muy paresida al plato turko Menemen i al plato de la kumida latinoamerikana \"Huevos Rancheros\".\nEn la kuzina yisraeliana, el plato es echo kon guevos, tomats, sevoya o ajo. La shakshuka es uzualmente komida con pita, komo munchos de los platos de la kumida del Medio Oryente o kon pan blanko, el kualo es uzado para komer kon el. Afil\u00fa no es komun en la kultura oksidentala, la shakshuka es ankontrada mondialmente en los restorantes yisraelianos o sefardis. La su popularit\u00e1 esta endem\u00e1s kresiendo entre los ashkenazim por todo el mundo. Las variasiones egzisten, komo shakshuka kon pimientones v\u00e9dres o kon otras espesias, o trokando los guevos kon tofu. Las rechetas pueden ser poko o bastante pikantes, afil\u00fa la recheta de la versiyon orijinala yisraeliana es bien pikante. "}
{"id": "6849", "revid": "7321", "url": "https://lad.wikipedia.org/wiki?curid=6849", "title": "Gran Esnoga de Oran", "text": " \nLa Gran Esnoga de Oran (en lingua fransesa Grande synagogue d'Oran, en arabo \u0645\u0639\u0628\u062f \u0648\u0647\u0631\u0627\u0646 \u0627\u0644\u0639\u0638\u064a\u0645) fue la esnoga m\u00e1s grande de la sivdad de Oran, en Arjelia i el sentro de la komunita. El su fragu\u00e1miento empies\u00f3 enel anyo 1880 por la inisiativa del sinyor Simon Kanoui, m\u00e1 el su aperturamiento fue enel anyo 1918. Tambien konosida komo \"Temple Israelite\", estaba ubikada a la fin del antiko Bulvar Joffre, oy endia el Bulvar Maata Mohamed El Habib. La esnoga era una de las m\u00e1 grandes i yamativas de Afrika del Nord. Dempues de la independensia de Arjelia, la esnoga fue konfiskada i trokada en una mishkita enel anyo 1975."}
{"id": "6850", "revid": "4628", "url": "https://lad.wikipedia.org/wiki?curid=6850", "title": "Baba ganush", "text": "El Baba ghanoush (en arabo \u0628\u0627\u0628\u0627 \u063a\u0646\u0648\u062c, en ivrit \u05d1\u05d0\u05d1\u05d0 \u05d2\u05e0\u05d5\u05e9) es una pasta a baza de pur\u00e9 de berendjena t\u00edpika de la kuzina del Medio Oryente. Se suele komer kon pita. \nKarakter\u00edstikas.\nEl prinsipal ingrediente es la berendjena azada, la kuala se mistura kon t'hina (semilyas de sesamo molidas), zumo de lim\u00f3n, ajo i kumino. En el momento de servirlo, se kondimenta kon alzeyte de oliva i kon freku\u00e9nsia se le agregan pepitas de granada, o bien se uza el zumo de esta fruta mezklado con el alzeyte. \nLa tradisiyon popular dize ke \u00e9ste es un plato dulze i seduktor, el kualo es zor deshar de komer una vez se empies\u00f3, i ke las mujeres ke lo komen obtienen las sus mismas karakter\u00edstikas de dulzura i seduksiy\u00f3n. La tradisi\u00f3n m\u00e1 moralista dize ke, por este, no se debe komer muncho, pues puede poner en perikolo la virtud. "}
{"id": "6853", "revid": "7321", "url": "https://lad.wikipedia.org/wiki?curid=6853", "title": "Maran", "text": "Maran (en ivrit \u05de\u05e8\u05df), es un titolo uzado para hahamim los kualos son muy grandes. Este termo es uzado sobre t\u00f3du entre los sefardim, ma tambien es uzado por alkunos ashkenazim haredim.\nEs una palavra en arameo uzada frekuentemente en la Gemara, i ke signifika el muestro maestro (\u05de\u05b8\u05e8\u05b7\u05df, m\u0101ran). M\u00e1 komunmente, de ak\u00f3dro kon lo ke kere dizir la traduksiyon, es un titolo dado a hahamim los kualos son konsiderados lideres i maestros influyentes. Endemas, es una alkunya komun entre alkunos sefardim de los Estatos Unitos d'Amerika, komo por egzemplo, la supermodelo Josie Maran.\nEl uzo m\u00e1 komun del termo es en referensia al \"Maran Beth Yosef\", el sinyor haham Yosef Karo. De f\u00e1kto, kuando no se uza kon la alkunya, uzualmente se refiere al sinyor haham Karo. De entre los hahamim de muestros ty\u00e9mpos, Ovadia Yosef es el sinyor haham m\u00e1 asosiado kon este titolo.\nEndemas, el titolo Maran es atribuyido a hahamim, los kualos son kavesas fondadoras de alkun movimento ideolojiko o kulturalo. Este uzo es en jeneral limitado a la komunikasiyon dentro de este movimento en partikolar. Por egzemplo, dentro de las sus respektivas komunitas, Rav Elazar Shach (Maran HaRav Shach), El Rosh Yeshiva de Ponevitch i el Rav Joel Teitelbaum, Rebbe de Satmar son yamados por este titolo.\nAnsina komo kon otros titolos de onor, este titolo va antes del nombre: por egzemplo, uno puede dizir \"Maran HaRav Ovadia Yosef\". De manera similar kon los titolos komo el de \"doktor\", es uzado kuando se presisa avlar direktamente i no egziste dubio alkuno. Kuando se uza kon un nombre, siempre debe ser sigido por el titolo (redundante) \"HaRav\" o \"Sinyor Haham\". Nunka se presede del artikolo \"El\", afil\u00fa alkunos djurnalistas lo azen esta falta.\nLos Kristyanos Siriakos, los kualos uzan la variet\u00e1 siriaka del arameo, azen referensias a Yesukristo uzando el mismo titolo."}
{"id": "6855", "revid": "18091", "url": "https://lad.wikipedia.org/wiki?curid=6855", "title": "Linea de Alto Prestor Kenitra-Tanjer", "text": "La Linea de Alto Prestor Kasablanka-Tanjer es una linea planifikada para tr\u00e9nos de alto prestor en Marroko, entre las sivdades de Kasablanka i Tanjer. El proyekto fue anunsiado en Novembro de 2007 por el govyerno nasional. La linea, de unos 200 Km de lunjitud ser\u00eda antonses la prim\u00e9ra linea de alto prestor en Afrika. Se espera empiesar el fraguamy\u00e9nto enel anyo 2009 i akavarlo enel anyo 2013, i dempues sigir ekstendiendo la red de trenos asta el anyo 2030, yegando a sivdades komo Kasablanka, Marrakesh, Agadir, El Aaiun, Rabat, Fez, Oujda i potensialmente asta Arjel. El fraguamyento lo van aser entreprisas fransesas i el servisio se va aser uzando trenos franseses."}
{"id": "6856", "revid": "18091", "url": "https://lad.wikipedia.org/wiki?curid=6856", "title": "French Hill", "text": "French Hill (en ivrit: \u05d4\u05d2\u05d1\u05e2\u05d4 \u05d4\u05e6\u05e8\u05e4\u05ea\u05d9\u05ea\u200e, \"HaGiv'a HaTzarfatit\", \"Kulina de la Fransesa\"), tambi\u00e9n konosida komo \"Giv'at Shapira\" (en ivrit: \u05d2\u05b4\u05bc\u05d1\u05b0\u05e2\u05b7\u05ea \u05e9\u05b7\u05c1\u05e4\u05b4\u05bc\u05d9\u05e8\u05b8\u05d0 ( (en arabo: Karm el-Wiz\u200e) es una m\u00e1ale predominantemente djudia ubikada en el Sentro-Nord de la sivdad de Yerushalayim. Est\u00e1 ubikada en territ\u00f3rio obtenido durante la Gerra de los Sesh Dias enel anyo 1967. Fue aneksado a Yisrael mediante una ley konosida como \"Ley de Yerushalayim\" enel anyo 1980.\nOrijin del su nombre.\nEl orijin del su nombre no est\u00e1 klaro. Puede ke se deba a un jeneral brit\u00e1nico, John French, 1st Earl of Ypres el kualo, asigun la istorya, ten\u00eda los sus kuartelos en esta kulina. De kualkiero modo, el jeneral French nunka sirvi\u00f3 en esta reji\u00f3n , ansina ke la teor\u00eda no parese ser korrekta. Asigun el istoryador yisrael\u00ed Zev Vilnay, esta ty\u00e9rra pertenes\u00eda al monasterio kat\u00f3liko de Santa Ana, del kualo la mayor\u00eda de los sus monjes ven\u00edan orijinalmente de Fransia, antonses el nombre \"HaGiv'a HaTzarfatit\", ke signifika \"La Kulina de la Fransesa\" parese tener m\u00e1s sentido. Si la baza del nombre de la ma\u00e1le era el nombre del jeneral French, el nombre korrekto en ivrit tin\u00eda ke ser Givat French, ya ke los nombres propios no se tradusen, i \"Tzarfat\" es \"Fransia\"en ivrit o en todo kaso French's Hill en inglezo.\nIstorya.\nBasho kontrolo djordano, el \u00e1rea era uzada komo posto de komando i vijilansia militar. Enel anyo 1969, dempues de la reunifikasiyon de la sivdad de Yerushalayim posterior a la Gerra de los Sesh Dias, se empieso el fraguamy\u00e9nto de una mueva m\u00e1ale para kriar un enlaso entre Yerushalayim Oksidental i el kampus de la Universita Ebrea de Yerushalayim en Mount Scopus, el kualo av\u00eda sido un enklave yisrael\u00ed en tyerritorio djordano antes de la gerra. El nombre ofisial de la mueva m\u00e1ale fue Giv'at Shapira. Una seksiyon de la m\u00e1ale, yamada Tzameret HaBira, estaba povlada sobre todu por olim de Estatos Unitos d'Amerika, los kualos fraguaron las sus kazas privadamente. \nDemografiya.\nDe ak\u00f3dro kon el istoryador arabo Walid Khalidi, egzistian alkunos arabos biviendo en el \u00e1rea antes del anyo 1967. El afirma ke se mudaron a la zona dempues de la Gerra Araba-Yisraeli de 1948 . French Hill tiene endagora una povlasiyon de unos 6.631 abitantes, kon una densit\u00e1 de 10,9 abitantes por dunam, ekivalentes a unos 10.900 abitantes/km\u00b2). Tzameret HaBira est\u00e1 menos densamente povlado, kon una densit\u00e1 de 4,7 abitantes por dunam (4.700 abitantes/km\u00b2). La su povlasiyon es mayoritariamente djudia, kon una grande povlasiyon de djudios de Amerika del Sud i de la antika Union Sovyetika.\nEskolas e institusiyones relijiosas.\nFrench Hill tiene 9 esnogas. Una de eyas, Kehillat Ramot Zion (en ivrit: \u05e7\u05d4\u05d9\u05dc\u05ea \u05e8\u05de\u05d5\u05ea \u05e6\u05d9\u05d5\u05df\u200e), es una komunita konservadora. La prim\u00e9ra eskola primaria en Yisrael administrada por el movimento konservador, la eskola Frankel, fue establesida en Giv'at Shapira.\nKonflikto Arabo-Yisraeli.\nLa interseksiyon de French Hill konekta a Yerushalayim kon Ma'ale Adumim i la Mar Amortada. Esta interseksiyon es el lugar donde onze atakos terroristas palestinos an okurrido. De ak\u00f3dro kon la revista amerikana US News and World Report, \"el konkurrido distribuidor, el kualo divide la ma\u00e1le djudia de French Hill de la m\u00e1ale araba de Shuafat, es el punto m\u00e1s kolay de akseder en la sivdad para un terrorista de la Ribeira Oksidental ke bushka yisraelis para kometer los sus atakos.\nArkeolojiya.\nUna ekskavasiyon en French Hill en los anyos 1970 i 1971 desentyerr\u00f3 unas tumbas de los per\u00edodos Erodianos i finales del Gr\u00e9ko. Una de las 13 osamentas descuvy\u00e9rtas ten\u00eda inskrito el nombre de \"Yosef ben Haggai\"."}
{"id": "6857", "revid": "4628", "url": "https://lad.wikipedia.org/wiki?curid=6857", "title": "El Aaiun", "text": "El Aai\u00fan (en arabo \u0627\u0644\u0639\u064a\u0648\u0646, El-Aaiun/Al-`Ayy\u016bn; en franses La\u00e2youne) es la sivdad m\u00e1 emportante del Sahara Oksidental, antika kolonia espanyola aktualmente okupada i administrada kaji en la su totalidad por Marroko desde el anyo 1976. Est\u00e1 ubikada en el interior, a 28 Km de la costa nord del paez, djunto al wadi Saguia el Hamra en la rejion de Saguia el Hamra.\nEn los campos de refugiados de Tinduf.\nEl Aai\u00fan da nombre a una de las katro wilayas en las kualas se dividen los kampos de rifujiados saharauis de la Repuvlika Araba Saharaui Demokratika en las serkan\u00edyas de la sivdad arjelina de Tinduf."}
{"id": "6858", "revid": "209", "url": "https://lad.wikipedia.org/wiki?curid=6858", "title": "El Aaaiun", "text": ""}
{"id": "6870", "revid": "4628", "url": "https://lad.wikipedia.org/wiki?curid=6870", "title": "Washington, D.C.", "text": "Washington, D.C. (Distrito de Columbia) es el distrito donde es el kapitalo de los Estatos Unitos d'Amerika.\nWashington es una munisipalitad kon 646,449 de personas en 2013. Es una de las sivdades mas importantes de Amerika i del mundo. Tiene un ayroporto internasional."}
{"id": "6882", "revid": "7321", "url": "https://lad.wikipedia.org/wiki?curid=6882", "title": "Hiloni", "text": "Hiloni (en ivrit \u05d7\u05b4\u05dc\u05bc\u05d5\u05b9\u05e0\u05b4\u05d9), derivada de la palavra en ivrit hulin, la kuala signifika \"sekular\" o \"profano\", es el termo uzado en Yisrael para los djudios ke no son relijiozos.\nM\u00e1s de la mitad de tudos los yisraelis se definen a eyos mismos komo \"hilonim\". Entre un 15%-20% se deskriven a si mismos komo Haredim (ultra-ortodoksos) o datiim (ortodoksos). El resto de la povlasion del paez se define komo masorti (observa las tradisiyones, m\u00e1 no tan dogmatikamente komo los ortodoksos). Los Masortim en Yisrael observan tradisiyones komo asender las kandilikas de shabat, limitando las sus aktivit\u00e1s en shabat i kumiendo s\u00f3lu kumida kasher.\nKomo nativos de Yisrael, los hilonim avlan ivrit. Komo Yisrael es un estado djudio, munchos hilonim observan fy\u00e9stas nasionales i kostumbras, komo Yom Ha'atzmaut i Yom Hasho\u00e1.\nIstorya del sekularismo en Medinat Yisrael.\nEl konsepto del Zionismo Pol\u00edtiko de oy endia fue fondado kon baza en valores i kreyensias sekulares. El padre del movimento Zionista moderno, Theodor Herzl, era un djudio ostriako asimilado. Anke al prinsipio la mayoria de akeyos imigrando a Ty\u00e9rra Santa eran djudios ortodoksos los kualos imigraron debido la kedush\u00e1 de la ty\u00e9rra i el su dezeo de ser entierrados en Yerushalayim, d\u00e9ke egziste la kreyensia ke el Mashiah va rebivir a akeyos entierrados en Yerushalayim prim\u00e9ro ke los del resto del mundo, endem\u00e1s debido a los munchos pogromos en Europa Oryental, munchos djudios desharon el paez ande avian nasido para bivir en la Ty\u00e9rra de Yisrael, kon motivasiyones de sekurit\u00e1, libbert\u00e1 relijioza i hu\u00e9rtes afinit\u00e1s zionistas. Durante la prim\u00e9ra ola (1882-1903) de la aliya Zionista, i espesialmente durante la Sigunda Ali\u00e1 (1904-1914), la povlasion djudia del Emperio Ottomano, la kuala estava mayormente konformada por djudios sekulares, iva kreser muncho. Estos olim fondaron sivdades komo Tel Aviv i establesieron kibbutzim, los kualos estaban bazados en las ideas del sosialismo, sin relasiyon alkuna kon el djudaismo komo relijion o komo kompendio de valores. A medida ke el numero de olim iva kresiendo, tambien iva kresiendo la proporsiyon de djudios sekulares. Asta el establesimiento de la medin\u00e1, el numero de djudios relijiozos era relativamente chiko. \nPara el anyo 1987, Thomas Friedman av\u00eda estimado ke la distrivusiyon de la povlasiyon yisraeli era de un 45% sekular, 35% tradisiyonal, 15% dati i 5% haredi. Asta resientemente, los hilonim kontrolaban i eran la kaji mayoria absoluta de las esferas kulturalas, artistikas, politikas i de entretenimy\u00e9nto en Yisrael. M\u00e1 endagora, kon el kresimiento pish\u00edn de tanto la povlasiyon haredi komo la nasional relijioza, este puede no ser el mismo kavzo en unos p\u00f3kos anyos. \nKonflikto kon djudios observantes.\nLos hilonim yisraelis tienen endagora munchos problemas, los kualos tienen munchos desak\u00f3dros kon los relijiosos, espesialmente la povlasiyon haredi. Los konfliktos entre los dos grupos aparesen d\u00e9ke la negativa de los haredim a servir en la tsav\u00e1, los grupos de haredim komo Neturei Karta i Ger, los kualos se opozan a la egzistensia de la Medin\u00e1, i el poderoso \"lobby\" haredi, el kualo arrima ke el porko sea defendido de ser komersiado en Yisrael i la serradura de todas las butikas en shabbat. "}
{"id": "6883", "revid": "453", "url": "https://lad.wikipedia.org/wiki?curid=6883", "title": "Dov Lior", "text": "Dov Lior (en ivrit:\u05d3\u05d1 \u05dc\u05d9\u05d0\u05d5\u05e8\u200e, nasido enel anyo 1933) es el Rabino Shefe de Hevron i Kiryat Arba en la parte sud de la Ribeira Oksidental, o Yehuda i Shomron. Endem\u00e1s es el Rosh Yeshiva de la yeshiva Hesder Kiryat Arba , i es el shefe del \"Konsejo de Hahamim de Djudea i Samaria\".\nNasi\u00f3 en una famiya has\u00eddika de Belz, ijo de Moshe Leibland en Breslau, Galitzia, Polonia. Tent\u00f3 abordar el vapor Exodus, m\u00e1 eventualmente parvin\u00f3 abordar el vapor \"Negba\" unas semanas antes del establesimiento de la medin\u00e1, en ande trok\u00f3 la su alkunya a \"Lior\". En Yisrael, estudi\u00f3 en la yeshiva i eskola sikundaria \"Kfar HaRoeh\", del movimento Bnei Akiva i dempues en la yeshiva Merkaz HaRav del haham Zvi Yehuda Kook, en ande debido al f\u00e1kto de ser un u\u00e9rfano, el haham Kook lo trataba komo a un ijo. Se kaz\u00f3 enel anyo 5720 del kalendario ebreo (1960 del kalendario oksidental) kon Bitya, m\u00e1 la su esposa muri\u00f3 de k\u00e1nser enel anyo 5728 (1968 del kalendario gregoriano); se volvi\u00f3 a kazar enel anyo 5736 (1976 del kalendario gregoriano) kon la rabineza Esther, viuda del haham Ephraim Shahor. El sinyor haham Dov Lior tiene 11 ijos, 55 inyetos i dos bizinyetos. Dos de los sus ermanos arrivaron a Yisrael dempu\u00e9s ke el i se unieron al kibbutz HaMa'apil.\nEl sinyor haham Dov Lior es konsiderado por munchos komo uno de los m\u00e1s grandes l\u00edderes e ide\u00f3logos del movimento Zionista Relijioso i el elevo favorito del haham Zvi Yehuda Kook, ijo del sinyor haham Abraham Isaac Kook. A fines de los anyos 80, el djuzgo jeneral empedi\u00f3 la eleksiyon de Lior al Konsejo Supremo Rabiniko de Yisrael apenas ke saliera a la luz p\u00fablika un eshk\u00e1ndalo relasionado con deklarasiones echas por el haham Lior en las kualas el sujir\u00eda ke se podr\u00edan uzar los terroristas \u00e1rabos kapturados para efektuar eksperimentos m\u00e9dikos. El haham Lior, djunto kon otros hahamim, iva sentar un presedente a nivel al\u00e1jiko, dekretando ke Yisrael debe travar en kontro de las povlasiones siviles en akeyas \u00e1reas ande se orijinen atakos terroristas en kontro de komunitas djudias (asentamientos), i dempu\u00e9s de la masakre akontesida en la yeshiva Merkaz HaRav, dekret\u00f3 ke est\u00e1 defendido por la Alaha (Ley Djudia) el dar lavoro o alkilar una kaza a arabos. \nEl 19 de Marso de 2007, el haham Lior yeg\u00f3 a la komunita de Beit HaShalom i di\u00f3 las sus berahot tanto a la fr\u00e1gua komo a la komunita djudia lokal. El 21 de Jenero de 2008, los hahamim Dov Lior, Ya'akov Shapira de la yeshiva Merkaz HaRav, Elyakim Levanon de Elon Moreh i Nahum Rabinovitch de Ma'ale Adumim se reunieron en Beit HaShalom para deklarar kondjuntamente ke la pol\u00edtika del govierno yisraeli asya los asentamientos era \"peor ke el Papel Blanko del Mandato Brit\u00e1niko\""}
{"id": "6891", "revid": "18091", "url": "https://lad.wikipedia.org/wiki?curid=6891", "title": "Tiberias", "text": "Tiberias (en ivrit \u05d8\u05d1\u05e8\u05d9\u05d4, Tverya, en arabo \u0637\u0628\u0631\u064a\u0629, Tabariyya) es una sivdad en la ribeira oksidental de la Mar de Galilea, en el Distrito Nord de Yisrael. Asigun El Buro Sentral de Estad\u00edstikas de Yisrael (CBS), a fines del anyo 2003, la sivdad ten\u00eda una povlasi\u00f3n de 39.900 abitantes. Tiberias es rekonosida komo una de las katro sivdades santas djud\u00edas djunto con Yerushalayim, Hevron i Safed. Tiberias es el lugar m\u00e1 vijitado en los d\u00edas de hagim en Yisrael en el Distrito Nord del paez.\nLa siudad a bivido resientemente una serie de atakos de koetes Katyushas del Libanon lansados por Hizbol\u00e1. Munchos sivdadanos an sido amortados i feridos en estos atakos. Tiberias fue fraguada aproksimadamente enel anyo 20 E.K. por Herodes Antipas, ijo de Herodes el Grande en el sitio de una aldea destruyida de Rakkat, i paso a ser la kapital del su reino en Galilea. Fue nombrado ansina en onor del Imperador Tiberio."}
{"id": "6892", "revid": "4628", "url": "https://lad.wikipedia.org/wiki?curid=6892", "title": "Prinzipado", "text": "Un prinzipado es un feudo mon\u00e1rkiko o estato soverano, reynado por un monarka kon el titolo de prinzipe o prinzesa, or (en el su sentido m\u00e1 amplio) kualker monarka kon otro titolo m\u00e1 grande i emportante, el kualo endemas es prinzipe de este tyerrit\u00f3rio."}
{"id": "6893", "revid": "7331", "url": "https://lad.wikipedia.org/wiki?curid=6893", "title": "Estreya de David", "text": "La Estreya de David o Eskudo de David (Magen David en ivrit, \u05de\u05b8\u05d2\u05b5\u05df \u05d3\u05b8\u05bc\u05d5\u05b4\u05d3 kon nikkudot o \u05de\u05d2\u05df \u05d3\u05d5\u05d3 sin nikudot, transkrito M\u0101\u1e21\u0113n D\u0101w\u012b\u1e0f por los akademikos, pronunsiado \"ma\u02c8\u0261en da\u02c8vid\" en ivrit moderno i \"Mogein Dovid\" en ivrit ashkenazi i en idish), es un simbolo jeneralmente rekonosido de identidad djudia i de djudaismo.\nResive el su nombre de David Ameleh de la Istorya antika de Yisrael i de Yehuda; i el su uzo m\u00e1 komun empies\u00f3 en la Edad Media djunto kon el de la Menor\u00e1. Jeometrikamente es un exagrama. Kon el establesimiento del Estado de Yisrael enel anyo 1948 i la Estreya de David en la Bandeira de Yisrael tambien se a trokado a ser un simbolo de la medin\u00e1, i esta asosiado direktamente kon el movimento zionista."}
{"id": "6894", "revid": "1378", "url": "https://lad.wikipedia.org/wiki?curid=6894", "title": "Aljama", "text": "El termo aljama (del \"\u0177\u0101ma'a\u02bb\", \u00abkonjunto de personas\u00bb) en espanyol a sido tradisionalmente uzado para referirse al konjunto de djudios o moros de una sivdad (espesialmente \"\u0177\u0101ma' al-yahud\", \u00abkonjunto de los djudios\u00bb).\nLa aljama era pues la djunta de djudios o de moros en Espanya durante la Edad Media. Tambi\u00e9n pod\u00eda ser referida komo morer\u00eda, djuderia, o asta komo la misma esnoga. Aparese ya kon este signifikado en un poema de Gonzalo de Berceo en el anyo 1220:\nLa aljama en la Korona de Kastilya tambi\u00e9n ten\u00eda un valor ekon\u00f3miko i fiskal. Aljama era la komunita djudia la kuala reunia los empuestos ke la monarkiya impon\u00eda sobro de eyos (los kualos eran konsiderados s\u00fabditos direktos del rey). As\u00ed, una sivdad kon aljama se enkargaba de los empuestos de la su komunita i de otras las kualas le eran aneksadas, normalmente en sivdades o viyas serkanas. Ans\u00ed, la egzistencia en una sivdad de una aljama indika ke tin\u00eda emportansia i kantidad de povlasi\u00f3n, endem\u00e1s ke una organizasi\u00f3n interna ke le permite enkargarse de los empuestos de una serie de sivdades i viyas.\nEn al su signifikado arabo, se yama \"\u0177\u0101mi\u02bb\" o aljama a la mishkita mayor de una sivdad (una mishkita normal es una \"mas\u0177id\"). Afil\u00fa en arabo ambos termos son siferentes, en kastilyano se suele dizir \u00abmezquita aljama\u00bb para referirse, por egzemplo, a la de Kordova o las ke egzistieron en otras sivdades de Al-Andalus, sobre t\u00f3du en el lugar en el ke oy endia esta la katedral o kilisia prinsipal."}
{"id": "6896", "revid": "208838", "url": "https://lad.wikipedia.org/wiki?curid=6896", "title": "Televizy\u00f3n", "text": "La televizy\u00f3n (TV i konozida komunmente komo tele) es un sistema de telekomunikasiyon para la transmisiyon i resepsiyon de imajenes en movimy\u00e9nto i sonete a distansia.\nEsta transmisiyon puede ser efektuada a traverso de ondas de radio o por redes espesializadas de television por kable. El reseptor de las senyales es el televisor.\nLa palavra \"television\" es una mistura de la palavra gr\u00e9ka \"Tele\" (distansia) i la latina \"visio\" (vision). El termo \"television\" se refiere a todos los aspektos de transmisiyon i programasiyon de television. A vezes se eskrive s\u00f3lu komo TV. Este t\u00e9rmo fue uzado por prima vez enel anyo 1900 por Constantin Perski en el \"Kongreso Internasional de Elektrisidad de Paris\" (KIEP).\nEl D\u00eda Mondial de la Television se fiesta el 21 de Noviembro en arrik\u00f3dro de la data en la kuala se fiest\u00f3 en 1996 el prim\u00e9r Foro Mondial de Television en las Nasiones Unitas."}
{"id": "6897", "revid": "7321", "url": "https://lad.wikipedia.org/wiki?curid=6897", "title": "Kagliari", "text": "Kagliari (en sardo: Kasteddu; en italiano: Cagliari; en katalan: C\u00e0ller) es una sivdad kon 163.000 abitantes, kapital de la Reji\u00f3n Ot\u00f3noma de Sardenya, ubikada en la zona sud de la ad\u00e1, frente al golfo al kualo da nombre. Inkluye a las m\u00e1ales Elmas, Assemini, Capoterra, Quartucciu, Quartu Sant'Elena, Monserrato, Sestu i Selargius, el \u00e1rea metropolitana tiene una povlasiyon de unos 500.000 abitantes."}
{"id": "6898", "revid": "4611", "url": "https://lad.wikipedia.org/wiki?curid=6898", "title": "Sardenya", "text": ""}
{"id": "6899", "revid": "209339", "url": "https://lad.wikipedia.org/wiki?curid=6899", "title": "Lingua katalana", "text": "La Lingua katalana es una lingua romanse ke se avla en Espanya, Fransia, Andorra i en la sivdad italiana de Alguero. Su n\u00famero de favlantes esht\u00e1 entre 3 millones ( komo lingua materna) i los 11 (komo total de favlantes), Es lingua ofizial en Andorra, ansina como lingua co-ofizial en Katalunya, Baleares, i la Komunid\u00e1 Valensiana. I la sivdad de Alguero, en Italia.\nEn Katalunya, es la lingua uzada para todos los asuntos de pol\u00edtika, ansina komo la edukasy\u00f3n, en la ke el ensino es en lingua Katalana o Oksitana."}
{"id": "6900", "revid": "1207", "url": "https://lad.wikipedia.org/wiki?curid=6900", "title": "Pyr\u00e9n\u00e9es Orientales", "text": ""}
{"id": "6901", "revid": "18091", "url": "https://lad.wikipedia.org/wiki?curid=6901", "title": "Institut d'Estudis Catalans", "text": "El Institut d'Estudis Catalans (en katal\u00e1n, Instituto d'Estudios Katalanos, IEK) es un instituto kulturalo katalan privado fondado por inisiativa de Enric Prat de la Riba asigun los ak\u00f3dros de la Diputasiyon de Barselona del 18 de Djunio de 1907 i del 14 de Fevrero de 1911 de la kuala Enric Prat de la Riba era presidente. Lo konforma una korporasiyon akademika, sient\u00edfika i kulturala, la kuala tiene por objketivo la abediguasiyon de todos los elementos de la kultura de Katalunya.\nEstas fonksiones estan rekonosidas por el Real Dekreto 3118/1976, del 26 de Noviembro, i la Resolusiyon de la Generalidad de Katalunya del 17 de Mayo de 2001, por la kuala se puvlikan los sus estatutos, los kualos arekojen la letra i el esp\u00edritu de los ak\u00f3dros fondasyonales. Enel anyo 1922 fue admitido en la Uni\u00f3n Akad\u00e9mika Internasionala.\nEl instituto tiene la su sede prinsipala en la sivdad de Barselona i a establesido delegasiyones en todo el su \u00e1mbito jeogr\u00e1fiko de aktuasiyon, el kualo abarka todos los lugares de lingua i kultura katalanas (art\u00edkolo 1 del Real Decreto 3118/1976). \nLa seksiyon filol\u00f3jika del IEC kumple la fonksion de akademia de la lingua katalana. Las sus kompetensias de normativid\u00e1 de la lingua son rekonosidas en Katalunya, las Baleares i Andorra. En los Pirineos Oryentales, afil\u00fa el kar\u00e1kter no ofisial de la lingua, el Konsejo Jeneral del Departamento de Pirineos Oryentales tambi\u00e9n rekonose la su avtoridad normativa. En la Komunida Valensiana se rijen por las normas de Acad\u00e8mia Valenciana de la Llengua, las kualas son, de f\u00e1kto, las mismas que las del IEC; mientras ke en la Franja de Arag\u00f3n, se uzan las sus normativas de f\u00e1kto, al no ser una lingua ofisial el katal\u00e1n. El IEC es oy endia el enkargado de la revisiyon del Diksionario Katal\u00e1n-Valenciano-Balear."}
{"id": "6902", "revid": "7321", "url": "https://lad.wikipedia.org/wiki?curid=6902", "title": "Iberia", "text": "Iberia, L\u00edneas Aereas de Espanya o mijor konosida por su nombre chiko Iberia, es la linea aerea ofisial de Espanya. La Aerolinea tiene una red que kubre 101 destinos internasionales i 40 nasionales, kon bolos a Evropa, el Medio Oryente, Afrika, i los Estatos Unitos d'Amerika. El su aeroporto prinsipal es el Ayroporto Internasional Madrid-Barajas, en Madrid i tiene otros hubs sekundarios en los Aeropuertos de El Prat en Barselona i Tenerife Nord en la isola de Tenerife. Enel anyo 2006, la aerolinea tranzporto 27,8 milyones de pasajeiros i tuvo unas ganansias totales de 32 milyones de euros enel anyo 2008.\nPrograma de Viajero Frekuente.\nIberia Plus es el programa de viajero frekuente de Iberia. Inkluye todos los benefisios ke la aerolinea da a los sus uzuarios kuando toman volos dentro de la alianza Oneworld. Las milyas akumuladas pueden ser uzadas en volos de Iberia, endemas de las aerolineas haverim komo American Airlines i British Airways, las kualas endemas estan planifikando asosiarse m\u00e1 bien komo una s\u00f3la aerolinea a partir del anyo 2010."}
{"id": "6903", "revid": "20013", "url": "https://lad.wikipedia.org/wiki?curid=6903", "title": "Bimuelos", "text": "Bimuelos (o tambien eskrito komo bunyuelos, birmuelos, bermuelos, burmuelos o bunyols) son tortas chikas de orijin espanyol. Los bimuelos son un postre popular en munchos payises de Amerika Latina, las isolas Filipinas, Espanya i en ande egzisten komunitas sefardis. Los bimuelos son una masa echa kon trigo o papas o mandioka, alkunas vezes kon savor de ainito, la kuala es amasada i frita en alzeyte kaliente, i dempues banyada kon una salsa dulse, un almibar. A vezes los bunyuelos son yenados kon k\u00e9zo o jalea.\nEgzisten referensias a los bimuelos en la kumida de Mayorka, Katalunya i Valensia: endemas, egzisten en la Turkiya, India i Suria. Los djudios en la Turkiya azen bimuelos kon matza en Pesah i kon arina de trigo kuando no es esta fy\u00e9sta. Endemas, son kumidos durante Hanukka. En Olanda egziste un postre paresido, yamado \"Oliebollen\" (el kualo signifika \"bolas de alzeye\", d\u00e9ke son echas fritadas en alzeyte kaliente) i tradisionalmente servidas el 31 de Disiembre: la masa es endulsada kon vainiya i puede kontener pasas o alkunos frutos sekos de la shar\u00e1. Kuando es yenado kon krema se le yama \"Berliner Bollen\", o \"bolas berlinezas\"."}
{"id": "6904", "revid": "453", "url": "https://lad.wikipedia.org/wiki?curid=6904", "title": "Haim Sabato", "text": "Haim Sabato es un haham i eskritor yisraeli nasido en El Kairo, Ayifto. Nasido en una famiya respektada i konosida de Alepo, Sabato se mud\u00f3 kon la su famiya a Yerushalayim kuando el era un ninyiko en los anyos 50. El fue el ko-fondador de la yeshiva Hesder en Ma'ale Adumim yamada Yeshivat Birkat Moshe, enel anyo 1977, i a publikado katro novelas, endemas de eskritos relasionados kon la Tora. El su estil le faze ganar komparasiyones kon el tambien eskritor yisraeli ganador de un Premio Nobel, Shmuel Yosef Agnon."}
{"id": "6905", "revid": "4628", "url": "https://lad.wikipedia.org/wiki?curid=6905", "title": "Liechtenstein", "text": "Liechtenstein (en alman F\u00fcrstentum Liechstenstein, \"Prinsipado de Liechstenstein\") es un chiko paez de Evropa ubikado entre Suisa i Ostria. El su govyerno es una monarkiya, un prinsipado govyernado por un prinsipe. La su kapital es la sivdad de Vaduz, fondada enel anyo 1719, afil\u00fa la sivdad m\u00e1 grande es Schaan, al nord de la kapital. El paez esta en asosiasiyon kon Suisa, kon la kuala tiene una union aduanera. El paez ingres\u00f3 a las Nasiones Unitas enel anyo 1990.\nJeografiya.\nEl paez esta ubikado en las montanyas de los Alpes, en el valey del rio Rin i tiene montanyas altas komo el Naafkopf, de 2.571 metros de altesa, i el Grauspitz, de 2.599 metros de altura, ubikado en la frontiera kon Suisa.\nEkonomiya.\nAfil\u00fa Liechtstentein es un paez chiko, es uno de los paezes ande la kalidad de vida esta entre las mas altas del mundo todo, shukur a las inversiyones ekstranjeras las kualas azen al paez un sentro finansiero muy emportante. La famiya Liechstenstein, la kuala tiene propriet\u00e1s en muchos paezes de Evropa Sentral, es una de las famiyas reales m\u00e1 rikas de Evropa.\nGovyerno.\nEl paez es una monarkiya ereditaria en linea maskulina, govyernada por un prinsipe. Oy endia elmonarka es el prinsipe Hans Adam II. Endemas, egziste un Konsejo de Govyerno los kualos son elejidos por el Parlamento o Landtag, i konfirmados por el prinsipe. El Landtag es una asamblea lejislativa la kuala tiene los sus my\u00e9mbros elejidos por voto popular kada katro anyos."}
{"id": "6906", "revid": "9621", "url": "https://lad.wikipedia.org/wiki?curid=6906", "title": "Al-Andalus", "text": "Se konose komo Al-Andalus (en arabo \u0627\u0644\u0623\u0646\u062f\u0644\u0633) al tyerritorio de la Peninsula Iberika basho kontrolo musulmano durante la Edad Media, entre los anyos 711 i 1492.\nDempues de la invasiyon musulmana de la peninsula, Al-Andalus se fue integrar en la provensiya nord-afrikana del Kalifato Umeya, para m\u00e1s t\u00e1dre trokarse en un emirato i dempues, en un kalifato independiente del poder Abas\u00ed. Kon la disolusiyon del Kalifato de Kordova enel anyo 1031, el tyerritorio se iva dividir en varios reynos chikos o Taifas, los kualos orijinaron las invasiyones bereberes Almor\u00e1vide i la Almohade.\nKon el avanso de la Rekonkista empiesada por los kristy\u00e1nos arifujiados en las montanyas del Nord de la pen\u00ednsula, el nombre de Al-Andalus empies\u00f3 a ser sin\u00f3nimo del tyerrit\u00f3rio el kualo estaba menguando basho kontrolo arabo-musulmano, las kualas frontieras ivan siendo empushadas asia el Sud, asta ke la sivdad de Granada fue tomada por los Reyes Katolikos enel anyo 1492, la kuala akab\u00f3 kon el dominio musulmano en la pen\u00ednsula.\nOrijin del nombre.\nEl fil\u00f3logo Joaqu\u00edn Vallv\u00e9 Bermejo, en su la obra \"La divisi\u00f3n territorial de la Espa\u00f1a musulmana\", afirm\u00f3 ke el nombre \"Al-Andalus\" tiene el su orijin en la ekspresiyon araba \"Jazirat al-Andalus\", ke signifika \"la ad\u00e1\" o \"la pen\u00ednsula\" del Atlantiko o la Atlantida, i la kuala yiria aludir a la Peninsula Iberika."}
{"id": "6907", "revid": "681", "url": "https://lad.wikipedia.org/wiki?curid=6907", "title": "Taiwan", "text": ""}
{"id": "6911", "revid": "212", "url": "https://lad.wikipedia.org/wiki?curid=6911", "title": "Shoah", "text": ""}
{"id": "6913", "revid": "7321", "url": "https://lad.wikipedia.org/wiki?curid=6913", "title": "Subliminal (rapero)", "text": "Ya'akov \"Kobi\" Shimoni (en ivrit: \u05d9\u05e2\u05e7\u05d1 \"\u05e7\u05d5\u05d1\u05d9\" \u05e9\u05de\u05e2\u05d5\u05e0\u05d9, nasido el 13 de Noviembro de 1979) jeneralmente konosido por el su nombre art\u00edstiko Subliminal (en ivrit: \u05e1\u05d0\u05d1\u05dc\u05d9\u05de\u05d9\u05e0\u05dc), es un rapero yisraeli i un produktor de m\u00fasika.\nBiografiya.\nSubliminal nasi\u00f3 en Tel Aviv i la su madre es orijinalmente de Mashhad, Iran i el su padre nasi\u00f3 en Tunesia. Subliminal empies\u00f3 a kantar kuando el iva tener 12 anyos, i a los 15 anyos el konosi\u00f3 a Yoav Eliasi (HaTzel). Los dos se izieron amigos pish\u00edn d\u00e9ke el amor ke tin\u00edan por el hip-hop.\nImpakto sosyal.\nKon las sus letras i konsertos, Subliminal i su grupo de rap bushkan enspirar i animar a las muevas jenerasiones a estar djuntos komo una nasyon yisrael\u00ed unifikada. En munchos de los sus konsertos, Subliminal empiesa yamando a la audiensya, \"\u00a1Ken est\u00e9 orgolyozo de ser sionista en la medin\u00e1, ke alevante las sus manos al \u00e1yre! \u00a1Diz\u00ed yeah!\" Subliminal puede ser visto en munchos de los sus konsertos yevando ropa rapera amerikana i una lunga kadena kon la estreya de David enkolgada de la garganta."}
{"id": "6914", "revid": "4628", "url": "https://lad.wikipedia.org/wiki?curid=6914", "title": "Folklor", "text": "El Folklore, folklor, (del inglez \"folklore\", i \u00e9ste de \"folk\", \u2018puevlo\u2019 i \"lore\", \u2018konosimy\u00e9nto\u2019) es el kuerpo de ekspresiyon de una kultura, kompuesto por konsejas, musika, bayles, ledjendas, istorya oral, proverbios, shakar\u00fakas, superstisiyones, kost\u00fambres, artesaniya i dem\u00e1s, kom\u00fan a una povlasiyon espesifika, inkluyindo las tradisiyones de esta kultura, subkultura o grupo sosyal. Tambi\u00e9n puede receber este nombre el estudio de estos temas.\nEl termo inglezo \"\u00abfolklore\u00bb\" fue enventado el 22 de Ogusto del anyo 1846 por el arke\u00f3logo brit\u00e1niko William Thoms, el kualo dezeaba kriar una palavra para denominar lo ke antonses se yamaba \u00abkozas antikas populares\u00bb. La definisiyon m\u00e1s ampliamente akseptada por los envestigadores aktuales de la espesialit\u00e1 es \u00abla komunikasiyon art\u00edstika en grupos chikos\u00bb, propuesta por el envestigador de la Universit\u00e1 de Pennsilvania Dan Ben-Amos."}
{"id": "6917", "revid": "204", "url": "https://lad.wikipedia.org/wiki?curid=6917", "title": "Mario Javier Saban", "text": "Mario Javier Saban (en ivrit: \u05de\u05d0\u05d9\u05e8 \u05e1\u05d1\u05df ) (Buenos Ayres, 1966), abediguador i eskritor arjentino sovre istorya i teolojiya ke bive en la sivdad de Madrid.\nLa su famiya es desendiente de djudios iberikos los kualos se aresentaron en el Emperio Ottomano en el anyo 1492 por la ekspulsion. Asta oy endia, Mario Saban tiene eskritos onse livros en espanyol, de los kualos el ultimo es \"El Juda\u00edsmo de Jes\u00fas\" (2008). \nEn Djunio del anyo 2007 el fond\u00f3 Tarbut Sefarad, fondasiyon de la kuala es el aktual vize-presid\u00e9nte. Es doktor en filosofiya por la Universita Komplutense de Madrid. "}
{"id": "6918", "revid": "155", "url": "https://lad.wikipedia.org/wiki?curid=6918", "title": "Partido de la Djustisia i el Dezvelopamiento", "text": "El Partido de la Djustisia i el Dezvelopamiento (\"Adalet ve Kalk\u0131nma Partisi\" o AKP para identifikar al su partito) es un partito pol\u00edtiko turko de sentro-dirita. El AKP es un partito konservador moderado, de tendensiya dem\u00f3krata-islamika, a la imajen de los partitos demokristy\u00e1nos evropeos, no en vano es my\u00e9mbro observador del Partito Popular Evropeo desde el anyo 2005."}
{"id": "6933", "revid": "18091", "url": "https://lad.wikipedia.org/wiki?curid=6933", "title": "Kes Shefe", "text": "El Kes Shefe es el titolo dado al lider de los Kesim. El aktual Shefe Kes es Rafael Hadane. "}
{"id": "6934", "revid": "7321", "url": "https://lad.wikipedia.org/wiki?curid=6934", "title": "Betahayim Mi\u00e2ara", "text": "Mi\u00e2ara es el nombre del betahayim de la sivdad marroki de Marrakesh. Egziste desde anyo 1560, kuando la mellah de la sivdad, endagora konosida komo \"Hay Essalam\" fue kriada por el sultan Moulay Abdellah. En el betahayim estan las tumbas de 11 tsadikim, o marabouts en arabo."}
{"id": "6936", "revid": "4628", "url": "https://lad.wikipedia.org/wiki?curid=6936", "title": "Mellah de Marrakesh", "text": "La Mellah de Marrakesh, endagora konosida komo Hay Essalam, fue kriada en la medina de la sivdad de Marrakesh enel anyo 1558, basho el kontrolo del Moulay Ismail Ibn Sharif. Para antonses, la komunita djudia de la sivdad kontrolaba kaji tudo el komersio de la dinastia Sa\u00e2di i endemas eran kaji tudos los bankeros, djoyeros, shastres i trabashadores del metal. Durante el su amijor ty\u00e9mpo en el sy\u00e9klo XVI, la Mellah tin\u00eda grande avtonomiya kon fuentes, djardinos, esnogas i asta un souk. Anke la mellah de oy endia se yama Hay Esalam (bairro de la paz) i es muncho m\u00e1 chika i kaji tuda musulmana d\u00e9ke munchos djudios se ivan mudar a otras partes de la sivdad kuando los franseses yegaron a Marroko enel anyo 1912. \nOy endia biven unos 250 djudios en la sivdad de Marrakesh, m\u00e1 kaji tudos biven en otras partes de la sivdad. Afilu la mayoria de las esnogas de la sivdad, komo la Esnoga Salat Al Azama i la Esnoga Nagidim estan ainda en uzo por la komunita, i endemas ay un Talmud Tora, un sentro komunitario i el Betahayim Mi\u00e2ara."}
{"id": "6939", "revid": "4628", "url": "https://lad.wikipedia.org/wiki?curid=6939", "title": "Esnoga Salat Al Azama", "text": " \nLa Esnoga Salat Al Azama (en ivrit: \u05d1\u05d9\u05ea \u05d4\u05db\u05e0\u05e1\u05ea \u05e6\u05dc\u05d0\u05ea \u05d0\u05dc \u05e2\u05d6\u05de\u05d4) es una esnoga de la sivdad de Marrakesh, ubikada dentro de la mellah de la \"medina\" o sivdad vieja. La esnoga forma parte de una serie de fr\u00e1guas tornando a un amplio kortijo sentral, bien kudiado. El lado oryental ha sido amijorado resientemente kon un espasio para ke las mujeres puedan meldar (ezrat nashim), d\u00e9ke las mujeres tradisionalmente kedaban ah\u00faera de la esnoga o meldaban en una kamareta separada. En el piso superior de la esnoga se ankontran una yeshiva i el sentro komunitario. Una konseja lokal dize ke la esnoga fue fragu\u00e1da enel el per\u00edodo del Sigundo Templo por djudios ke nunka av\u00edan bivido en Eretz Israel i no av\u00edan presensiado la destruksiy\u00f3n del Templo. En konsekuensia, no estaba defendido para eyos el komer karne entre el 17 de Tamuz al 9 de Av, data en la kuala los dos templos fueron destruyidos, asig\u00fan la tradision."}
{"id": "6940", "revid": "4628", "url": "https://lad.wikipedia.org/wiki?curid=6940", "title": "Esnoga Nagidim", "text": "La Esnoga Nagidim fue fraguada a fines del sy\u00e9klo XIX. Una ventana, la kuala atravieza el techo es la \u00fanika fuente de luz para las sus tres chikas kamaretas. La entrada se aze por una puerta sin inskripsiyones ubikada en una kaleja oskura, i yeva direktamente a una kamareta rektangular reservada para ke las mujeres puedan meldar. Las kamaretas m\u00e1 chikas de la esnoga konforman una fila. La plataforma para la lektura de la Tora o tev\u00e1, se ankontra en kontro de la pared ke mira en la direksiyon de Yerushalayim. El Aron Akodesh esta en el sentro de la pared oksidental. La esnoga tiene bankas de arsiya kolorada kuvyertos kon telas de munchos kolores i kon almofadas grandes en los kostados.En el sentro de la esnoga, entre la tev\u00e1 i el ar\u00f3n Akodesh, est\u00e1 una fila de bankos de madera, en una konformasiyon t\u00edpikamente marrok\u00ed."}
{"id": "6941", "revid": "18091", "url": "https://lad.wikipedia.org/wiki?curid=6941", "title": "Wadi Abu Jamil", "text": "Wadi Abu Jamil, ubikada en el sentro de la sivdad de Beirut en el area de Centre Ville, era la m\u00e1ale djudia de la sivdad. \nIstorya.\nla m\u00e1ale era el korason de la komunita djudia libanesa, kon la m\u00e1 grande i emportante esnoga del paez, la Esnoga Magen Abraham. En la komunita bivian djudios libanezos i endemas arifujiados ke vin\u00edan de Surya i de Irak. Anke la mayor parte de la komunita ya av\u00eda salido del paez dempues de la Krisis Libaneza de 1958 i la Gerra Sivil Libaneza, las hu\u00e9rsas de la OLP de Yasser Arafat la okuparon m\u00e1 las hu\u00e9rsas Kristy\u00e1nas o Falanjistas kudiaron la m\u00e1ale durante la Gerra del Libanon de 1982. Afil\u00fa la presensia de hu\u00e9rsas palestinas en la m\u00e1ale forsaron a un atako aereo yisraeli el kualo kavz\u00f3 danyos a la Esnoga Magen Abraham.\nOy endia.\nAktualmente, la erensia djudia de la ma\u00e1le esta basho amenasa, ya ke la m\u00e1ale i todo el distrito de Centre Ville estan siendo re-dezvelopados por la entreprisa fransesa Solidere. Enel anyo 2008, la kompanyia resivio munchas kritikas por destruyir tres fr\u00e1guas antikas las kualas eran uzadas por Djudios Libanezos i ke estavan serka de la esnoga.. Komo kualker otra fr\u00e1gua en Beirut, las fr\u00e1guas tin\u00edan una arkitektura djudeo-arabe zor de konsigir en otro tipo de fr\u00e1guas. Asigun el djurnal yisraeli Haaretz, la esnoga tambien esta en perikolo de ser destruyida. Ma endagora, basho el kudiado del Konseho de Komunitas Djudias Libanezas, la esnoga se espera sea restorada.\nDos fr\u00e1guas residensiales de lukso estan siendo fraguadas en la m\u00e1ale, Wadi Hills i Wadi Grand Residence."}
{"id": "6942", "revid": "209", "url": "https://lad.wikipedia.org/wiki?curid=6942", "title": "Betahayim de Selanik", "text": "El Betahayim de Selanik era un grande betahayim el kualo kontin\u00eda entre 300.000 i 500.000 tumbas,ubikado al oryente de la sivdad vieja de Salonika, i el kualo fue destruyido durante la Sigunda Gerra Mondiala por los nazis.\nEmplasamy\u00e9nto.\nA empesijos del sy\u00e9klo XX, el betahayim okupava toda la distansia entre la sivdad vieja i los bairros muevos de Kalamaria, kresiendo asta serka de la beira de la Mar Ejeo. El su limite por el oryente iva sigir la ruta de la aktual kaleja Pavlos Melas, el su kostado Nord se ankontraba en lo ke oy endia es el kampus de la Universita Aristoteles, i el kostado Sud en lo ke oy endia es el bairro de Saranda Ekklisies. El su limit oksidental estaba serka del aktual estadion de futbol del PAOK Salonika. El betahayim de los \"d\u00f6mne\", djudios konvertidos al Islam, se ankontraba ande endagora esta el stadion.\nIstorya.\nSe kree ke el betahayim fue fondado por djudios romaniotas, los kualos lo aperturaron sobro de los restos de un antiko betahayim bizantino. Dempues del arrivo de los sefardim dempues de la Ekspulsion de los djudios de Espanya enel anyo 1492, el betehayim empies{o a kreser, sobre todo a ty\u00e9rras konsideradas no aptas para la siembra. El su kresimy\u00e9nto tambien fue a kosta de otro antiko betahayim bisantino. Durante m\u00e1 de 400 anyos los djud\u00edos de Sal\u00f3nika enty\u00e9rraron a sus keridos en este betahayim, ke se troko a ser el m\u00e1 grande de tudo el mundo sefardi. Enel anyo 1911 ya tin\u00eda un tamanyo de 324.000 m\u00b2.\nLas inskripsiyones en las tumbas, tradisionalmente en ivrit en los betahayim, estaban en Salonika endemas en otras linguas. Esto era komun en las tumbas de los Marranos i Xuetas los kualos se arifujiaron en la sivdad enel sy\u00e9klo XVII i ke munchos av\u00edan olvidado el ivrit, i antonses para eyos la tumba estaba eskrita en Lingua kastilyana. Ansina tambien empiesaron a azer alkunos djudios de Italia, kon las sus tumbas en italiano i en ivrit. Tambien se ankontran alkunas lapidas en idish, el lashon avlado por los ashkenazim i alkunas s\u00f3lu en alman, lingua avlada por los yekkes. Desde el sy\u00e9klo XIX, kuando empieso la enfluensia fransesa en la komunita sefardi, el betahayim empies{o a yenarse de tumbas kon eskritos en lingua fransesa i alkunas en Djudeo-espanyol.\nDesmembray\u00e9nto.\nDurante la mayor parte de la su egzistensia, el betahayim pedrio parte de sus ekstensiyon por parte de la povlasion no-djudia. Por egzemplo, los ottomanos uzaron py\u00e9dras i lapidas para dar m\u00e1s hu\u00e9rsa a los muros de la sivdad durante la revolta de los gr\u00e9kos del Peloponeso. Endem\u00e1s \ndurante el reinado del Sult\u00e1n Abdulhamid II, se iva kitar una parte para kriar muevas m\u00e1ales, afil\u00fa ke los djudios estaban en kontro de esto por razones relijiozas. Sabri Pasha, el governador de la sivdad, tomo una parte del betahayim para kriar la avenida Hamidye, oy endia la Avenida Reina Sofia i endemas izo frafuar una eskola kon py\u00e9dras del betahayim. Esta eskola es oy endia la Universita Aristoteles, la kuala fue ampliada tambien kon gran parte del\u00f1 Betahayim. Los korpos ke ainda egzistian fueron yevados de aly\u00ed. En la Sigunda Gerra Mondial los gr\u00e9kos, kon adjuda de los nazis, tomaron py\u00e9dras del betahayim para fraguar la kilisa Ajios Dimitrios. La komunita no podia kudiar el su betahayim d\u00e9ke kaji tudos fueron yevados a los kampos de eksterminio nazi.\nSigundo Betahayim.\nEl betahayim aktual de Salonika esta en otra parte de la sivdad i tiene un area de 17\u2009000\u00a0m\u00b2, i ainda tiene alkunas l\u00e1pidas del antiko betahayim. ."}
{"id": "6944", "revid": "7321", "url": "https://lad.wikipedia.org/wiki?curid=6944", "title": "Shtetl", "text": "Un shtetl (en idish \u05e9\u05d8\u05e2\u05d8\u05dc, forma chika de la palavra idish shtot \u05e9\u05d8\u05d0\u05b8\u05d8, \"povlado\", pronunsiado muy paresido al diminutivo Sud-Alman \"St\u00e4dtle\", \"povlado chiko\") era tipikamente un povlado chiko kon una grande povlasion de djudios en la Evropa Orientala i Evropa Sentrala antes del Olok\u00f3sto. Los Shtetls (plural el idish: \u05e9\u05d8\u05e2\u05d8\u05dc\u05e2\u05da, \"shtetleh\") eran prinsipalmente ankontrados en las areas que konformaban la Zona de asentamy\u00e9nto en el Emperio Ruso, Polonia, Galizia i Rumania. Una sivdad mas grande, komo Lemberg o Czernowitz, era yamada un \"shtot\" (en idish \u05e9\u05d8\u05d0\u05b8\u05d8) i una viya m\u00e1 chika ke un shtetl se iva yamar \"dorf\" (en idish \u05d3\u05d0\u05b8\u05e8\u05e3)."}
{"id": "6947", "revid": "18091", "url": "https://lad.wikipedia.org/wiki?curid=6947", "title": "Nir Barkat", "text": "Nir Barkat (en ivrit \u05e0\u05d9\u05e8 \u05d1\u05e8\u05e7\u05ea\u200e); Biznesman i politiko yisraeli. Fue elekto alkalde de Yerushalayim enel anyo 2008.\nBiografiya.\nNir Barkat nasi\u00f3 en Yerushalayim enel anyo 1959. El su padre, Zalman, fue profesor de F\u00edsika en la Universita Ebrea de Yerushalayim. Fue my\u00e9mbro de la brigada de parakaidistas de la Tsav\u00e1 durante 6 anyos (1977\u201383), komo my\u00e9mbro de la reserva, alkans\u00f3 el rango de Mayor. Estudio en la Universita Ebrea de Yerushalayim, ande se resivi\u00f3 komo Lisensiado en Siensias i endem\u00e1s estudi\u00f3 para alkansar un Master en Siensias de la Komputasiyon en la misma universita. Esta kazado kon Beverly, djudia de orijin Sud-afrikano i es padre de tres ijas.\nKarriera.\nNir empies\u00f3 la su karriera en la endustria de alta teknolojiya, fondando una entreprisa yamada BRM, enel anyo 1988, la kuala estaba espesialisadaen kriar i dezvelopar software antivirus. Tyempo dempues, la su entreprisa adjudo al dezvelopamiento de otrasentreprisas komo Check Point i Bakweb. Por \u00faltimo, adjud\u00f3 a kriar IVN.\nBarkat empies\u00f3 la su karriera pol\u00edtika en Jenero del anyo 2003, kuando fond\u00f3 el partito Yerushalayim Tatzliah (\"Yerushalayim va Triunfar\", en ivrit), siendo el kandidato delpartito a alkalde de lasivdad. En las eleksiyones obtuvo 43% de los votos, pedriendo kontra Uri Lupolianski. Desde este momento, fue el shefe de la oposisiyon asta las eleksiyones del anyo 2008. El 11 de Noviembro de 2008 gan\u00f3 las eleksiyones a Alkalde de Yerushalayim, kon el 52% de los votos, kontro de su prinsipal oponente, el haredi Meir Porush, el kualo obtuvo 43%. Barkat es deskrito komo un pol\u00edtiko sekular, al kontrario del su oponente."}
{"id": "6949", "revid": "4628", "url": "https://lad.wikipedia.org/wiki?curid=6949", "title": "Salzburgo", "text": "Salzburgo es la katrena sivdad de Ostria, kon 150.269 abitantes (2007), kapital del estado federado (Bundesland) de Salzburg i endem\u00e1s de la reji\u00f3n om\u00f3nima, una de las sinko rejiones en las kualas se divide este Land. El su nombre ofisial en alm\u00e1n es \"Salzburg\" (kastiyo de la sal), i proviene de las barkas ke transportaban sal en el sy\u00e9klo VIII i las kualas debian pagar un empuesto, uzo muy komun en munchos rios de Evropa."}
{"id": "6952", "revid": "453", "url": "https://lad.wikipedia.org/wiki?curid=6952", "title": "Kanal de la Knesset", "text": "El Kanal de la Knesset (en ivrit \u05e2\u05e8\u05d5\u05e5 99 - \u05e2\u05e8\u05d5\u05e5 \u05d4\u05db\u05e0\u05e1\u05ea; \"Arutz Tishim VeTesha - Arutz HaKnesset\", \"Kanal 99 - Kanal de la Knesset\") transmite las sesiyones de la Knesset. El kanal esta disponible a traverso de kavel dijital, kavel analojiko, transmisiyon terrestre i endemas via satelite:\nI endemas, en la internet. El kanal es operado por \"Second News Company.\" Antes el kanal era parte del Kanal 2. "}
{"id": "6954", "revid": "453", "url": "https://lad.wikipedia.org/wiki?curid=6954", "title": "Shmuel Beru", "text": "Shmuel Beru, en ivrit \u05e9\u05de\u05d5\u05d0\u05dc \u05d1\u05e8\u05d5, es un direktor de sinema yisraeli de orijin etiope. Nasido enel anyo 1976 en Etiopia, izo la su aliya a los ochu anyos, un anyo antes del empiese de la Operasiyon Moshe. La su \"opera prima\" es el filmo \"Zrubavel\"."}
{"id": "6955", "revid": "7321", "url": "https://lad.wikipedia.org/wiki?curid=6955", "title": "Zrubavel (filmo)", "text": "Zrubavel, en ivrit \u05d6\u05e8\u05d1\u05d1\u05dc es un filmo yisraeli del anyo 2009, \"opera prima\" del direktor de orijin etiope Shmuel Beru. El filmo es la istorya de \"Yitshak Zrubavel\", un ninyo etiope de ochu anyos, ke kere ser direktor de sinema, komo Spike Lee. A traverso de los ojos de Yitshak, el filmo kuenta la istorya de la su tia Almaz, konosida komo la mansevika mas linda de la m\u00e1ale, una kantadera ke kere kazarse kon un primo distante, anke eya konose la tradisiyon famiyar de no kazarse kon dinguno de la su famiya en sy\u00e9te djenerasiones, myentras ke el su ermano Gili tenta entrar al Tsahal i azerse piloto de kombate, afilu un ermano de el fue amortado en la gerra, mas el su padre, ke fue koronel de la armada en Etiopia insiste para ke vaya sigir una karriera militar. Por otro lado, los padres de Yitshak diskuten si el va yir a una yeshiva o a una akademia de futbol.\nEl filmo fue kriado kon adjuda finansiera del Israel Film Fund i la Gesher Foundation."}
{"id": "6956", "revid": "7321", "url": "https://lad.wikipedia.org/wiki?curid=6956", "title": "Un marido entre dos muzeres", "text": "Un marido entre dos muz\u0306eres (o Marido entre dos muzeres) es una novela an\u00f3nima eskrita en la Gresia en el idioma ladino. Fue puvlikada alrededor del anyo 1913 i se trata de la vida djudia durante el etapa del Bizansio."}
{"id": "6958", "revid": "15325", "url": "https://lad.wikipedia.org/wiki?curid=6958", "title": "Kanal 2 (Israel)", "text": "Kanal 2 (en ivrit: 2 \u05e2\u05e8\u05d5\u05e5 o \"Arutz 2\" o \"Arutz shtaim\") es un kanal de televizy\u00f3n komersial yisraeli el kualo empies\u00f3 las sus transmisiyones el 4 de Noviembro de 1999 basho la Sigunda Avtoridad Radiotelevisiva Yisrael\u00ed. Oy endia tiene dos konsesyonaryas: Keshet i Reshet, las kualas se reparten la programasiyon semanal entre eyas. Uno de los konsesyonaryos orijinales del Kanal 2 era Telad, el kualo se retir\u00f3 del kanal durante el proseso de remuevasiyon."}
{"id": "6959", "revid": "18091", "url": "https://lad.wikipedia.org/wiki?curid=6959", "title": "AMOS (satelit)", "text": "AMOS (en ivrit \u05e2\u05de\u05d5\u05e1) es el nombre de una serie de satelits de komunikasiones yisraelianos. Los satelits AMOS son dezvelopados i konstruyidos por Israel Aircraft Industries i operados por la entreprisa privada yisraeliana Spacecom.\nAmos 1 i Amos 2 se topan en el espasio el uno serka del otro, para kriar una ubikasiyon en kom\u00fan, lo kualo permite a los uzuarios de ambos satelits aumentar las sus opsiones de komunikasion sin tener ke merkar o instalar chanakas adisionalas."}
{"id": "6960", "revid": "7321", "url": "https://lad.wikipedia.org/wiki?curid=6960", "title": "Aliya", "text": "Aliya (en ivrit \u05e2\u05dc\u05d9\u05d9\u05d4, \"asenso\", \"asensiyon\", \"subida\"; esta relasionada kon la palavra en arabo \u0639\u0644\u064a\u0627\u0621, ke va signifikar \"sublime\", \"lo m\u00e1 alto de lo alto\", \"Zenit\"). En plural \"aliyot\", es el termo uzado para yamar a la immigrasiyon djudia a la Ty\u00e9rra de Israel (i desde la su kriasiyon enel anyo 1948, al Estado de Israel). Ken aze la aliy\u00e1 es yamado ol\u00e9 (maskulino) o ol\u00e1 (femenino); plural \"ol\u00edm\" u \"olot\", respektivamente. La aksiyon inversa, la emigrasiyon desde Israel asya todo otro paez o Galut, se konose komo \"yerid\u00e1\",\"bashada\" o \"desenso\"."}
{"id": "6961", "revid": "7321", "url": "https://lad.wikipedia.org/wiki?curid=6961", "title": "Kleopatra VII", "text": "Kleopatra Filopator Nea Thea, Kleopatra VII (en gr\u00e9go: \u039a\u03bb\u03b5\u03bf\u03c0\u03ac\u03c4\u03c1\u03b1 \u03a6\u03b9\u03bb\u03bf\u03c0\u03ac\u03c4\u03c9\u03c1), fue la \u00faltima reyna del Antiko Ejipto de la dinastiya Ptolemaika, tambi\u00e9n yamada dinastiya L\u00e1jida. Esta dinastiya fue kriada por Ptolomeo I S\u00f3ter, jeneral de Aleksandro Magno, I fue endem\u00e1s la \u00faltima del yamado Periodo El\u00e9niko de Ejipto.\nKleopatra nasi\u00f3 asya el anyo 69 a.E.K. y muri\u00f3 enel anyo 30 a.E.K.. Eya era ija de Kleopatra V Trifena i de Ptolomeo XII Auletes, del kualo ered\u00f3 el trono enel anyo 51 a.E.K., kuando eya iva tener 18 anyos, djunto kon el su ermano Ptolomeo XIII, el kualo tin\u00eda s\u00f3lu dose anyos, i ken iva ser endem\u00e1s el su esposo (algo frekuente en los matrimonios rejios ptolemaikos). Eya era konosida komo la mujer m\u00e1 fermoza de la istorya en los sus diyas."}
{"id": "6962", "revid": "18091", "url": "https://lad.wikipedia.org/wiki?curid=6962", "title": "Golda Meir", "text": "Golda Meir (en ivrit \u05d2\u05bc\u05d5\u05b9\u05dc\u05b0\u05d3\u05b8\u05d4 \u05de\u05b0\u05d0\u05b4\u05d9\u05e8), antes Myerson, nasida komo Golda Mabovitch en Kyiv, Ukraina, el 3 de Mayo del anyo 1898 en Yerushalayim, muerta el 8 de Diziembre del anyo 1978, fue una pol\u00edtika, diplom\u00e1tika i estadista yisraeliana, i la katrena Primera Ministra de Israel, entre los anyos 1969 i 1974. Fue una de las prim\u00e9ras shefas de governo del mundo \u2014s\u00f3lu presedida por Sirimavo Bandaranaike de Sri Lanka i por Indira Gandhi de la India\u2014, i la primera de Medio Oryente, siguida s\u00f3lu por la prim\u00e9ra ministra Tansu \u00c7iller de la Turkiya.\nSus eshu\u00e9rsos por la independensia de Israel.\nEya diriji\u00f3 la Adjensia Djudia i endem\u00e1s su sinyatura es una de las 24 ke se topan en la deklarasion de independensia de Israel"}
{"id": "6963", "revid": "202756", "url": "https://lad.wikipedia.org/wiki?curid=6963", "title": "Kristof Kolomb", "text": "Kristof Kolomb (nasido alrededor del anyo 1451, en un lugar diskutido i muerto en Vayadolid, Espanya, el 20 de mayo de 1506) fue un navegante, kart\u00f3grafo, almirante, virrey i Governador Jeneral de las Indias al servisio de la Korona de Kastilya, famoso por aver echo el yamado Deskuvrimy\u00e9nto de Amerika, enel anyo 1492. \nEl orijin de Kolomb es muy diskutido i munchas sivdades se asen yamar komo la su ty\u00e9rra natal. La tesis apoyada mayoritariamente es ke nasi\u00f3 en Djenova, afil\u00fa la dokumentasiyon ke egziste al respekto no es kompleta; endem\u00e1s, el su ijo, Hernando Kolomb, kontribuy\u00f3 a jenerar m\u00e1 pol\u00e9mika al eshkonder la su prosedensiya en el libro dedikado al su padre. Es por eyo ke egzisten munchas teor\u00edas sobre el su orijin ke lo azen katal\u00e1n, gayego, portugez o djudio.\nAsta la puvlikasiyon del mapa de Martin Waldseem\u00fcller en 1507, el territorio amerikano era konosido komo \"Indias Oksidentalas\" i, anke posiblemente Kolomb no fue el primer eksplorador evropeo de Amerika, puede afirmarse ke deshkovri\u00f3 un muevo kontinente para la sivilizasiyon evropea, al ser el prim\u00e9ro en trasar una ruta de ida i tornada uzando las korrientes marinas del Oseano Atlantiko, ruta la kuala oy todav\u00eda se uza.\nKolon izo katro viajes a las ty\u00e9rras amerikanas. El su Prim\u00e9r viaje (3 de Ogusto de 1492 - 15 de Marso de 1493) sali\u00f3 desde el puerto de Palos de la Frontiera (Huelva), yegando a Guanahani (oy en las Isolas Bahamas) el 12 de Oktubro de dicho anyo. Este echo impulso la ekspansiyon mondial de Evropa i la kolonizasiyon por varias potensias evropeas de gran parte del kontinente amerikano i de los sus povladores."}
{"id": "6964", "revid": "209", "url": "https://lad.wikipedia.org/wiki?curid=6964", "title": "Esnoga Neve Shalom (Paramaribo)", "text": "La Esnoga Neve Shalom (en ivrit \u05d1\u05d9\u05ea \u05d4\u05db\u05e0\u05e1\u05ea \u05e0\u05d5\u05d5\u05d4 \u05e9\u05dc\u05d5\u05dd) es la unika esnoga oy endia en Surinam. El tyerreno en la kaleja Keizerstraat era merkado enel anyo 1716 por djudios Ashkenazim. La fr\u00e1gua orijinal era eskapada enel anyo 1723 i iva sustituir a la primera esnoga Surinameza en la Jodensavanne, orijinalmente fraguada kon madiera entre los anyos 1665 i 1671 (afilu oy endia re-fraguada kon blokos). La aktuala esnoga se topa en Keizerstraat 82 i fue desenyada por el arkitekto J.F. Halfhide, i eskapada enel anyo 1842 or 1843.\nAlgo muy poko komon enel mundo, es ke Paramaribo, endjunto kon Sofiya, es una de las pokas sivdades ande se pode ankontrar una mishkita al lado de una esnoga. La Mishkita Keizerstraat se topa al lado de la esnoga. "}
{"id": "6965", "revid": "18091", "url": "https://lad.wikipedia.org/wiki?curid=6965", "title": "Esnoga Neve Shalom (Estambol)", "text": "La Esnoga Neve Shalom, (en turkano Neve \u015ealom Sinagogu, en ivrit \u05d1\u05d9\u05ea \u05d4\u05db\u05e0\u05e1\u05ea \u05e0\u05d5\u05d5\u05d4 \u05e9\u05dc\u05d5\u05dd, \"Valey de Paz\") es una esnoga ubikada en la m\u00e1ale de Galata de la sivdad de Istanbul, en la Turkiya. La esnoga se ankontra en la kaleja B\u00fcy\u00fck Hendek Caddesi 61.\nKuando la povlasiyon djudia en las m\u00e1ales de Pera i Galata (las kualas oy endia konforman la m\u00e1ale de Beyo\u011flu) empies\u00f3 a kreser en las anyadas 1930s, se destruyo una eskuela primaria djudia enel anyo 1949 para fraguar una mueva esnoga, la kuala fue akabada enel anyo 1951. Los arkitektos fueron Elio Ventura i Bernar Motola, dos mansevos djudios turkanos. El aperturamy\u00e9nto fue el Alhad 25 de Marso (17 de Adar de 5711 en el Kalendario Djudio) kon la presensia del antonses Rabino Shefe de la Turkiya, el Haham Bashi Rafael Saban. La Esnoga Neve Shalom es la prinsipal i la m\u00e1 grande esnoga en Istanbul, avyerta para meldar espesialmente en Shabat, en los hagim, para Bar Mitsvot, kazamy\u00e9ntos i funerales.\nLa esnoga Neve Shalom sufriy\u00f3 tres atakos terroristas, uno el 6 de Septiembro del anyo 1986, enel kualo 22 djudios turkanos fueron amortados; uno el 1 de Marso de 1992, el kualo fue un atako kon oto-bomba i no desh\u00f3 amortamy\u00e9ntos shukur al Dio i el m\u00e1 resiente el 15 de Noviembro del anyo 2003, el kualo fue uno de los katro atakos kon oto-bomba en Istanbul."}
{"id": "6966", "revid": "18091", "url": "https://lad.wikipedia.org/wiki?curid=6966", "title": "Esnoga Yusef Abad", "text": "La Esnoga Yusef Abad (en farsi Kenise e Yusef \u00c1b\u00e1d, \u06a9\u0646\u06cc\u0633\u0647 \u06cc\u0648\u0633\u0641 \u0622\u0628\u0627\u062f, en ivrit \u05d1\u05d9\u05ea \u05d4\u05db\u05e0\u05e1\u05ea \u05d9\u05d5\u05e1\u05e3-\u05e2\u05d1\u05d3) es una de las esnogas mas grandes de Teheran, Iran. La esnoga se ankontra en la m\u00e1ale de Yusef Abad, en la kaleja 15 kon la Avenida Sayyed Jam\u00e1leddin e Asad\u00e1b\u00e1di.\nEl 8 de Fevrero de 2003, el Presidente Mohammad Khatami vijit\u00f3 la esnoga, siendo antonses el prim\u00e9r presidente de Iran en vijitar una esnoga dempues de la Revolusiyon Islamika. El Rabino Shefe Yousef Hamadani Cohen, Haroun Yashayaei, presidente del Komit\u00e9 Djud\u00edo de Teheran, i Morris Motamed, my\u00e9mbro del Parlamento Iran\u00ed representando a la komunita djudia del paez, estaban presentes i representaron a la komunita djudia Iran\u00ed . Para la vijita, el Rabino Shefe Hamadani Cohen gi\u00f3 la apertura del Aron Akodesh i fue el hazan para el servisio relijioso."}
{"id": "6967", "revid": "18091", "url": "https://lad.wikipedia.org/wiki?curid=6967", "title": "Esnoga de Lisboa", "text": "La Esnoga de Lisboa, yamada Shaar\u00e9 Tikv\u00e1 (\"Puertas de Esperansa\") es una esnoga istorika i la esnoga prinsipala de la sivdad de Lisboa, ubikada en la kaleja Alexandre Herculano, en la m\u00e1ale de S\u00e3o Mamede.\nLa presensia djudia en Lisboa se puede trasar asta empieses de la Edad Media, m\u00e1 la komunita iva sufrir un golpe basho enel anyo 1497, kuando un edikto del Rey Manuel I iva ordenar a los djudios a konvertirse al kristyanismo o deshar el paez. Todas las esnogas de la sivdad fueron konfiskadas por el Rey i entregadas a ordenes relijiozas kristy\u00e1nas. Para akeyos djudios ke se konvirtieron al kristyanismo, yamados Muevos Kristyanos (\"crist\u00e3os novos\"), el establesimy\u00e9nto de la Inkisisiyon Portugueza enel anyo 1536 paso a ser un perikolo permanente de ser persegido.\nLa situasiyon para el djudaismo en Portugal trok\u00f3 al empiese del sy\u00e9klo XIX, kuando se akab\u00f3 la Inkisisiyon Portugeza i munchos sefardim de Marroko i Jibraltar, en la su mayoria merkaderes, empiesaron a migrar a Lisboa i a otras partes del paez. Durante todu el sy\u00e9klo XIX, la chika komunita de Lisboa no tin\u00eda esnoga i tin\u00edan ke meldar en kazas partikolares.\nFinalmente, enel anyo 1897 se establesi\u00f3 una komisi\u00f3n para fraguar una esnoga sentral en Lisboa. El proyekto fue konfiado al konosido arkitekto Miguel Ventura Terra, i el fraguamy\u00e9nto empies\u00f3 enel anyo 1902. La kara prinsipala de la esnoga da asya un kortijo interno, ya ke la Ley Portugeza de antonses iva tener defendido para akeos templos no-Katolikos ke las sus karas prinsipalas den asya la kaleja.\nAperturada enel anyo 1904, la Esnoga de Lisboa fue la prim\u00e9ra esnoga fraguada en Portugal desde fines del sy\u00e9klo XV. Ventura Terra diseny\u00f3 un templo misturando los estils Neo-Bizantino i Neo-Romanesko, konsistente kon la moda moriska para la arkitektura de esnogas.\nEnel anyo 2004, una seremonia se izo para selebrar los syen anyos de la esnoga. El presidente de Portugal, Jorge Sampaio i el Rabino Shefe Sefardi de Israel, Shlomo Amar estaban presentes en la seremonia i dieron diskorsos."}
{"id": "6968", "revid": "18091", "url": "https://lad.wikipedia.org/wiki?curid=6968", "title": "Esnoga de Kurasao", "text": "La Esnoga Mikv\u00e9 Israel-Emanuel (en ivrit \u05d1\u05d9\u05ea \u05d4\u05db\u05e0\u05e1\u05ea \u05de\u05e7\u05d5\u05d5\u05d4 \u05d9\u05e9\u05e8\u05d0\u05dc-\u05e2\u05de\u05e0\u05d5\u05d0\u05dc), en Willemstad, Kurasao es la esnoga mas aedada de las Amerikas. Es uzualmente konosida komo la \"Snoa\" (achikamy\u00e9nto de la palavra \"Esnoga\"). \nLa Keil\u00e1 egziste desde la anyada de los 1650s, i esta konformada por djudios Espanyoles i Portugezos ke yegaron a la ad\u00e1 o izla de Kurasao desde Olanda i Brasil. Enel sy\u00e9klo XIX egzisti\u00f3 una keil\u00e1 la kuala se separ\u00f3 i konformo una keil\u00e1 Riformista (Emanu El); las dos keilot se unieron i endagora konforman la presente keil\u00e1, desde el anyo 1964. La komunita esta endagora afiliada al movimento Rikonstruksiyonista.\nLa prim\u00e9ra fragua de esta esnoga fue komprada enel anyo 1674; la fr\u00e1gua aktuala es del anyo 1730."}
{"id": "6969", "revid": "18091", "url": "https://lad.wikipedia.org/wiki?curid=6969", "title": "Esnoga El Ghriba", "text": "La Esnoga El Ghriba, (en arabo \u0645\u0639\u0628\u062f \u0627\u0644\u063a\u0631\u064a\u0628\u0629, en ivrit \u05d1\u05d9\u05ea \u05d4\u05db\u05e0\u05e1\u05ea \u05d0\u05dc\u05d2\u05e8\u05d9\u05d1\u05d4), tambien konosida komo la Esnoga de Djerba, esta ubikada en la ad\u00e1 tunesina de Djerba. Esta situada en la antika viya djudia de Hara Seghira, yamad Er-Riadh en arabo, al Sud-Oeste de la kapital de la ad\u00e1, Houmt Souk. Oy endia es la esnoga ke tiene el sefer Tora m\u00e1 aedado del mundo.\nIstorya.\nLa istorya de la esnoga se puede sigir unos 2000 anyos atras, asyendo de la esnoga la m\u00e1 aedada de Afrika i una de las esnogas m\u00e1 aedadas del mundo. Asigun kon la tradisiyon oral, la esnoga fue fragu\u00e1da por koanim, los kualos yegaron a la ad\u00e1 dempues de la destruksiyon del Sigundo Templo de Yerushalayim. La fr\u00e1gua aktuala es del sy\u00e9klo XIX i sustituye a la fr\u00e1gua anterior, del sy\u00e9klo XVI. La fr\u00e1gua orijinal se dize ke fue konstruyida enel anyo 586 A.E.K.; la esnoga es el destino de una peregrinasiyon anual echa por munchos djudios tunesinos para el hag de Lag B'Omer, el kualo es dempues de Pesah.\nAtakos.\nDurante Simhat Tora enel anyo 1985, uno de los my\u00e9mbros de la Polisia responsable de kudiar la esnoga, disparo en kontro de la keil\u00e1, amortando 3 personas, inkluendo un ninyiko. . El 11 de Avril del anyo 2002, un kamion yeno de eksplosivos fue exsplotado serka de la esnoga, amortando 21 personas, de las kualas 14 eran turistas almanes. Al Qaida se izo respons\u00e1vel del atako."}
{"id": "6971", "revid": "18091", "url": "https://lad.wikipedia.org/wiki?curid=6971", "title": "Esnoga Tiferet Israel", "text": "La Esnoga Tiferet Israel es la esnoga prinsipala de la Asosiasion Yisraeliana de Venezuela, la asosiasion ke agrupa a los djudios sefardim del paez. Esta ubikada en Karakas, en la m\u00e1ale de Marip\u00e9rez, serkana a la Plasa Venezuela.\nAtako del anyo 2009.\nA finales del mes de Jenero del anyo 2009, en medio de la Gerra entre Medinat Yisrael i Hamas, la esnoga fue atakada seriamente en un atako bastante bien organisado, poko tiempo dempues de la publikasiyon de un artikolo yamando a la violensia en kontro de los djudios i de lo relasionado kon Israel en Venezuela. El artikolo fue publikado en un sitio web de simpatisantes del governo de Hugo Ch\u00e1vez yamado APORREA. El atako fue en Shabat, el dia 20 de de Jenero, i konsistio en un grupo de 15 ombres, el kualo entro a la esnoga, ataron i amordasaron a los guardias de sekurit\u00e1 de la esnoga i dempues entraron a la fr\u00e1gua prinsipala, yenando las paredes kon \"graffiti\" anti-semitas i endemas vaziando el Aron Akodesh i los bur\u00f3s de la Asosiasion i del Haham de la Esnoga, el kualo es el Rabino Shefe Sefardi de Caracas. Endemas, la esnoga fue pintada kon frazes pidiendo ke los djudios fueran ekspulsados del paez . "}
{"id": "6974", "revid": "209", "url": "https://lad.wikipedia.org/wiki?curid=6974", "title": "Esnoga Monastir (Salonika)", "text": " La Esnoga Monastir o Kal de Monastir (en ivrit \u05e7\u05d4\u05dc \u05e7\u05d3\u05d5\u05e9 \u05de\u05d5\u05e0\u05d0\u05e1\u05d8\u05d9\u05e8\u05dc\u05d9\u05e1) es una esnoga istorika de la komunita djudia de Salonika.\nIstorya.\nLa esnoga fue fraguada enel anyo 1927 por djudios de la komunita de Monastir, una sivdad de la antonses Yugoslavia i konsagrada por el antonses Rabino Shefe de la sivdad, haham Haim Rafael Habib. Durante la Sigunda Gerra Mondial, la esnoga fue salvada de ser destruyida por la Kruz Kolorada Internasiyonal. En Djunio del anyo 1978, la fr\u00e1gua fue danyada por un temblor de ty\u00e9rra. Fue restaurada por el governo gr\u00e9go i oy endia es uzada prinsipalmente durante los hagim."}
{"id": "6975", "revid": "18091", "url": "https://lad.wikipedia.org/wiki?curid=6975", "title": "Esnoga Beit Bella", "text": "La Esnoga Beit Bella o la Esnoga de Tallinn, (en estonio Tallinna s\u00fcnagoog, en ivrit \u05d1\u05d9\u05ea \u05d4\u05db\u05e0\u05e1\u05ea \u05d1\u05d9\u05ea \u05d1\u05dc\u05d4) es la unika esnoga del paez, i esta ubikada en la sivdad kapitala , Tallinn. La esnoga fue fragu\u00e1da kon fondos privados i aperturada el 16 de Mayo delanyo 2007. La fr\u00e1gua es una estruktura ultramodierna, yena de ayre, kon kapasit\u00e1 para 180 personas, kon una kapasit\u00e1 adisional de asta 230 personas para konziertos i otros eventos publikos. La esnoga a resivido muncha atensiyon d\u00e9ke es la primera esnoga fraguada en Estonia desde la Sigunda Gerra Mondiala. La esnoga fue disenyada por los arkitekos Kaur St\u00f6\u00f6r, T\u00f5nis Kimmel, Liis Lindvere, Raili Paling i Andrus K\u00f5resaar, de la entreprisa KOKO. Para el aperturamiento de la esnoga, asistieron el antonses Vise-Primer Ministro de Israel, Shimon Peres, el Rabino Shefe Ashkenazi de Israel, Sinyor haham Yona Metzger, el Rabino Shefe de Estonia, Sinyor haham Shmuel Kot, i el presidente de Estonia, Toomas Hendrik Ilves.\nLa esnoga orijinala de la sivdad, fraguada enel anyo 1883, no fue refragu\u00e1da dempues de ser destruyida enel anyo 1944 i antonses Tallinn paso a serla unika sivdad kapitala evropea sin una esnoga. Tartu, una sivdad chika en el Sud-Oryente del paez, tambien tin\u00eda una esnoga la kuala fue destruyida durante la Gerra."}
{"id": "6976", "revid": "209", "url": "https://lad.wikipedia.org/wiki?curid=6976", "title": "Rabino Shefe", "text": "Rabino Shefe es un titolo dado en munchos payises al lider relijiozo rekonosido de la komunita djudia de este paez, o al shefe rabiniko desinyado por las avtoridadas sekulares nasionalas. Desde el anyo 1911, Israel tiene dos rabinos shefes, uno ashkenazi i uno sefardi\nAkeas sivdades kon grandes komunitas djudias puede ke tengan tambien los sus pr\u00f3pios rabinos shefes; este es partikolarmente el kavzo en Israel, m\u00e1 endemas en sivdades grandes en Evropa antes del Olok\u00f3sto. Las sivdades de los Estatos Unitos d'Amerika i Kanada no es komun ke tengan rabinos shefes, anke alkunas tienen dos; de f\u00e1kto, Montreal tiene dos: uno para la komunita ashkenazi de la sivdad, i el otro para la sefardi. \nEl titolo del Rabino Shefe es uzualmente sigido de ABD, ke signifika Av Bet Din.\nRabinos Shefes por Paez/Rejion.\nKina.\nVer Rabinos Shefes de Hong Kong.\nYisrael.\nEl titolo de Rabino Shefe de Yisrael a egzistido por sienes de anyadas. Durante el periodo del Mandato Britaniko, los Brikatinos rekonosian a los Rabinos Shefes de las komunitas askenazi i sefardi, ansina komo al Mufti de Yerushalayim. Estas bur\u00f3s sigiron dempues de la independensia. Los grupos haredim komo Edah HaChareidis) no rekonosen la avtoridad del Rabinato Shefe. Eyos uzualmente tienen los sus propios hahamim los kualos no keren tener nada ke ver kon la Rabbanut. Basho la aktuala Ley Yisraeli, los Rabinos Shefes s\u00f3u egzisten en katro sivdades (Yerushalayim, Tel Aviv, Haifa i Beersheva). En otras sivdades puede egzistir m\u00e1 de un rabino prinsipalo a los kualos los otros hahamim se dirijen, m\u00e1 no yevan eltitolo de \"Rabino Shefe\".\nMunchos de los Rabinos Shefes de Israel fueron antes Rabinos Shefes de alkuna sivdad yisraeli.\nTransilvania (antes de 1918).\nNota: El Rabino Shefe de Transilvania era jeneralmente el haham de la sivdad de Alba Iulia.\nEstatos Unitos.\nNunka a egzistido un Rabinato Shefe en los Estatos Unitos d'Amerika por munchas razones. Anke los djudios yegaron en la anyada de los 1500 al Sud-Oeste del paez, i enel anyo 1654 a Mueva Amsterdam, los hahamim no aparesieron enel paez asta el sy\u00e9klo XIX. Esta falta de hahamim, endemas de la faltade rikonosimy\u00e9nto ofisial o klonial de una partikolar rama del djudaismo komo ofisial yevo a los djudios del paez a una forma kongregasiyonal, ande kada keil\u00e1 era independiente. Ainda este no empedio a alkunos de tentar kriyar un djudaismo unifikado enel paez, i de f\u00e1kto, empiesaron en alkunas sivdades a aparecer Rabinos Shefes afil\u00fa alkunas komunitas dentro de las sivdades no los arikonosian. Este f\u00e1kto, endemas del dezeyo de munchos djudios muevos enel paez de kebrar la liason kon el su pasado Ortdokso, izo ke no egzistiera un Rabino Shefe en el paez.\nRabinos Shefes por sivdad.\nYerushalayim, Yisrael.\nAshkenazi.\nKomo Rav Kolitz renunsi\u00f3 por razones de la su salud (i dempues murio en un anyo) la sivdad ainda no tiene Rabino Shefe Ashkenazi.\nSefardi.\nKomo el Sinyor haham Messas murio mientras ainda era Rabino Shefe, la sivdad ainda no tiene Rabino Shefe Sefardi"}
{"id": "6977", "revid": "209", "url": "https://lad.wikipedia.org/wiki?curid=6977", "title": "Alguero", "text": ""}
{"id": "6978", "revid": "7321", "url": "https://lad.wikipedia.org/wiki?curid=6978", "title": "Esnoga Meir Taweig", "text": "La Esnoga Meir Taweig es la unika esnoga ainda aktiva i en uzo en Bagdad, Irak.. Oy endia, un chiko grupo de djudios kudian la esnoga. La esnoga esta ubikada en la m\u00e1ale de Al-Bataween, al oryente de Bagdad. El haham de la esnoga es el sinyor Emad Levy, ken endemas es el shohet de la komunita."}
{"id": "6979", "revid": "18091", "url": "https://lad.wikipedia.org/wiki?curid=6979", "title": "Esnoga Ahrida (Istanbul)", "text": "La Esnoga Ahrida o Kal de Ohrid (en ivrit \u05d1\u05d9\u05ea \u05d4\u05db\u05e0\u05e1\u05ea \u05d0\u05db\u05e8\u05d9\u05d3\u05d4) es una de las esnogas m\u00e1s aedadas de la sivdad de Istanbul. Esta ubikada en la m\u00e1ale djudia de Balat. La esnoga fue fragu\u00e1da por djudios de la sivdad de Ohrid kuando ainda konformava parte del Emperio Ottomano i oy endia konforma parte de la Antika Republika Yugoslava de Masedonia, los kualos emigraron a la Turkiya ase m\u00e1s de 550 anyos i se mesklaron kon la komunita romaniota ke egzistia desde antes; de f\u00e1kto, \"Ahrida\" es uno de los nombres ke los gr\u00e9gos uzaban para yamar a la sivdad de Ohrid. La fr\u00e1gua,una de las dos esnogas m\u00e1s aedadas del Korno de Oro, fue remuevada enel anyo 1992 por la Fondasion Kinsentenaria, en selebrasion de los 500 anyos de la arivada de los djudios al Imperio Otomano. \nLa esnoga es konosida endemas por su tev\u00e1 en forma de nave.. La Esnoga Ahrida, es endemas la unika esnoga de Istanbul ande Shabbatai Zvi, fondador del movemento Sabbateo yeg\u00f3 a meldar."}
{"id": "6981", "revid": "18091", "url": "https://lad.wikipedia.org/wiki?curid=6981", "title": "Esnoga de Amsterdam", "text": "La Esnoga de Amsterdam, tambien konosida komo la Esnoga o la Esnoga Portugueza (en djudeo-espanyol: \u05d0\u05e1\u05e0\u05d5\u05d2\u05d4), o Snoge en lingua olandesa, es una esnoga sefardi del sy\u00e9klo XVII en Amsterdam. \nOrijin.\nLos djudios hueron ekspulsados en masa desde Espanya enel anyo 1492 por el Edikto de Granada. Munchos de los kualos se fueron a Portugal se tinian ke konvertir por hu\u00e9rsa al Katolisizmo enel anyo 1496, mientras ke los otros djudios fueron ekspulsados de Portugal enel anyo 1497. Por sienes de anyadas, la Inkisizion iva sigir persigindo a los konversos i los sus ijos, kreyendo ke ainda eran djudios de manera sekreta (Marranos, Xuetas, Bnei Anusim).\nAlkunos de akeyos djudios ke kirian poder serliberos de sigir la su relijion, fueron i ankontraron rifujio en Amsterdam. Durante una grande migrasiyon en el sy\u00e9klo XVII, esos arifujiados djudios se Espanya i Portugal se izieron yamar Djudios Portugezos para evitar ser relasionados kon Espanya, la kuala en esos dias estaba en Gerra kon la Repuvlika Olandeza.\nFraguamy\u00e9nto de la Esnoga.\nEn Diziembro del anyo 1670, la komunita sefardi de Amsterdam merk\u00f3 el tyerreno para fraguar una esnoga i el su fraguamiento empies\u00f3 en Abril de 1671, basho la direksiyon del arkitekto Elias Bouwman. La esnoga fue kompletada en Ogusto de 1675. \nLa entrada de la esnoga tyene eskrito un pasuk de Teilim 5:8: \"En la abundansia de la Tu amorosa kerensya, yo vo yir a la Tu Kaza\". Endemas, esta eskrito \"1672\", el anyo en el kualo la esnoga se esperaba kompletar, i \"Aboab\", la alkunya del haham ke tuvo la idea de fraguar la esnoga.\nLa esnoga esta fragu\u00e1da sobro de palos de madeira i las bazas de la misma se pueden ver desde kualker nave enel agua por debasho de la esnoga. Egzisten otras fr\u00e1guas ke rodean a laesnoga, komo la esnoga de envierno, bur\u00f3s i arkivos, kazas de alkunos hahamim el rabinato, la hevr\u00e1 kadish\u00e1 i la konosida biblioteka Etz Haim. \nDurante la remuevasiyon en los anyos 1955-1959, el antiko auditorio de Etz Haim fue redesinyado komo una esnoga para el envierno, kon ayre kadjente sentralo i luses elektrikas. Las bankas fueron tomadas de una esnoga fragu\u00e1da orijinalmente enel anyo 1639, i el Aron Akodesh es del anyo 1744. \nEl piso de la esnoga tiene arenikas finas, sigindo la antika tradisiyon Olandesa, para absorber umedad, suziedad de los kalsados i endem\u00e1s para aminorar el bruido i el barulyo de la kaleja."}
{"id": "6982", "revid": "18091", "url": "https://lad.wikipedia.org/wiki?curid=6982", "title": "Esnoga de Birobidjan", "text": "La Esnoga de Birobidjan (en idish \u05d1\u05d9\u05e8\u05d0\u05d1\u05d9\u05d3\u05d6\u05e9\u05d0\u05e0\u05e2\u05e8 \u05e9\u05d5\u05dc) fue establesida enel anyo 2004. La esnoga esta en la sivdad de Birobidjan, la kuala es la kapitala de la Provensiya Otonoma Ebrea, una provinsia de Rusia. La Esnoga de Birobidjan es \"laprim\u00e9ra esnoga en Rusia en ser fragu\u00e1da parsialmente kon par\u00e1s del govyerno\", asigun la Federasiyon de Komunitas Djudias de la KEI.. La komunita resivio 112.000 dolares amerikanos para fraguar la esnoga\nAperturamiento enel 2004.\nEnel anyo 2004 el Rabino Shefe de Rusia, Sinyor haham Berel Lazar tomo parte de las selebrasiyones por los 70 prim\u00e9ros anyos dela Provensiya Otonoma Ebrea. El sinyor haham Lazar i Avraham Berkowitz, el direktor de la Federasiyon de Komunitas Djudias de la KEI estaban presentes en Birobidjan para el evenemento. El alkalde de la sivdad, Aleksander Vinnikov, i Valery Solomonovich Gurevich tambien partisiparon en el aperturamy\u00e9nto de la esnoga. El governador Nikolay Mihaylovich Volkov deklaro ke la Esnoga de Birobidjan es \"la prim\u00e9ra esnoga kasher de la Provensiya Otonoma Ebrea, asigun la halaha.\" El haham Mordechai Scheiner, el kualo es el Rabino Shefe de Birobidjan i endemas el emisario de Habad-Lubavitch en la rejion, deklar\u00f3 a los jurnales ke \"Oy, podemos disfrutar de los benefisios de la kultura idish i no tener miedo de ritornar a las tradisiyones djudias. Aki estamos siguros i sin Antisemitismo i estamos tentanto abrir el muestro prim\u00e9r Talmud Tora aki\". El shefe de la komunita lokal, Lev Toitman, tambien partisip\u00f3 del aperturamyento de la esnoga.\nKomunita djudia.\nAsigun el sinyor haham Scheiner, egzisten unos 4.000 djudios en Birobidjan, los kualos konforman el 6% de la povlasiyon. Enel anyo 2006, el haham Scheiner vijit\u00f3 las viyas de Bira, Naifeld, Londoko, Birakan i Birofeld kon la komunita de Birobidjan. Endjuntos vijitaron los betahayim lokales i arikojieron informasiyon de losdjudios entierrados antes de la Sigunda Gerra Mondial. Los nombres de eyos endagora estan eskritos en el Livro del Arrikodro de la Esnoga Ortodoksa de Birobidjan, kon las datas eskritas asigun elkalendario ebreo i el gregoriano. Para elanyo 2007, alkunos de los kolonos djudios orijinalos ainda estaban biviendo en estas viyas chikas. Lev Toitman fue el shefe de la komunita desde 1997 asta kuando muri\u00f3 enel anyo 2007.\nApoyo Internasional.\nEn el anyo 2004, la komunita djudia de Birobidjan resivi\u00f3 un Aron Akodesh. Este regalo tan espesial para guadrar la Tora, fue echo por la sivdad ermana de Birobidjan, la kuala es Hegan, en la Repuvlika Popular de Kina, i fue konstruyido de ak\u00f3dro kon la alaha. En el anyo 2008, Shalom Brandman, un residente de Ramat Gan, Israel, don\u00f3 una koleksiyon de livros de estudios djudaikos a la esnoga, dempues de una vijita ke izo durante el Programa de Idish del Enverano de 2007."}
{"id": "6983", "revid": "18091", "url": "https://lad.wikipedia.org/wiki?curid=6983", "title": "Esnoga Vieja-Mueva", "text": "La Esnoga Vieja-Mueva (en alman Altneuschule, Altneusynagoge; en cheko Staronov\u00e1 Synagoga; en idish \u05d0\u05dc\u05d8\u05e0\u05d5\u05d9\u05e9\u05d5\u05dc), ubikada en la m\u00e1ale de Josefov, en Praga, es la esnoga mas antika de Evropa ke ainda se ankontra en uzo aktivo. Es endemas la esnoga medieval mas vieja kon desinyo de dupla nave.\nAperturada enel anyo 1270 en estil gotiko, la esnoga es una de las fr\u00e1guas gotikas m\u00e1s aedadas de la sivdad de Praga. Antes egzistia en la sivdad una esnoga ainda m\u00e1s aedada, yamada la Esnoga Vieja,la kuala fue destruyida enel anyo 1867 i trokada por la Esnoga Espanyola.\nEtimolojiya.\nEgzisten dos eksplikasiyones para el nombre \"Vieja-Mueva\". El prim\u00e9ro esta bazado en las traduksiyones de alman i de idish de Alt-Neu komo \"Vieja-Mueva\". De ak\u00f3dro kon esta eksplikasiyon, la esnoga fue orijinalmente yamada la \"Mueva\" o \"Gran\" esnoga i dempues, kuando fueron fragu\u00e1das esnogas mas muevas en el sy\u00e9klo XVI, esta paso a ser la Esnoga Mueva-Vieja. Otra teoria dize ke puede ser una mala traduksiyon. D'ak\u00f3dro kon esta versiyon, la esnoga se kreefue fraguada kon pi\u00e9dras trayidas del Templo de Yerushalayim, i la esnoga fue fraguada kon una kondisiyon, en ivrit: \"Al-Tnai\", ke akeas pi\u00e9dras tinian ke ser ritornadas dempues del re-fraguamy\u00e9nto del Templo. \nInterior.\nEgzisten mueve skalas desde la kaleja asta un kortijo, desde el kualo se abre una puerta ke yeva a una nave rektangular, la kuala tiene sesh seksiyones. Endem\u00e1s, dos grandes pilares alinyados de Oryente a Oksidente en el medio de la esnoga kada uno soporta el peso de kada seksiyon.Las seksiyones tienen kada una ventanikas Gotikas, un total de doze, las kualas representan las Doze Tribus de Yisrael. Las ventanikas estrechas son posivelmente aresponsavles de las munchas deskripsiyones de la esnoga komo oskura i friya, mas endagora esta brilyantemente yena de luz, kon munchas kandilikas elektrikas.\nLa tev\u00e1 esta kolokada entre los dos pilares. El Aron Akodesh esta en el sentro de la pared oryentala. Egzisten sinko skalas para yegar asta ande estaguadrada la Tora i endemas, dos ventanikas redondas de vidrio a kada lado. \nLa esnoga es Ortodoksa, lo kualo kere dizir ke las mujeres i los ombres meldan kada kualo separado. Las mujeres meldan en una kamareta eksterna kon ventanikas ke dan asya la parte prinsipala de la esnoga. \nAlgo ke no es uzualo, es una grande bandiera en el pilar oksidental kon una Magen David, el teksto de Shema Israel, i una kipa, los kualos an sido los simbolos de la komunita desde el sy\u00e9klo XV. El dirito de tener bandiera, lo kualo signifika avtonomiya de la komunita, fue dado por el emperador Fernando II, en aksiyon de shukur por los servisios de los djudios en la defensa de Praga en kontro de los Suekos. La bandiera aktuala de la komunita fue apresentada a los djudios por el emperador Karlos VI. \nEl Golem de Praga.\nSe dize ke el korpo del Golem, el kualo fue kriado por el haham Judah Loew ben Bezalel esta en el atiko ande esta la geniza de la komunita de Praga. Se dize una konseja ke durante la Sigunda Gerra Mondiala, un ajente Nazi tento entrar a la geniza, m\u00e1 el fue amortado al tentar. Al pareser, la Gestapo no entro a lageniza durante la Gerra, i la fr\u00e1gua fue evitada durante la destruksiyon de esnogas por los Nazis. Las tres skalas mas bajas de la skalerika ke va subiendo a la geniza estan kitados i endagora no se tiene akseso para el publiko en jeneral."}
{"id": "6985", "revid": "18091", "url": "https://lad.wikipedia.org/wiki?curid=6985", "title": "Bnei Menashe", "text": "Los Bnei Menashe (\"Ijos de Menashe\", en ivrit \u05d1\u05e0\u05d9 \u05de\u05e0\u05e9\u05d4) son un grupo de m\u00e1 de 9.000 personas de los estados del Nord-Este de la India de Manipur i Mizoram los kualos afirman ke desienden de una de las Tribus pedridas de Yisrael. Esta afirmasiyon aparesi\u00f3 dempues ke un misionero Pentekostal enel anyo 1951 tuvo un esuenyo en el kualo la relijion pre-Kristyana de la su jente era el djudaismo i ke la su tyerra ansestrala era Yisrael. Linguistikamente, los Bnei Menashe son Tibeto-Birmanos i pertenesen a los grupos etnikos Mizo, Kuki i Chin (estos termos son virtualmente ekivalentes). Eyos son yamados Chin en Birmania. Dependiendo de las sus afiliasiyones, kada tribu deside yamarse Kuki, Mizo,\nZomi o Chin, afil\u00fa es mas komun para la jente identifikarse kon la su subtribu, kada una de las kualas tiene un dialekto pr\u00f3pio. \nEste grupo fue yamado Bnei Menashe por Eliyahu Avichail deke eyos kreen ke el su ansestro lejendario Kuki-Mizo yamado Manmasi es el mismo Menashe, ijo de Yosef.\nEl 1 de Abril de 2005, el Rabino Shefe Sefardi de Israel, el Sinyor haham Shlomo Amar, aksept\u00f3 ke los Bnei Menashe sean yamados djudios, bazado en la devosiyon eksemplar de eyos al djudaismo. La su desisiyon es muy emportante d\u00e9ke azer endagora m\u00e1 pish\u00edn y kolay ke todos los Bnei Menashe puedan azer la su aliya basho la Ley del Ritorno. "}
{"id": "6986", "revid": "7321", "url": "https://lad.wikipedia.org/wiki?curid=6986", "title": "Esnoga Knesset Eliyahu", "text": "La Esnoga Knesset Eliyahu, tambien yamada Knesset Eliyahoo (en ivrit \u05d1\u05d9\u05ea \u05d4\u05db\u05e0\u05e1\u05ea \u05d0\u05dc\u05d9\u05d4\u05d5), es una esnoga fraguada enel anyo 1885 en el sentro de la sivdad de Mumbai, India. Fue fragu\u00e1da por Jacob Elias Sassoon i los sus ermanos en onor al su padre, i endagora es administrada por el Jacob Sassoon Trust.\nEnel anyo 1985, el antonses Presidente de India, Zail Singh, vijit\u00f3 la esnoga en okasiyon del prim\u00e9r sentenario de la misma.El Buro de Posta de la India emiti\u00f3 una estampiya en onor a la esnoga. Asta los atakos terroristas del anyo 2008, el haham de la esnoga era el rav Gavriel Holtzberg.."}
{"id": "6987", "revid": "18091", "url": "https://lad.wikipedia.org/wiki?curid=6987", "title": "Huang Xianfan", "text": "Huang Xianfan, en kinezo: \u9ec4\u73fe\u74a0/\u9ec4\u73b0\u74a0 (Qujiu, 13 de Noviembro de 1899 - Guilin, 18 de Jenero de 1982) era un istoryador i erudito de Zhuang kinezo, pionero de los estudios de la istoria de Zhuang (en kinezo: \u58ee\u65cf\u53f2\u5b66\u4e4b\u7236)\nHuang Xianfan nasio enel anyo 1899 en Qujio, distrito de Fusui de la prevensiya de Guangxi, Kina. Era el desendiente de una famiya zhuang de Guangxi. Estudio en la Eskola de Nanning de Guangxi (1922-1926). endem\u00e1s, estudi\u00f3 istorya en la Universita de Pekin(1926-1935) i en la Universita de Tokio (1935-1937). Se dedik\u00f3 al estudio de las istoryas de Kina, Japon i de la istorya del puevlo Zhuang. Publiko estudios de istorya i traduksiyones de obras de la istorya japoneza."}
{"id": "6988", "revid": "9621", "url": "https://lad.wikipedia.org/wiki?curid=6988", "title": "Esnoga de El Transito", "text": "La Esnoga de Samuel haLev\u00ed, amijor konosida komo Esnoga de El Transito (en espanyol Sinagoga del Tr\u00e1nsito), ubikada en Toldot, Espanya, fue fraguada por Samuel ha-Levi Abulafia enel anyo 1356. Dempues de la ekspulsion de los djudios de Espanya, enel anyo 1492, la esnoga fue trokada en una kilisia. Oy endia i desde el anyo 1964, konforma parte del Muzeyo Sefardi de la sivdad, amostrando la kultura djudia sefardi de Toledo.\nEsta esnoga era la esnoga privada de la famiya del tesourero del Rey, Don Samuel HaLevi Abulafia. Kuando el la fraguo a empieses del syeklo XIV, el desidio desafiar todas las leyes ke diz\u00edan ke las esnogas tinyian ke ser ma chikasy bashas ke las kilisias i kon dekorasiyon basika. La esnoga tiene inskripsiyones kon el nombre del Dio, arkos de estil mudejar kon mamposteriya i endemas labrados en stuko en arabo i en ivrit."}
{"id": "6991", "revid": "18091", "url": "https://lad.wikipedia.org/wiki?curid=6991", "title": "Air Europa", "text": "Air Europa es una linea aerea espanyola kon sede sosial en Llucmajor, en la isola de Mayorka. El su k\u00f3diche IATA es \"UX\", el su k\u00f3diche OACI es \"AEA\" y su callsign es \"Europa\".\nIstorya.\nLa aerol\u00ednea fue fondada basho el nombre komserial Air Espanya S.A. i partisipada por el operador turistiko inglezo ILG (International Leisure Group), tambi\u00e9n propietario de la linea aerea ingleza Air Europe enel anyo 1984. Air Europa empies\u00f3 volando charters entre Espanya i el Reyno Unito en Noviembro de 1986. Dempues de la bankarota de ILG i de Air Europe en Marso del anyo 1991, la entreprisa fue komprada por Juan Jos\u00e9 Hidalgo, propietario de la kadena de ajensias de viaje Viajes Halc\u00f3n i el kualo kompr\u00f3 dempu\u00e9s la entreprisa mayorista turistika Travelplan, dempues Touring Club, Iberrail, Travelplannet, la minorista Viajes Ecuador, Groundforce, los Oteles Oasis, Pepeworld i el Tour operador de Florida MKTravelplan, konformando ansina Globalia Corporaci\u00f3n Empresarial. Kuando el merkato de transporto aereo de Espanya fue liberado enel anyo 1993, Air Europa empies\u00f3 a ofreser volos regulares. . Dempues de una krisis ekonomika en la kompany\u00eda, parte de la su flota fue alugada a Iberia enel anyo 1997. Dempu\u00e9s se izieron negosiasiyones para tentar venderla a la entreprisa estatal, m\u00e1 no prosperaron. Antonses fueron fondadas kompanyias m\u00e1 chikas komo Air Europa Express, para volos rejionales kon aviones de turboeliza ATP i una para volos ch\u00e1rter bazada en Kanarias yamada Air Europa Canarias kon dos B-737. Las dos entreprisas fueron serradadas enel anyo 2001. Durante kaji toda la su istorya, la kompanyia s\u00f3lo tiene uzado aviones de Boeing, espesialmente B737, B757 i B767, por lo kualo jener\u00f3 muncha sorpresa enel anyo 2005 kuando anunsi\u00f3 ke iva merkar diez Airbus A350 , ans\u00edna komo el aluger inmediato de katro A330-200 i un A340-200, tambi\u00e9n de Airbus, para azer volos de lunga distansia.\nEl 5 de Septiembro del anyo 2007, Air Europa, djunto kon Copa Airlines i Kenia Airways, anunsian la su entrada ofisial komo my\u00e9mbros asosiados a la aliansa SkyTeam de lineas aereas, en la kuala se ankontran lineas aereas grandes i emportantes komo Air France, KLM, Alitalia entre otras.. El 22 de Jenero del anyo 2008 anunsia ke va merkar 8 Boeing 787-800 Dreamliner, passando ansina a ser la prim\u00e9ra linea aerea espanyola en tener este avion en la su flota. . En Marso del anyo 2008 se kansela kon Airbus el pedido de 10 A350 por el kualo resive una indemnisasiyon de 70 milyones de euros.\nEspanya.\nLanzarote, Fuerteventura, Gran Kanaria, Tenerife Nord. Tenerife Sud, La Palma, Mayorka, Menorka, Ibisa, La Korunya, Vigo, Santiago de Komposteya, Asturias, Bilbao , Barselona, Salamanka, Vayadolid (enverano), Madrid, Valensia, Alikante, Albasete (enverano), Badajoz, Seviya, Granada, Malaga, Leon (enverano).\nEvropa.\nLondra, Paris, Roma, Lisboa i Venezia.\nNord de Afrika.\nTunis, Marrakesh i Dakar\nAmerika del Nord.\nNueva York-JFK, Miami, Kank\u00fan\nAmerika Sentrala i del Sud.\nSalvador de Bah\u00eda, La Habana, Santo Domingo, Punta Kana, Puerto Plata, Karakas, Buenos Ayres.\nFlota.\nLa flota de Air Europa inkluye los sigintes aviones (en Jenero de 2009): "}
{"id": "6994", "revid": "1207", "url": "https://lad.wikipedia.org/wiki?curid=6994", "title": "Aeroporto Internasional de Ben Gurion", "text": ""}
{"id": "6995", "revid": "18091", "url": "https://lad.wikipedia.org/wiki?curid=6995", "title": "Esnoga Bet El (Karakas)", "text": "La Esnoga Bet El o komo se le konose en la komunita de Venezuela, Asosiasion Bet-El es una esnoga ke se topa en la sivdad de Karakas, en la kuala se melda en el rito Sefaradi. La esnoga fue fraguada entre los anyos 1969 i 1973, kon par\u00e1s ofresidas por el sinyor Edmond Safra, para el su uzo por la komunita halabi-Venezuelana de la sivdad ke biv\u00eda para antonses en la m\u00e1ale de San Bernardino. Endagora la komunita tambien tiene my\u00e9mbros sobre t\u00f3du de Meliya (Espanya) i del Nord de Marroko, espesialmente de las sivdades de Tetuan i Chaouen.\nLa esnoga tiene el su adreso en la Avenida Cajigal de la m\u00e1ale. Tiene kapazit\u00e1 para unas 300 personas en la seksiyon de ombres, la kuala esta yena de vitrales desinyados por Yaakov Agam, endem\u00e1s de ke la pared ande se ankontra el Aron Akodesh es una eskultura de Harry Abend i para unas 100 personas en la seksiyon de mujeres en el piso de ariba. La esnoga endemas tiene una kamareta abasho, la kuala fue aperturada enel anyo 1988 i ke se uza para fy\u00e9stas komo bar mitzvot, bat mitzvot, kazamy\u00e9ntos i Sheva berahot. En el piso m\u00e1 alto de la fr\u00e1gua, al lado del area para meldar de las mujeres, se topa una kamareta uzada komo bet Midrash para el estudio de la Tora i la Gemara, la kuala tiene una biblioteka. Endem\u00e1s, en la esnoga estan dispon\u00edveis humashim kon Rashi, sidurim en ivrit i sidurim kon traduksiyon i fonetika en espanyol para akeyos ke no avlan ivrit, o lo avlan poko i no saben meldar en ivrit.\nAktualmente, el haham de la esnoga es el sinyor Itshak Sananes."}
{"id": "6996", "revid": "18091", "url": "https://lad.wikipedia.org/wiki?curid=6996", "title": "Jose Levy", "text": "Jos\u00e9 Levy, en ivrit \u05d9\u05d5\u05e1\u05e3 \u05dc\u05d5\u05d9, djurnalista i mediko nasido en Meliya, Espanya. Jos\u00e9 se izo doktor en Filosofiya en la Universita Ebrea de Yerushalayim. Desde el anyo 1989 es korresponsal shefe del kanal de notisias 24 Oras amerikano en espanyol CNN en Israel, los Territorios Palestinos i el Medio Oryente. Endem\u00e1s, a sido enviado espesial del kanal en evenementos komo:\nKritikas.\nJose Levy a sido duramente kritikado por israelianos y palestinianos. Moises Sztajnworc Benarroch, de la komunita djudia de Marbeya, le eskrivi\u00f3 una letra avyerta"}
{"id": "6997", "revid": "17740", "url": "https://lad.wikipedia.org/wiki?curid=6997", "title": "Sven Alkalai", "text": "Sven Alkalai, en serbo-kroata Sven Alkalaj, nasido en 11 de Novembro de 1948 en Sarajevo, min\u00edstro de Liasones Eksteriores de Bosnia i Herzegovina en 2007-2012. Alkalaj, el kualo es sefardi, es unos de los djudios mas konosidos de la komunita. Es my\u00e9mbro del partito Partito para Bosnia i Herzegovina, el kualo es dirijido por el my\u00e9mbro de la presidensia kolektiva del paez, Haris Silajd\u017ei\u0107.\nBiografiya.\nSven Alkalai nasi\u00f3 en Sarajevo i se gradu\u00f3 de injeniero mek\u00e1niko en la Universita de Sarajevo enel anyo 1974. El ritorn\u00f3 a la universita enel anyo 1987 i tiene endagora endemas un titolo de ekonomiya. Entre las sus fonksiones para el govyerno del su paez se ankontran:\nOtros f\u00e1ktos.\nAlkalai avla, endem\u00e1s de serbo-kroata, inglez i fransez, endemas de un poko de espanyol. Alkalai a resivido munchas kritikas i demandas en los medios de komunikasiyon de Bosnia i Herzegovina para ke deshe el ofisio de Ministro de Liasones Eksteriores dempu\u00e9s de ke el resivi\u00f3 la sivdadania de Kroasia, kuando el se deklar\u00f3 ke era kroata."}
{"id": "6998", "revid": "453", "url": "https://lad.wikipedia.org/wiki?curid=6998", "title": "The Forward", "text": "The Forward (en idish \u05e4\u05bf\u05d0\u05b8\u05e8\u05d5\u05d5\u05e2\u05e8\u05d8\u05e1, \"Forverts\") es un periodiko semanal djudio publikado en la sivdad de Mueva York. \nOy endia, el djurnal \"Forward\" es publikado setimanalmente komo una revista de notisias en dos edisiyones, una en idish i una en inglez. De f\u00e1kto, kada edisiyon es una publikasiyon independiente, kon los suspr\u00f3pios kontenidos. Jane Eisner paso a ser la editora en Djunio del anyo 2008. El direktor editorialo es J.J. Goldberg, el kualo a sido direktor desde el anyo 2000. El periodiko mantiene una linea editoriala de sentro-si\u00e9dra.\nIstorya.\nFue fondado enel anyo 1897 komo un djurnal diario en idish por Abraham Cahan. El su nombre, ansina komo la su orientasiyon politika se tomaron del Partito Sosyal Demokratiko Alman i el su pr\u00f3pio djurnal Vorw\u00e4rts. La sirkulasiyon i distribusiyon del djurnal kresi\u00f3 pish\u00edn, en paralelo kon el kresimy\u00e9nto pish\u00edn de la povlsiyon avlante de idish en los Estatos Unitos. Para el anyo 1912, ya sirkulaba kon unos 120.000 egzemplares diarios i a fines de la anyada de los 20 i empieses de los 30, el djurnal av\u00eda ganado una gran enfluensia i un grupo de lektores de m\u00e1 de 275.000 en t\u00f3du el paez afil\u00fa bash\u00f3 a unos 170.000 komo konsekuensa de los trokos en la politika de imigrasiyon de los Estatos Unitos la kuala kaji elimin\u00f3 la arivada de djudios por kompleto. Para el anyo 1962, s\u00f3loeran publikados unos 56.126 diariamente i unos 59.636 en Alhad i para el anyo 1983 se publikaba s\u00f3lu una vez a la setimana, kon un enkarte en inglezo. Enel anyo 1990 el suplemento en inglez se trok\u00f3 en un setimanario independiente, el kualo para elanyo 2000 tin\u00eda una sirkulasiyon de 26.183, mientras ke el setimanario en idish tin\u00eda una sirkulasiyon de 7.000, la kuala kada dia abashava m\u00e1. \nEn los sus prim\u00e9ros diyas, el \"Forward\" iva soportar los sindikatos i un sosializmo demokratiko, moderado. Estaba muy liasonado kon los sindikatos, espesialmente el International Ladies' Garment Workers' Union; Benjamin Schlesinger, un direktivo de la ILGWU, fue direktor del djurnal enel anyo 1923, i dempues ritorn\u00f3 a la direksiyon de la ILGWU enel anyo 1928. Eldjurnal tambien iva apoyar a David Dubinsky, el kualo eventualmente susedi\u00f3 a Schlesinger en la ILGWU.\n El eskritor m\u00e1 konosido del \"Forward\" en idish era Isaac Bashevis Singer, el kualo resivi\u00f3 un Premio Nobel en literatura, anke endemas Leon Trotsky i Morris Winchevsky, entre otros sosialistas mondiales konosidos, eskrivieron enel djurnal. \nOy endia.\nKomo la enfluensia del Partito Sosyalista de Amerika tanto en la komunita djudia komo en el paez empies\u00f3 a akabar, el djurnal se uni\u00f3 a loslibberalos amerikanos, afil\u00fasigi\u00f3 kon una oryentasiyon sosyal-demokratika. La versiyon en inglez tiene enfluensia en la komunita djudia del paez, komo una fuente de analsis politiko libberalo.\nLa edisiyon en idish a empiesado a kreser de muevo, shukur a ke endagora egzisten kursos i lisiones de idish en las universitas i los elevos de eyas se amostran interesados en el djurnal i en komunikarse en idish. La sirkulasiyon esta endagora en unos 5.0000. El direktor aktualo del Yiddish Forward es Boris Sandler, un moldavo el kualo es endemas uno de los eskritores sekulares m\u00e1 signifikantes oy endia en idish. \nEn el anyo 1995, basho la direksiyon de Vladimir \"Velvl\" Yedidowich i por alkunos anyos, tambien egzistia una edisiyon en ruso. Esta eventualmente se trok\u00f3 a ser una entit\u00e1 kompletamente separada, la kuala fue komprada enel 2004 por RAJI (Russian American Jews for Israel). Este mismo anyo, Forward vendi\u00f3la su partisipasiyon en el kanal de televizy\u00f3n WEVD al kanal de esportes ESPN. En kontraste kon la versiyon ingleza, la edisiyon en ruso i los sus lektores eran m\u00e1 ke t\u00f3du de dirita. En Marso del anyo 2007, el su nombre fue trokado a \"Forum\".\nLa fr\u00e1gua del djurnal.\nDurante la su mayor popularit\u00e1, en Forward mand\u00f3 konstruyir una fr\u00e1gua de 10 pisos en East Broadrway, Manhattan, en el Lower East Side, desinyada por el arkitekto George Boehm i kompletada enel 1912, kon kolumnas de marmol, imajenes en relieve de Karl Marx i Friedrich Engels, ansina komo endem\u00e1s Ferdinand Lassalle, el fondador djudio delprim\u00e9r partito sosyalista alm\u00e1n i de August Bebel, el antonses shefe del Partito Sosyal Demokratiko Alman para el momento del fraguamy\u00e9nto.\nEn la anyada de los 90, la fr\u00e1gua fue trokada en un kondominio. "}
{"id": "7000", "revid": "18091", "url": "https://lad.wikipedia.org/wiki?curid=7000", "title": "Al-Madina", "text": "Al-Madina (en arabo, \u0627\u0644\u0645\u062f\u064a\u0646\u0629) es un djurnal arabo-yisraeli, en formato tabloide, publikado i distribuyido de grasia en dos edisiyones:\nLas seksiyones del djurnal inkluyen notisias lokalas, raportos, salud, esporte, entretenimy\u00e9nto, opiniyon, arte i kultura.\nEl duenyo del djurnal es Camille Shafiq Silbaq."}
{"id": "7001", "revid": "209", "url": "https://lad.wikipedia.org/wiki?curid=7001", "title": "Almadina", "text": ""}
{"id": "7002", "revid": "209", "url": "https://lad.wikipedia.org/wiki?curid=7002", "title": "Lingua judeo-espa\u00f1ola", "text": ""}
{"id": "7004", "revid": "18091", "url": "https://lad.wikipedia.org/wiki?curid=7004", "title": "Zehava Ben", "text": "Zehava Ben (en ivrit \u05d6\u05d4\u05d1\u05d4 \u05d1\u05df), nasida el 8 de Noviembro de 1968, es una de las kantaderas m\u00e1 konosidas del jenero de la Musika Mizrahi.\nFamiya i orijin.\nZehava nasi\u00f3 en Beer Sheva, la sivdad kapitala del Negev enel sud de Yisrael, de padres de orijin marroki. La alkunya orijinala de la su famiya es Benisty. Eya nasi\u00f3 en la m\u00e1ale \"Shikun Dalet\", una m\u00e1ale yena de provesa, krimen i drogas. Zehava esta muy orgolyoza del su orijin marroki i kaji toda la su musika es egzemplo de este, kantando tanto en ivrit komo en arabo.\nKarriera musikala.\nZehava se empies\u00f3 a konoser en Yisrael, enel anyo 1990, kuando kanto para la musika del filmo \"Tipat Mazal\" (Un poko de suerte) i las sus kansiones, se izieron egzitozas en t\u00f3du el paez, espesialmente entre los mizrahim,sefardim i los yisraelis de orijin arabo.\nAnke la su musika esta defendida en alkunos paezes arabos, d\u00e9ke egziste un boikot de los produktos israelianos, Zehava es konosida tambien en el Mundo Arabo komo kantadera en el idioma arabo. Entre las sus m\u00e1 konosidas kansiones se ankontran unas versiyones ke eya aze de alkunas kansiones tradisionales arabas, komo Inta Omri (Tu s\u00f3s la mi vida), de la ledjendaria kantadera ejipsiya Umm Kulthoum. Zehava endemas izo kampanya en las eleksiyones yisraelis del anyo 1996 para el partito de si\u00e9dra Meretz, kantando \"Shir LaShalom\" (Kansi\u00f3n por la paz).\nUna de sus kansiones, \"Ma Yihy\u00e9\" (\"Kualo va pasar\") esta en la koleksiyon Buddha Bar del anyo 1994. Dempues de los atakos terroristas del 11 de Septiembro, Zehava Ben i Etti Ankri, David D'Or, Arkadi Duchin i otros kantadores yisraelis grabaron la kansiyon \"Yesh Od Tikv\u00e1\" (\"Ainda tenemos esperansa\"), para el kualo David D'Or eskrivi\u00f3 las letras i la musika. La kansiyon se ankontra en el CD \"Yesh Od Tikv\u00e1/You've Got a Friend\".. El CD, dela kaza Hed Arzi i apresentado enel anyo 2002, benefisi\u00f3 las viktimas yisraelis de los atakos, t\u00f3du lo ganado iva para la fondasion \"NATAL\": the \"Israel Trauma Center for Victims of Terror and War\".. Enel anyo 2005, Zehava kant\u00f3 \"Shalom v'Ahav\u00e1\" (Paz i amor) en inglez, ivrit i arabo enel konkurso Kdam Erovision, el kualo elije al kantadero ganador para arepresentar a Yisrael en el konkurso Eurovision. Zehava yego de sigundo lugar, detras de la ganadora Shiri Maimon, la kuala tambien es de orijin marroki."}
{"id": "7008", "revid": "209", "url": "https://lad.wikipedia.org/wiki?curid=7008", "title": "Yekke", "text": "Yekke (en alman:Jecke ) es el termo uzado jeneralmente para referirse a los djudios de Almania ke sigin el minhag de Evropa Oskidentala. Es alkunas vezes uzado de forma lijeramente ofensiva.\nOy endia, no ay munchos Yekkes biviendo en Almania, m\u00e1 ainda egzisten komunitas chikas en Suisa, Fransia Oryentala (Alsasia i Lorena) i en Luksemburgo. Una parte de la komunita de Frankfurt eskap\u00f3 de la sivdad dempues de la Kristallnacht i se mud\u00f3 a la m\u00e1ale de Washington Heights de la sivdad de Mueva York, ainde ainda egziste una komunita, K'hal Adass Jeshurun, la kuala sige estriktamente el minhag Yekke, kon todas las sus kansiones, rituales i manera de meldar. \nEndemas, un grupo establesi\u00f3 el Kibbutz Chofetz Chaim en Gedarim, Israel, al sud de Tel Aviv. Resyentemente, se aperturaron muevas komunitas Yekkes en Yisrael por el \"Machon Moreshes Ashkenaz\", i una de las komunitas m\u00e1 emportantes es \"K'hal Adas Yeshurun\" de Yerushalayim, la kuala esta aziendo un proyekto yamado \"Nusach Project\", para preservar las melodiyas i kantikas Yekkes.\nEgzisten alkunas teoriyas en kuanto al orijin de la palavra. La m\u00e1 konosida es la kuala asigun la palavra se orijina en las diferensias kulturalas en los vistidos uzados por los m\u00e1 oksidentalisados djudios de la Evropa Oksidentala, los kualos trokaron los abrigos lungos por las djaketas, m\u00e1 kurtas (\"yekke\"), mientras ke los ashkenazim de Evropa Oryental uzaban m\u00e1 lungas, komo las bekishes. Otra teoriya es ke la palavra se deriva de \"Yekkef\", la kuala es la pronunsiasiyon del nombre \"Jakob\" o \"Jack\", la kuala es distinta a la pronunsiasiyon oryentala, la kuala es 'Yankef\" or \"Yankev\".\nEl termo es endemas uzado de manera un poko ofensiva alkunas vezes, anke endemas kon muncho onor i orgolyo. Esta muy relasionado kon la atensiyon ledjendaria de los djudios almanes al detalyo i la ponktoalit\u00e1. Este sentido para el detalyo se ekstiende asya los \"minhagim\". Los \"Oberlanderim\"\u2014Djudios de partes de Ostria, la Repuvlika Cheka i Eslovakia\u2014son a vezes konfondidos kon Yekkes d\u00e9ke tienen un minhag paresido."}
{"id": "7012", "revid": "18091", "url": "https://lad.wikipedia.org/wiki?curid=7012", "title": "Esnoga de la kaleja D\u00f3hany", "text": "La Esnoga de la kaleja D\u00f3hany o tambien konosida komo la 'Gran Esnoga de Budapest', en ungario Doh\u00e1ny utcai Zsinag\u00f3ga/Nagy Zsinag\u00f3ga, en ivrit '\u05d1\u05d9\u05ea \u05d4\u05db\u05e0\u05e1\u05ea \u05d4\u05d2\u05d3\u05d5\u05dc \u05e9\u05dc \u05d1\u05d5\u05d3\u05e4\u05e9\u05d8, tambien yamada la Esnoga de Tabakgasse, eata ubikada en la m\u00e1ale de Erzsebetv\u00e1ros, el distrito syetimo de Budapest. Es la esnoga m\u00e1 grande de Evropa i la sigunda m\u00e1 grande de todo el mundo, dempues de la Keil\u00e1 Emanu-El de Mueva York. . En eya kaben 3.000 personas i es uno de los sentros prinsipales del djudaismo Neolog. La fr\u00e1gua tiene 75 metros de lungeza i 27metros de ancho i fue konstruyida entre los anyos 1854 i 1859 enel estil del Renasimyento Morisko , bazada en fr\u00e1guas de esnogas del Maghreb i Espanya (la Alhambra). El arkitekto el kualo la desiny\u00f3 fue Ludwig F\u00f6rster, i parte del interior de la fr\u00e1gua es de Frigyes Fesz.\nLa kaza ande nasi\u00f3 Theodor Herzl estaba al lado de la Esnoga de la Kaleja D\u00f3hany. En su lar se ankontra oy endia el Muzeyo Djudio, el kualo tiene la \"Koleksiyon Istorika y Relijioza Djudia\", la kuala fue fraguada enel anyo 1930 de ak\u00f3dro kon el estil de la esnoga i la kuala fue unida a la fr\u00e1gua prinsipala enel anyo 1931.\nIstorya.\nFraguada entre los anyos 1854 i 1859 por la komunita Neolog de Pest i de ak\u00f3dro kon los planos de Ludwig F\u00f6rster, la esnoga tiene una kapachit\u00e1 de 2964 butakos (1492 para ombres i 1472 en la galeriya de mujeres) lo kualo la aze la m\u00e1 grande esnoga de Evropa. La esnoga fue konsagrada el 6 de Septiembro de 1859. A la esnoga orijinala le lans\u00f3 bombas el Pro-Nazi Partito de la Kruz de Flechas el 3 de Fevrero de 1939. Uzada komo baza por la Radio Almana i endemas komo establo durante la Sigonda Gerra Mondial, la fr\u00e1gua sufri\u00f3 danyos severos d\u00e9ke los atakos aereos durane la okupasiyon Nazi, m\u00e1 espesialmente durante el Akoso a Budapest. Kuando los komunistas tomaron el poder i kontrolo del paez, la esnoga volvi\u00f3 a ser un sentro para meldar de la endagora chika komunita djudia. La su remuevasiyon empies\u00f3 enel anyo 1991.\nEksterior.\nLa esnoga fue orijinalmente fraguada en una m\u00e1ale residensiala. El kondjunto de fr\u00e1guas de la esnoga inlkui la Gran Esnoga, el Muzeyo djudio, el Templo de los Eroes, El Betahayim i el moumento en arik\u00f3dro al Olok\u00f3sto\nGran Esnoga.\nLa fr\u00e1gua de la esnoga tiene m\u00e1 de 53 detros de lungesa i kaji 27 metros de ancho. El estil de la esnoga es Morisko, i endemas tiene enfluensias de Bizansio, estil Romantiko i ainda Gotiko enel su desinyo. La esnoga endemas tiene dos domos kon forma de sibulet en la punta de las dos kul\u00e1s kon baza oktogonalas de 43 metros de altesa. La entrada de la fr\u00e1gua tiene una rosa de vitralos.\nMuzeyo djudio.\nEl Muzeyo djudio fue fragu\u00e1do enel lar ande estaba la kaza de Theodor Herzl, al lado de la esnoga. El Muzeyo, el kualo fue fraguado entre 1930 i 1931 tiene endem\u00e1s una koleksiyon de relikias relijiozas de la Hevr\u00e1 Kadish\u00e1 de Pest, obdjektos ritualos para shabat i hagim i una kamareta dedikada al Olok\u00f3sto.\nEl Templo de los Eroes.\nEl Templo de los Eroes tiene una kapachit\u00e1 de 250 personas i es uzado para meldar los diyas de la settimana i durante el envierno, fue adisionado al grupo de fr\u00e1guas de la Esnoga de la Kaleja D\u00f3hany enel anyo 1931. El Templo fue desinyado por L\u00e1zlo V\u00e1g\u00f3 i Ferenc Farag\u00f3, endemas sirve de monumento en onor a los djudios de makaristan ke fueron amortados durante la Sigunda Gerra Mondial.\nBetahayim (Sementario).\nEl betahayim esta ubikado atras del Templo de los Eroes, entre el Muzeyo Djudio i la Esnoga. Asigun la tradisiyon, un betehayim no puede egzistir serka de un sitio para meldar. M\u00e1 este betahayim nasio komo resultato de los evenementos ke akontesieron durane la Sigunda Gerra Mondial. Enel anyo 1944, la esnoga era parte del geto de la sivdad i endemas era arifujio para mncha djente. M\u00e1 de dos mil djudios murieron de ambre i friyo durante el envierno de 1944-1945 estan entyerrados en el kortijo de la esnoga.\nParko Raoul Wallenberg.\nEl Raoul Wallenberg Eml\u00e9kpark (Parko Raoul Wallenberg) en el kortijo sentralo, kontiene el \"Monumento en Memoria a los Martiros Djudios Ungarios\" \u2014 Se kalkula ke unos 400.000 djudios de Makaristan fueron amortados por los Nazis. Desinyado por Imre Varg\u00e1, parese ser un sausiko yor\u00f3n, el kualo tiene ojas kon los nombres de los amortados. Endemas esta un \nmonumento en memoria a Wallenber i a otros Grandes entre las Nasiones, komo el viche-konsul de Suisa Carl Lutz, el kualo salvo la vida de dezenas de miles de djudios de Makaristan durante la Sigunda Gerra Mondial.\nInterior.\nDe manera paresia a las basilikas (Gr\u00e1ndes kilisias kristy\u00e1nas), la fr\u00e1gua konsiste en tres espasiosas galeriyas muy ornatas i, koza poko komun en una esnoga, un organo. El su Aron Akodesh tiene varios Livros de la Tora tomados de otras esnogas ke fueron destruyidas durante el Olok\u00f3sto. El Aron Akodesh i las pinturas internas estan echas de formas yenas de kolores i kon formas jeometrikas, desinyadas por el arkitekto Frigyes Feszl. Las butakas en el piso de abasho son las de \nlos ombres, mientras ke en la galeriya superior, la kuala esta soportada por bazas de azero ornato, es para las mujeres. Franz Liszt i Camille Saint-Sa\u00ebns tokaron enel organo orijinalo de 5.000 tubos, fabrikato enel anyo 1859. Enel anyo 1996 se fabrik\u00f3 un muevo organo mekaniko de 4 manuales i 63 vozes, konstruyido por la entreprisa almana Jehmlich Orgelbau Dresden GmbH.\nRemuevasiyon.\nS\u00f3lo en la anyada de los 90, dempues del ritorno de la demokrasia a Ungaria se empiesaron las lavores de remuevasiyon de la esnoga. La bilyonaria amerikana de orij\u00edn djudeo-ungario Est\u00e9e Lauder aport\u00f3 5 milyones de dolares amerikanos para remuevas la esnoga) i las lavores akabaron enel anyo 1996.\nKuriozit\u00e1.\nDoh\u00e1ny signifika tabako en ungario. Theodor Herzl, en los sus diskorsos i endem\u00e1s la Ansiklopedia Djudia yamaban a la Esnoga de la Kaleja D\u00f3hany komo la Esnoga de la Tabakgasse. Endem\u00e1s, la Esnoga de la kaleja Doh\u00e1ny es konosida por el su nombre en idish, \"Tabac-Shul\", el kualo es la traduksiyon al idish de la palavra \"D\u00f3hany\"."}
{"id": "7013", "revid": "18091", "url": "https://lad.wikipedia.org/wiki?curid=7013", "title": "Sivdad Planifikada", "text": "Una Sivdad planifikada es akea sivdad la kuala a sido planifikada en todos los ambitos del su dezvelopamy\u00e9nto, desde la primera py\u00e9dra asta el lar ande van yir los parkos, el su tamanyo, la ubikasion de las eskolas i asta las etapas y datas de fraguamy\u00e9nto de muevas ma\u00e1les i bairros. Alkunas son amijor planikfikadas ke otras, d\u00e9ke presisan una kuantit\u00e1 konstante de par\u00e1s; endemas, el su kresimy\u00e9nto presisa de muncho kontrolo. Alkunas se uzan komo muevas sivdades kapitalas de akeyos payises los kualos keren bashar la kongestion i el barulyo en la antika kapitala, la kual uzualmente va sigir komo la sivdad komersialmente m\u00e1 emportante. El su dezvelopamiento depende antonses de una desision del governo, i no del movimento naturalo de la povlasion. Otros payises lo azen por rasones de estratejia politika, para kriar un muevo espasio de dezvelopamyento ekonomiko en una rejion ke presisa kriasiyon de lavoro i dezvelopamiento, para tentar distribuyir amijor la povlasiyon del paez o para kriar la sivdad kapitala de un paez muevo.\nLas sivdades planifikadas m\u00e1 konosidas del mundo son:"}
{"id": "7016", "revid": "7321", "url": "https://lad.wikipedia.org/wiki?curid=7016", "title": "Qin Shi Huang", "text": "Qin Shi Huang (khinezo: \u79e6\u59cb\u7687, pinyin: Q\u00edn Sh\u01d0hu\u00e1ng, Wade-Giles: Ch'in Shih-huang), de nombre propio Zheng, fue el rei del estado khino de Qin del 247 a.C. hasta el 221 z.C. i dimpu\u00e9s el primer emperador de una Kina unifikada del 221 al 210 a.C., reynando basho el nombre de Primer Emperador.\nDempues de unifikar Kina, \u00e9l i el su primer ministro Li Si introduxeron una serye de importantes reformas kon el ojektivo de rehu\u00e9rsar la resyente unifikasy\u00f3n, y yevaron a kavo grandes prodjektos de konstruksiy\u00f3n, m\u00e1s en konkreto la versiy\u00f3n prekursora de la aktuala Gran Muraya Kineza. A pesar de toda la tiranya de su mandato autrokr\u00e1tiko, Qin Shi Huang es konsiderado una espesie de kolosal fondador en la istorya de Kina, deke su la unifikasy\u00f3n a durado m\u00e1s de dos milenyos (anke kon interrupsiyones)."}
{"id": "7017", "revid": "8238", "url": "https://lad.wikipedia.org/wiki?curid=7017", "title": "Wuhan", "text": "Wuhan (kinezo simplifikado: \u6b66\u6c49, kinezo tradisyonal: \u6b66\u6f22, pinyin: W\u01d4h\u00e0n) es la kapital de la provinsya de Hubei y la sivdad m\u00e1s povlada en la sona sentral de la Repuvlika Popular Kina. Est\u00e1 en la konflvensya del ryo Yangzi y del ryo Han. Tyene una povlasy\u00f3n de 7 miyones de avitantes en un \u00e1rea de 8.467 km\u00b2."}
{"id": "7019", "revid": "18091", "url": "https://lad.wikipedia.org/wiki?curid=7019", "title": "Jerusalem Post", "text": "El Jerusalem Post es un djurnal yisraeli en lingua inglesa, tambi\u00e9n disponible en la Internet. Egziste endem\u00e1s una edisiyon semanal internasionala en fransez.\nIstorya.\nEl djurnal fue fondado el 1 de Diziembro de 1932 kon el nombre de \"The Palestine Post\" por Gershon Agron. El djurnal iva apoyar la gerra por una patria nasionala djudia durante el protektorado brit\u00e1niko de Palestina, estando en kontro de la pol\u00edtika brit\u00e1nika en relasiyon a la inmigrasiyon djudia. El djurnal troka el su nombre a \"Jerusalem Post\" enel anyo 1950 dempues de la independensia de Israel.\nDurante munchos anyos el djurnal sirkula kon una linea editoriala de sentro-siedra i apoya al Partito Lavorista asta el anyo 1989, kuando es komprado por Hollinger Inc., holding de entreprisas basho kontrolo del milyonario konservador kanadiense Conrad Black. El \"Jerusalem Post\" troka antonses la su linea editoriala i empiesa a apoyar al Likud. Munchos de los sus djurnalistas renunsian i fondan el \"Jerusalem Report\". Oy endia, el punto de vista del \"Jerusalem Post\" sobro de la aktualit\u00e1 est\u00e1 en la sentro-dirita, afilu siempre se ankontran alkunos artikolos de siedra.\nEkon\u00f3mikamente, el djurnal es m\u00e1 serkano al neo-liberalismo. El djurnal est\u00e1 en favor de reformas al sistema yisraeli, un estrikto kontrolo del gasto del governo, la limitasiyon de adjudas sosyalas, un achikamy\u00e9nto de empuestos i la kriasiyon de leyes en kontro de la kriasiy\u00f3n de monopolios.\nEl \"Jerusalem Post\" kompite kon el djurnal de sentro-siedra \"Haaretz\", el kualo tambien tiene desde la anyada de los 90 una edisiyon en inglez. Al igual ke todos los djurnales en Israel, el \"Jerusalem Post\" sale todos los diyas menos en Shabat i los hagim. El su aktual redaktor en shefe es David Horovitz, el kualo fue redaktor en shefe del \"Jerusalem Report\".\nEl 16 de Noviembro de 2004, Hollinger vende el djurnal a una entreprisa editoriala de Tel Aviv, Mirkaei Tikshoret Limited."}
{"id": "7020", "revid": "18091", "url": "https://lad.wikipedia.org/wiki?curid=7020", "title": "Haaretz", "text": "Haaretz (en ivrit:\u05d4\u05b8\u05d0\u05b8\u05e8\u05b6\u05e5, \"La Ty\u00e9rra\", en referensia a la Ty\u00e9rra de Israel) es un djurnal yisraeli fondado enel anyo 1919. Se puvlika en ivrit, kon una versiyon achikada en inglez la kuala es distribuyida djunto kon la edisiyon del \"International Herald Tribune\" en Israel. En Internet egzisten versiyones en ivrit i en inglez. \nLa l\u00ednea editoriala del djurnal fue definida por Gershon Schocken, el su redaktor shefe entre 1939 i 1990. Haaretz pertenese a la famiya Schocken. En la aktualit\u00e1 el djurnal lo dirijen David Landau i Tami Litani, los kualos tomaron los puestos de Hanoh Marmari i Yoel Ester\u00f3n en Abril de 2004. \nEn komparasiyon kon los dos mayores djurnales en ivrit, \"Ma'ariv\" i \"Yediot Ahronot\", Haaretz tiene artikolos m\u00e1 lungos, tipo de letra m\u00e1s chiko, menos fotografiyas i m\u00e1 espasio dedikado a siensia i literatura. La su visiyon kon respekto al konflikto arabo-yisraeli es la del zionismo i serkana a la de la siedra pol\u00edtika de Israel, en espesial en lo ke se refiere a los artikolos de Amira Hass i Gideon Levi. Haaretz apoy\u00f3 desididamente los Ak\u00f3dros de Oslo con la OLP. La postura del djurnal enel espektro relijioso de Israel es markadamente sekular. Anke se da espasio a menudo a asuntos de djustisia sosyala (komo las kolumnas de Ruth Sinai en lo referente a estos temas), la l\u00ednea editoriala del djurnal en lo relativo a la ekonomiya es liberala, similar a la kuala sige \"The Economist\". Defiende la privatisasiyon, achikamy\u00e9nto del gasto del govyerno, libre komersio, menores empuestos i pr\u00e1ktikas fiskalas estriktas. "}
{"id": "7021", "revid": "7321", "url": "https://lad.wikipedia.org/wiki?curid=7021", "title": "Yediot Ahronot", "text": "Yediot Ahronot (en ivrit, \u05d9\u05d3\u05d9\u05e2\u05d5\u05ea \u05d0\u05d7\u05e8\u05d5\u05e0\u05d5\u05ea; \"ultimas notisias\") es el mayor djurnal en ivrit puvlikado en Israel. Desde la anyada de los 70 es el djurnal kon la m\u00e1 grande sirkulasiyon enel paez.\nFue fondado en 1939 por Nachum Komarov i poko tiempo dempu\u00e9s fue komprado por Yehuda Mozes. El su primer editor en shefe fue Noah Mozes, el ijo de Yehuda Mozes.\nEn 1948, un gran grupo de djurnalistas y my\u00e9mbros de personal liderados por Azriel Carlebach, el kualo era editor en ese momento, se fueron del djurnal para formar otro, yamado Yediot Ma'ariv, endagora konosido como Ma'ariv. Carlebach fue sustutiyido por Herzl Rosenblum. Esto empies\u00f3 una gerra por la sirkulasiyon i prestijio entre los djurnales rivales.\nOy endiya, el djurnal es dirijido por el ijo de Noah Mozes, Arnon Mozes. Por munchos anyos fue editado por el ijo de Herzl Rosenblum, Moshe Vardi, el kualo fue trokado en 2005 por Rafi Ginat.\nEl djurnal konforma parte del Yedioth Ahronoth Group, el kualo endem\u00e1s tiene partisipasiyon en varias entreprisas yisraelis, komo el Kanal 2, una kadena komersial de televizy\u00f3n; HOT, la entreprisa de televizy\u00f3n por kable; \"Yediot Tikshoret\", un grupo de djurnales settimanales lokales; \"Vesti\", un djurnal eskrito en idioma ruso; revistas; i otras entreprisas no relasionadas con la komunikasiyon de masas. Shilo De-Beer fue promovido a editor en Abril del anyo 2007."}
{"id": "7022", "revid": "18091", "url": "https://lad.wikipedia.org/wiki?curid=7022", "title": "Birobidjan", "text": "Birobidjan (en ruso: \u0411\u0438\u0440\u043e\u0431\u0438\u0434\u0436\u0430\u043d, en idish: \u05d1\u05d9\u05e8\u05d0\u05b8\u05d1\u05d9\u05d3\u05d6\u05e9\u05d0\u05df) es la sivdad kapitala de la Provensiya Otonoma Ebrea, en Rusia. Est\u00e1 ubikada entre los rios Bira i Bidj\u00e1n, los kualos son afluentes del rio Amur. La sivdad se ankontra serka de la frontiera kon la Repuvlika Popular Kina i del Tr\u00e9no Transiberiano. La sivdad, djunto kon todos los povlados de la Provensiya Otonoma Ebrea, fue fondada basho la orden de Stalin de kriar una repuvlika otonoma djudia ande la relijion seya trokada por los valores del sosyalismo i el komunismo. La sivdad tin\u00eda 78.500 abitantes enel anyo 2006. Para estar en Siberia, los visitantes a pueden ver una sivdad sorprendentemente v\u00e9dre. Egziste una endustria lijera en dezvelopamiento.\nRenasimyento djudio.\nLa sivdad bive un renasimyento de la kultura djudia i del idish m\u00e1 intenso ke en kualkera otra sivdad de Rusia. Los teatros en idish empiesaron en la anyada de los 70. La povlasion djudia de la sivdad es de unas 4000 personas , aproksimadamente el 5% de la sivdad. Afilu la enfluensia de la komunita djudia en la sivdad i el resto de la provensiya es grande; el alkalde de la sivdad, es djudio, la kaleja prinsipala, se yama Sholom Aleichem, en omenaje al konosido eskritor djudio en lingua idish. En la sivdad se ankontran dos esnogas, una es la Esnoga de Birobidjan, aperturada enel anyo 2004 i la Esnoga Beit T'shuva, konosida komo la Vieja Esnoga.\nEdukasiyon.\nEgziste la Universita Nasionala Djudia de Birobidjan i el Instituto Pedagojiko de Birobidjan.\nMedios de Komunikasiyon.\nEgzisten katro djurnales en la sivdad:"}
{"id": "7023", "revid": "18091", "url": "https://lad.wikipedia.org/wiki?curid=7023", "title": "Universita Nasionala Djudia de Birobidjan", "text": "La Universita Nasionala Djudia de Birobidjan o Akademia Estatala para Umanidades i Estudios Sosyales de Birobidjan es una universita publika la kuala lavora en kondjunto kon la komunita djudia de la sivdad de Birobidjan i la Esnoga Ortodoksa de Birobidjan. La universita es unika en el Leshano Oryente de Rusia en serla unika universita ke dikta lisiones en idish, afilu la baza del kurso de empiese en la universita es el estudio del ivrit, la istorya de pueblo djudio i tekstos klasikos djudios.\nResientemenye, en la Provensiya Otonoma Ebrea a aparesido un kresiente interezo en las sus raizes djudias. Los elevos estudian ivrit i endemas idish tanto en las eskolas djudias komo en la Universita Nasionala Djudia. Enel anyo 1989, la komunita djudia apertur\u00f3 la su eskola de alhad, ande los elevos estudian idish, aprenden dansas folkorikas djudias i sobre la Istorya de Israel. El govyerno de Israel finansia este programa. \nEnel anyo 2007, empies\u00f3 el prim\u00e9r Programa de Enverano para la Kultura i el Idioma Idish de Birobidjan, una inisiativa del profesor de Estudios de Idish Boris Kotlerman de la Universita Bar Ilan. El idish es ainda la sigunda lingua ofisiala de la Provensiya Otonoma Ebrea, anke s\u00f3lu lo favlan alkunos de los 6.000 djudios de la provensiya . Este programa inkluye lisiones eksternas en la viya de Valdgeym i trabashos sobre la su erensia djudia."}
{"id": "7024", "revid": "18091", "url": "https://lad.wikipedia.org/wiki?curid=7024", "title": "Esnoga Beit T'shuva", "text": "La Esnoga Beit T'shuva (en idish \u05d1\u05d9\u05ea \u05ea\u05e9\u05d5\u05d1\u05d4 \u05e9\u05d5\u05dc, en ivrit \u05d1\u05d9\u05ea \u05d4\u05db\u05e0\u05e1\u05ea \u05d1\u05d9\u05ea \u05ea\u05e9\u05d5\u05d1\u05d4 ) es la esnoga m\u00e1 aedada de la sivdad de Birobidjan,en Rusia, endemas konosida komo la \"Vieja esnoga\" o \u05d0\u05dc\u05d8\u05e9\u05d5\u05dc en idish. La fr\u00e1gua, es una kaza de estil siberiano, echa de madeira. Lakomunita es dirijida por el haham Boris \"Dov\" Kaufman. Desde el anyo 2005, s\u00f3lo se permite meldar asigun los ritos djudios i esta defendido meldar miksturando ritos djudios i kristy\u00e1nos, komo pasaba antes. "}
{"id": "7025", "revid": "453", "url": "https://lad.wikipedia.org/wiki?curid=7025", "title": "Undzer kol", "text": "Undzer kol (en idish \u05d0\u05d5\u05e0\u05d3\u05d6\u05e2\u05e8 \u05e7\u05d5\u05dc, en ruso \u041d\u0430\u0448 \u0433\u043e\u043b\u043e\u0441, \"La muestra voz\") es un djurnal en idish i ruso de Chishinau, la sivdad kapitala de Moldova. En Moldova el idish es una lingua rekonosida por la ley; se kree ke la komunita tiene unos 18.000 my\u00e9mbros s\u00f3lu en la kapitala."}
{"id": "7026", "revid": "18091", "url": "https://lad.wikipedia.org/wiki?curid=7026", "title": "Esnoga Or Zoruah", "text": "La Esnoga Yamin Benarroch o Esnoga Or Zoruah (en ivrit \u05d0\u05d5\u05e8 \u05d6\u05e8\u05d5\u05e2, \"Luz Santa\") es la prinsipal esnoga de la sivdad de Meliya, en Espanya. La esnoga tiene el nombre de Yam\u00edn A. Benarroch, el kualo hue durante munchos anyos la prinsipala otoridad dela komunita de Meliya.\nLa esnoga fue desinyada en el estil modernista por el arkitekto katalan Enrique Nieto, el mismo el kualo desinyo la Mishkita Sentrala de Meliya i ke era el arkitekto ofisial de la sivdad para esa anyada. La esnoga esta en la kaleja Lopez Moreno. La su apertura fue enel anyo 1924."}
{"id": "7027", "revid": "18091", "url": "https://lad.wikipedia.org/wiki?curid=7027", "title": "Aron Akodesh", "text": "El Aron Akodesh (en ivrit \u05d0\u05e8\u05d5\u05df \u05d4\u05e7\u05d5\u05d3\u05e9) o Ehal (en ivrit \u05d4\u05d9\u05db\u05dc) en una esnoga, es la palavra uzada en ivrit para yamar al la kamareta dekorada i ornada ande se guardan los pergaminos de laTora. Jeneralmente los Ashkenazim lo yaman Aron Akodesh i los sefardim Eh\u00e1l. En la mayoria de los kavzos, esta kamareta esta ubikada en la pared de la esnoga ke esta m\u00e1 serkana a Yerushalayim.\nOrijin de los nombres.\nAron Akodesh.\n\"Aron Akodesh\" viene de la palavra en ivrit \u05d0\u05b8\u05e8\u05d5\u05b9\u05df \u05e7\u05c4\u05d3\u05b6\u05e9\u05c1 \u0101r\u014dn kode\u0161, \"Arka Santa\". Este nombre aze referensia al \"aron ha-kodesh\", el nombre en ivrit para el Arka de la Aliansa ke se tin\u00eda guadr\u00e1da en el Kodesh Akodashim en el antiko Mishkan i en el Templo de Yerushalayim.\nEh\u00e1l.\nEh\u00e1l, alkunas vezes yamado \"Eh\u00e1l Kodesh\" (sobre t\u00f3du entre los sefardim de losBalkanes) viene de la palavra en ivrit \u05d4\u05b5\u05d9\u05db\u05b8\u05dc (\u0113h\u0101l) \u2018palasio\u2019, un termo uzado tambien durante los diyas del Bet Amikdash para referirse a la kamareta ande estaba el Kodesh Akodashim. T\u00f3du lo kualo estaba ay\u00ed era lo m\u00e1 relijiozo i emportante.\nUbikasiyon i estruktura.\nEl Aron Akodesh uzualmente esta serka o en lamisma pared ke mira verso Yerushalayim. En akeyos kavzos ande el Aron Akodesh no esta oryentado asia Yerushalayim, igual se melda kon direksiyon de la sivdad, sobre t\u00f3du en la Amida o Shmona Esre.\nEn alkunas esnogas muy antikas, el Aron Akodesh no esta dentro de la esnoga, sino en una kamareta al lado, para amostrar ke la kedush\u00e1 de la esnogano esta relasionada kon el Aron Akodesh sino kon el ke es un lugar de arrogamy\u00e9nto.La Tora se yeva a la esnoga para meldar. \nMunchos tienen un parohet, una kurtina la kuala es ubikada para kuvrir las portas del Aron Akodesh (asigun el minhag ashkenazi i mizrahi) o sino, tras de las portas (minhag sefardi de Espanya, Portugal i Marroko)."}
{"id": "7030", "revid": "18091", "url": "https://lad.wikipedia.org/wiki?curid=7030", "title": "Sefarad", "text": "Sefarad es una banda de musika sefardi de la Turkiya. El grup es muy konosido i popular enel paez, d\u00e9ke kantan en djudeo-espanyol i en turkano. El su prim\u00e9r album yeg\u00f3 al tope de las chartes enel anyo 2004.\nOrijin del su nombre.\nEl nombre de la banda es el antiko nombre djudio para Espanya, ande vinieron los sefardim i el lashon djudeo-espanyol. \nMy\u00e9mbros.\nLos my\u00e9mbros del grup son:\nEnfluensias musikalas.\nLa musika de Sefarad sige el estil de Goran Bregovic, kon los sonetes de klarinete, kanun, trumpetas i darbuka tipikos de la musika turkana, los kualos azen de la su musika loke se yama Musika djudia etnika. Las sus kantikas son en lingua turkana i en Ladino, ma kon el buto de azer la musika para la djenerasion mueva de sefardim de la Turkya, kantan kantikas tradisionalas djudias en turkano, m\u00e1 kon letras diferentes. I las sus kantikas en djudeo-espanyol son kantikas djovenes, para mansevos, sin el koras\u00f3n trublado, m\u00e1 afil\u00fa yeno de alegriya. \nEntre las sus kansiones m\u00e1 konosidas estan \"\"Osman A\u011fa\", \"Istanbul'dan \u00dcsk\u00fcdar'a Yol Gider\", \"Bodrum\", \"Ben seni severim\", \"Los Bilbilikos\", \"Vakti geldi\", \"Si veriyas a la rana\", \"Los Kaminos de Sirkeci\" i \"Seni ne \u00e7ok sevdi\u011fimi\"\"."}
{"id": "7031", "revid": "18091", "url": "https://lad.wikipedia.org/wiki?curid=7031", "title": "Fortuna (kantadera)", "text": "Fortuna (Sao Paulo, 1958) es una kantadera, kompositora i aktrisa sefaradi\u00e1 de Brasil.\nBiografiya.\nFortuna nasi\u00f3 en Sao Paulo dentro de una famiya sefaradi. Desde mansevika eya kresi\u00f3 serkana a la musika, la dansai el teatro. En la anyada de 1980, kuando eya empiesaba a konserse komo kantadera, eskrivi\u00f3 unas kantikas djunto kon el poeta brasiliano de orijin djudio Paulo Leminski, m\u00e1 el momento ke trok\u00f3 la su karriera musikala fue kuando eya izo un voyage a Yisrael, enel anyo 1991. Ay\u00e1 fue kuando Fortuna eskuch\u00f3 unas kantikas en ladino i antonses eya desidi\u00f3 trokar la su karriera musikala asya un show en el kualo eya misturara musika, dansa i un poko de aktrisado para rekriar la rikerza kulturala de la komunita Sefaradi. Tudo eyo izo ke Fortuna se trokara endemas en peskisadora i empies\u00f3 ansina a buskhar kantikas viejas i tradisionalas ke muncha djente kaji no tinia arik\u00f3dros de eyas. Dempues eya empiesar\u00eda a grabar komo kantadera endependy\u00e9nte los sus diskos, los kualos a distribuyido en Arjentina, Espanya, Israel i los Estatos Unitos d'Amerika, kon m\u00e1 de 100 kopias vendidas. La kompanyia musikala \"Putumayo\", espesialista en World Music, a tomado sinko kantikas de eya en los sus diskos de kompilasiyones musikalas. Endemas, eya a kantado en apresentasiyones en Recife, Porto Alegre, Jo\u00e3o Pessoa, Manaus, Belo Horizonte, Curitiba, Rio de Janeiro, Salvador, Paris, Mueva York (i en la sede de las Nasiones Unitas), Miami, Amsterdam, La Aya, Anveres, Evora, Buenos Ayres, Santiago de Chile, Karakas i en la selebrasiyon de los 3000 anyos de Yerushalayim.\nKarriera komo aktrisa.\nKomo aktrisa, Fortuna partisip\u00f3 enel musikal \"Jos\u00e9 e seu Manto Technicolor\", orijinal de Andrew Lloyd Weber i dirijido por Iacov Hilel, kon muncho sukseso.\nRekonosimyentos.\nEl su albume \"Mediterr\u00e2neo\" vinsi\u00f3 el 10\u00ba Premio Sharp de Musika en Brasil komo el amijor disko produzido en una lingua no-portugeza."}
{"id": "7032", "revid": "204", "url": "https://lad.wikipedia.org/wiki?curid=7032", "title": "Fran\u00e7oise Atlan", "text": "Fran\u00e7oise Atlan es una kantadera fransesa de musika andalus\u00ed i de romansas en ladino nasida en Fransia enel anyo 1964. \nBiografiya.\nFran\u00e7oise Atlan empies\u00f3 kantando kon un maestro enel anyo 1985 i estudio muskolojiya en la Universit\u00e1 de Aix-Marseya i al mesmo tiempo amijor\u00f3 la su teknika vokala kon Andr\u00e9a Guiot en la Opera de Paris. Dempues de los sus estudios musikales en los konservatorios de Saint-\u00c9tienne i Aix-en-Provence, resivi\u00f3 enel anyo 1984 un premio en piano.\nDe 1987 a 1989, eya konforma parte del grupo musikalo\" Musicatreize\", kantando m\u00fasika aktuala (Ohana, Ligeti, Nono. El su prim\u00e9r disko lo grav\u00f3 enel anyo 1992, Romances Sefard\u00edes, el kualo fue muy bien resivido por la kritika musikala. El sigundo disko, Entre La Rose Et Le Jasmin, gravado enel anyo 1994, resivi\u00f3 el premio Diapason d'Or. Endem\u00e1s, eya a kantado kon el gitarero flamenko Juan Carmona, kon el Ensemble Gilles Binchois en el su repetroio de kantikas de la Edad Midia i kon la Boston Camerata. \nPremios i arikonosimy\u00e9ntos.\nFran\u00e7oise Atlan gano el premio fransez Villa M\u00e9dicis Hors les Murs enel anyo 1998\nReferensias.\n "}
{"id": "7033", "revid": "18091", "url": "https://lad.wikipedia.org/wiki?curid=7033", "title": "Flory Jagoda", "text": "Flory Jagoda, nasida enel anyo 1925 en Sarajevo, Bosnia i Hersegovina, es una kantadera i tanyedora de gitara djudia amerikana konosida por la su musika en ladino.\nBiografiya.\nFlory Jagoda yeg\u00f3 a los Estatos Unitos d'Amerika enel anyo 1946, komo una novia de gerra. Eya kresi\u00f3 en la viya de Vlasenica i en Sarajevo. Eya dezvelop\u00f3 la su kapachit\u00e1 musikala kon la famiya Altaras.\nLa komunita sefardi de Sarajevo kaji fue destruyida tuda durante la Sigunda Gerra Mondial. Dur\u00e1nte la gerra, Flory fue yevada a la isola de Kor\u010dula en la kosta de Dalmasiya. La su famiya dempu\u00e9s eskap\u00f3 a Italia, ande eya konosi\u00f3 a Harry Jagoda, un soldado amerikano i dempu\u00e9s se kaz\u00f3 kon el, para dempu\u00e9s yirse a los Estatos Unitos.\nMusika.\nFlory dize ke los sus katro diskos van representar las katro etapas musikalas de la su vida: El disko \"Kantikas Di Mi Nona\", inklui kantikas las kualas la su bav\u00e1 le kantava a eya dur\u00e1nte la su chik\u00e9s. Dempu\u00e9s, de el su sigundo disko, \"Memories of Sarajevo\" (Arrik\u00f3dros de Sarajevo), eya grav\u00f3 \"La Nona Kanta\", kon kantikas que eya eskrivi\u00f3 para los sus inyetos.\nOy endia, ya en los sus 80 anyos, Flory deklar\u00f3 ke \"Arvoliko: The Little Tree\" va ser el su ultimo disko, El arvoliko, ubikado en Bosnia, se dize ke es la unika sinyal de la tumba masiva de 42 my\u00e9mbros de la famiya Altaras amortados por los Nazis. \nEshu\u00e9rsos por el lashon djudeo-espanyol.\nEl idioma djudeo-espanyol esta en perikolo de desaparezer, m\u00e1 esta resyentemente ganando impulso shuk\u00far a los eshu\u00e9rsos de varias komunitas, sobre t\u00f3du en la musika.Flory Jagoda es konsiderada una de las kantaderas ke mas eshu\u00e9rsos aze en este aspekto.\nEnel anyo 2002 eya resivi\u00f3 un Premio a la su karriera musikala de la National Heritage Fellowship i el National Endowment for the Arts en agradesimy\u00e9nto por los sus eshu\u00e9rsos en sigir pasando la tradisiyon de la musika en ladino a las muevas jenerasiyones. Este mesmo anyo, 2002, Ankica Petrovic izo un filmo dokumentalo sobro de Flory i la su vida. Afil\u00fa eya ya est\u00e1 aedada i en la anyada de los 80, Flory Jagoda ainda sige ensinyando, eskrivy\u00e9ndo i kantando en konsertos."}
{"id": "7034", "revid": "18091", "url": "https://lad.wikipedia.org/wiki?curid=7034", "title": "Janet i Jak Esim", "text": "Janet i Jak Esim, matrimonio de kantaderos sefardis ke biven en Estambol. Eyos lavoran kon el kompositor turkano Erkan O\u011fur i el gitarero turkano B\u00fclent Orta\u00e7gil en los sus diskos i sobre todu para dar konsyertos. El su prim\u00e9r disko fue \"Antik bir h\u00fcz\u00fcn\". Enel anyo 1992 resivieron el premio \"Best Folk Album of the Year\" de \"German Critics Award\" en Almania por el disko \"Sefardim 1\". Tambien an kolavorado kon el musiko i eskritor turkano \u00d6mer Z\u00fclf\u00fc Livaneli. Tienen dos ijos, Niso i Josef."}
{"id": "7035", "revid": "18091", "url": "https://lad.wikipedia.org/wiki?curid=7035", "title": "Consuelo Luz", "text": "Consuelo Luz es una kantadera i aktrisa Chilena-Kubana de orijin miksto sefardi, mapuche i vasko. Ija de una chilena de orijin sefardi i de un kubano de orijin vasko.\nBiografiya.\nAfil\u00fa en la su famiya fue kriada komo katolika, Consuelo siempre sav\u00eda ke eya tin\u00eda orijin djudio, biviendo en lares tan distintos komo Gresia, Filipinas, Espanya, Italia i Peru. Eya estudi\u00f3 un levelo de Literatura Espanyola en el Departamento Eksterior de la Universit\u00e1 de Cambridge en Lima, i dempu\u00e9s estudi\u00f3 Literatura i Musika en la New School for Social Research en Mueva York i dempu\u00e9s drama en el Stella Adler Theater Studio, d\u00e9ke eya kir\u00eda ser tambi\u00e9n aktrisa. Enel anyo 1973 eya se mud\u00f3 kon los sus ijos a bivir a Taos, en el estado de New Mexico, ande konosi\u00f3 al haham Chavah Carp, el kualo le apresent\u00f3 unas kantikas en ladino, las kualas se le dimand\u00f3 kantar en fyestas de la komunita. Esto izo ke eya dezvelopara un enterezo por la musika en ladino, kon el su prim\u00e9ro disko, Dezeo.\nVida personal.\nConsuelo tiene dos ijos i una ija. Endem\u00e1s eya pertenese a la keil\u00e1 Ha Makom Congregation en Santa Fe, una keil\u00e1 riformista giada por la rabinesa Malka Drucker."}
{"id": "7036", "revid": "17227", "url": "https://lad.wikipedia.org/wiki?curid=7036", "title": "Kashrut", "text": "El kashrut (del ivrit \u05db\u05b7\u05bc\u05e9\u05b0\u05c1\u05e8\u05d5\u05bc\u05ea, \"korrekto\" o \"apropiado\"; t\u00f3du akeyo el kualo kumple kon los preseptos del kashrut es kasher, \u05db\u05b8\u05bc\u05e9\u05b5\u05c1\u05e8, konosido tambien por la su pronunsiasiyon en idish, k\u00f3sher) es la parte de los preseptos del djudaismo la kuala trata de lo ke los djudios pueden i no pueden komer, bazado en los preseptos ke estan en la Tora, en Vayikr\u00e1 11. Tales reglas, enterpretadas i ekspandidas a lo largo de los sy\u00e9klos, determinan kon presisiyon kualo se konsidera puros para ser uzados en la kumida, es dizir, kualos kumplen kon los preseptos de la relijion i kualos no son kasher (estos se yaman, en ivrit, tref\u00e1, \u05d8\u05b0\u05e8\u05b5\u05e4\u05b8\u05d4).\nJeneralmente se relasiyona la idea de kashrut kon dos de las kostumbras en kuanto a kumida de los djudios: la ke dize ke las karnes no se deben komer al miesmo tyempo ke los produktos de leche; i la ke aze defendido para los djudios de komer karne de porko en kualkera de las sus formas (Vayikr\u00e1 11:7). Esta idea de lo kualo es kasher es s\u00f3lu un poko korrekta, d\u00e9ke las leyes de kashrut son muncho m\u00e1 grandes i se ekstiende a todos los alimentos i todas las kumidas. \nLa sinyal etiketada de kasher (afil\u00fa es m\u00e1 kolay ankontrar la palavra kosher) ke resiven alkunos produktos indika ke fueron fabrikados respetando las leyes de kashrut i ke antonses se konsideran puros i aptos para ser kumidos por los djudios.\nAlimentos defendidos.\nLa Tor\u00e1 permite el usar para kumida los animales de la tyerra ke tienen katro patas, pezunya endida i rumiyan. El puerko, el konejo, el tejon, el gameo i otros animales no kumplen kon esto. Ansina, se es defendido su uzo para kumida. De akeyos animales ke biven en el agua, s\u00f3lu se permite kumer de los ke tienen aletas i eskamas. Por este, las langostas, gambas, ostras i kangrejos est\u00e1n defendidos. En los pasharos i otras aves, la diferensia es menos klara:la Tora entrega una lista de aves las kualas no son kasher, m\u00e1 no eksplika por kualo. Afil\u00fa kaji todos los pasharos mentados son de rapinya o karonyeras, las intepretasiyones de los hahamim tudas klazifikan a las aves de preza i de karronya komo \"no kasher\". Komo la definsiyon de los pasharos en kuanto a la su kashrut no es klara, egziste una lunga polemika si las aves del Muevo Mundo, komo el indiano son kasher o no, d\u00e9ke no estan mentadas en la Tora. En el egzempio del indiano, la mayoria de los hahamim lo konsideran kasher i es komido por alkunos djudios de Amerika.\nDe los insektos, s\u00f3lo alkunos estan permitidos, komo la langosta i el saltamontes, ansina komo todos los roedores, reptiles, anfibios i los demas insektos estan defendidos. De estos animales todu esta defendido, kualkera parte del korpo del animal, asta los guevos i la leche. Una eksepsiyon es la my\u00e9l de abehas, la kuala es konsiderada kasher, anke la abeha no lo es, ya ke la my\u00e9l es un produkto de las flores, el kualo transportan las abehas asta los sus panales. Endemas, en la Tora la my\u00e9l aparese mentada komo un produkto noble, konformando parte del nombre dado varias vezes a Eretz Yisrael: \"La ty\u00e9rra ke mana leche i my\u00e9l\".\nShehit\u00e1.\nLas reglas de kashrut establesen tambien ke los animales permitidos deben ser amortados de sierta manera para poderse uzar komo kumida. Todos akeyos animales ke son ankontrados muertos de kavsas naturalas, kon enfermedades o defektos est\u00e1n defendidos. El amortamy\u00e9nto ritual de los animales, o shehit\u00e1, es echo por el \"shohet\", i konsiste de un korte profundo en la garganta del animal, kon un kuchiyo perfektamente afilado i sin defektos. Uzualmente el shohet i el haham de una komunita son la misma persona. La idea de este korte es ke el animal tenga el menor dor posivle.\nDesangramy\u00e9nto.\nLa Tora tiene defendido komer sangre en dinguna manera, ansina ke los animales i las sus karnes deben ser desagrados kompletamente antes de ser konsiderados kasher. Se uza sal para sakar la sangre de la karne. El pishkado no esta defendido por esta regla, ma si un guevo manchado de sangre lo aze taref.\nGrasas i organos defendidos.\nAlkunas partes de los animales kasher estan defendidas de uzarse komo kumida, en espesial las grasas ke se ankontran serka de los organos komo el koras\u00f3n i el igado, ansina komo el nervio sy\u00e1tiko. El alkunas komunitas s\u00f3lu se komen los kartos delanteros del animal para evitar tokar karne la kuala no es kasher.\nS\u00edmbolos de identificaci\u00f3n para el consumidor.\nLos produktos alimentisios komersiales ke tienen supervisiyon de hahamim se identifikan deak\u00f3dro kon la komunita ke los supervisa. Se yaman Ehsher,por egzempio el de la Orthodox Union i Badatz en Israel. Munchas vezes es la letra K (de kasher) kon alkuna otra letra o simbolo. Uzualmente para produktos lakteos yevan la D (de \"dairy\", l\u00e1kteo en lingua inglesa) al lado del simbolo de kasher.\nSeparasiyon de karne i leche.\nLa Tora dize klaramente envarias okasiyones ke expresa \"un kabriko no deve ser kuzinado en la leche de la su madre\" (Shemot 23:19; Shemot 34:26; Bamidbar 14:21). Aki se ekstiende la ide ade ke las karnes i los k\u00e1kteos estan defendidos de kuzinarse endjuntos. Los hahamim ivan ekstender esto asta la karne de pasharos, mas no asya los guevos o el pishkado.\nLos alimentos estan klasifikados en se clasifican en: l\u00e1kteos, karnes i netros (parve). Los pasharos se klasifikan komo karne anke no kumplen kon todas las kondisiyones, Los pishkados son parve. Los alimentos parve se pueden miksturar kon karne o kon leche, anke egziste ken no kome karne i pishkado endjuntos i lava los platos ande komi\u00f3 pishkado antes de uzarlos para komer karnes.\nEsta separasiyon tambien egziste para los utelsilios uzados para kuzinar. Se asume ke una famiya djudia observante tiene sartenes, platos, vasos i asta a vezes una ud\u00e1 para karnes i otra para lakteos. La separasiyon entre kumer unos i otros depende del minhag ke siga kaa persona i de kualo se kuma primero. Si se kume karne primero, se espera varias oras para kumer lakteos, pues se konsidera ke las karnes suelen deshar restos entre los dy\u00e9ntes.\nSi se kume primer l\u00e1kteos, para dempues kumer karne, se limpia la bokai se kome alkun alimento lomo pan, o asigun otros minhagim se espera un ty\u00e9mpo chiko.\nProduktos de la vid.\nEl proseso de fabrikasiyon del vino deve ser yevado a kabo s\u00f3lo por djudios, desde el momento en el kualo se pisan las uvas; el vino no kasher esta defendido desde los diyas en los kualos el vino era uzado para adorar idolos. Un vino el kualo se iva a uzar en un akto relijiozo era yamado \"Yayin N\u00e9seh\", por lo kualo el vino ya estaba defendido para kualker persona ke adorasse idolos, afil\u00fa si era djudio no lo podia tokar d\u00e9ke podia aver pensado uzarlo para su avoda zar\u00e1, i ya eyo era sufisyente para azerlo taref. Oy endia aunke la idolatriya no es tan komun, sige defendido del kontakto, por eyo egziste el \"Yayin Mevushal\", el kualo esta pasteurisado i no piedre la su puresa al kontatko kon un idolatra. Es el vino uzado en las seremonias djudias. Por eyo, tanto el suko de uva komo el vino presisan supervisiyon de hahamim.\nAlkunos animales taref.\nLista delos animales ke no se komen en el kostumbre kashrut, zon enkonados para los djudios por estad dichos dentro dela Tora."}
{"id": "7046", "revid": "5496", "url": "https://lad.wikipedia.org/wiki?curid=7046", "title": "Idioma espanyol", "text": ""}
{"id": "7048", "revid": "1556", "url": "https://lad.wikipedia.org/wiki?curid=7048", "title": "Rosa Luxemburgo", "text": ""}
{"id": "7049", "revid": "1556", "url": "https://lad.wikipedia.org/wiki?curid=7049", "title": "Rosa Luksemburgo", "text": ""}
{"id": "7050", "revid": "1556", "url": "https://lad.wikipedia.org/wiki?curid=7050", "title": "Estanbol", "text": ""}
{"id": "7051", "revid": "1556", "url": "https://lad.wikipedia.org/wiki?curid=7051", "title": "Sho\u00e1", "text": ""}
{"id": "7052", "revid": "1556", "url": "https://lad.wikipedia.org/wiki?curid=7052", "title": "Shoa", "text": ""}
{"id": "7053", "revid": "18091", "url": "https://lad.wikipedia.org/wiki?curid=7053", "title": "L\u00e1char", "text": "L\u00e1char es una viya de la provinsia de Granada, Espanya."}
{"id": "7057", "revid": "18091", "url": "https://lad.wikipedia.org/wiki?curid=7057", "title": "Almu\u00f1\u00e9car", "text": "Almu\u00f1\u00e9car es una viya de la provinsia de Granada, Espanya. Tiene 27 397 avitantes."}
{"id": "7058", "revid": "58181", "url": "https://lad.wikipedia.org/wiki?curid=7058", "title": "Lachar", "text": ""}
{"id": "7059", "revid": "58182", "url": "https://lad.wikipedia.org/wiki?curid=7059", "title": "Almu\u00f1ecar", "text": ""}
{"id": "7060", "revid": "58183", "url": "https://lad.wikipedia.org/wiki?curid=7060", "title": "Almunyekar", "text": ""}
{"id": "7063", "revid": "4628", "url": "https://lad.wikipedia.org/wiki?curid=7063", "title": "Loja", "text": "Loja es una viya de la provinsia de Granada, Espanya."}
{"id": "7064", "revid": "18865", "url": "https://lad.wikipedia.org/wiki?curid=7064", "title": "Motril", "text": "Motril es una viya de la provinsia de Granada, Espanya."}
{"id": "7065", "revid": "18091", "url": "https://lad.wikipedia.org/wiki?curid=7065", "title": "\u00d3rgiva", "text": "\u00d3rgiva es una viya de la provinsia de Granada, Espanya."}
{"id": "7066", "revid": "58190", "url": "https://lad.wikipedia.org/wiki?curid=7066", "title": "Orgiva", "text": ""}
{"id": "7068", "revid": "1207", "url": "https://lad.wikipedia.org/wiki?curid=7068", "title": "Idioma fransez", "text": ""}
{"id": "7069", "revid": "1207", "url": "https://lad.wikipedia.org/wiki?curid=7069", "title": "Idioma inglez", "text": ""}
{"id": "7072", "revid": "3228", "url": "https://lad.wikipedia.org/wiki?curid=7072", "title": "Kilisia", "text": "Una kilisia (en lingua grega \u1f10\u03ba\u03ba\u03bb\u03b7\u03c3\u03af\u03b1, ekkl\u0113s\u00eda, \"asamblea\", \"konvokasiyon\", en latin ecclesia) es akeya fr\u00e1gua uzada para los servisios relijozos p\u00fablikos komo meldar, kazamy\u00e9ntos i otros servisios en las relijiones kristy\u00e1nas."}
{"id": "7073", "revid": "7321", "url": "https://lad.wikipedia.org/wiki?curid=7073", "title": "Kilisia de Muestra Sinyora Mariam de Zion", "text": "La Kilisia de Muestra Sinyora Mariam de Zion (en ahmariko: \u122d\u12d5\u1230 \u12a0\u12f5\u1263\u122b\u1275 \u1245\u12f5\u1235\u1270 \u1245\u12f1\u1233\u1295 \u12f5\u1295\u130d\u120d \u121b\u122a\u12eb\u121d \u1345\u12ee\u1295 \"Re-ese Adbarat Kidiste Kidusan Dingel Maryam Ts\u2019iyon\") de la Iglesia Ortodoksa Etiope es la kilisia m\u00e1 emportante de Etiopia i de la Iglesia Ortodoksa Etiope. La kilisia orijinala se kree la kuala fue fraguada kuando Ezana, el prim\u00e9r emperator kristy\u00e1no del paez, governava Etiopia. Este akontesi\u00f3 durante el sy\u00e9klo IV de la Era Kom\u00fan. La kilisia a sido re-fraguada munchas vezes desde antonses. Asigun la tradisiyon del paez, las tablas del pakto entre el puevlo djudio i el Dio estan guadr\u00e1das en esta kilisia."}
{"id": "7077", "revid": "4628", "url": "https://lad.wikipedia.org/wiki?curid=7077", "title": "Lituania", "text": "La Republika de Lituania (en lt. - \"Lietuvos Respublika\") es un paez de Evropa, ubikado al nord-este de Evropa ke desde 2004 forma parte de la Union Evropea (UE). \nLas sus frontieras son kon Rusia, Polonia, Bielorusia, Letonia i al oeste kon el Mar B\u00e1ltico.\nEl paez esta dividido en 10 contados (rajons). "}
{"id": "7083", "revid": "453", "url": "https://lad.wikipedia.org/wiki?curid=7083", "title": "Literatura", "text": "La Literatura es akeya arte la kuala uza komo midio de ekspresiyon la palavra. Endem\u00e1s, se refiere tudas las produksiyones kriadas de una nasiyon, una anyada o un j\u00e9nero (la literatura gr\u00e9ga, la literatura del sy\u00e9klo XIX, por egzempio) i a tudas las eskrituras relasionadas kon un arte o una sienya (literatura m\u00e9dika, literatura djur\u00eddika). Es una arte estudiada por la Teoriya de la Literatura."}
{"id": "7084", "revid": "7321", "url": "https://lad.wikipedia.org/wiki?curid=7084", "title": "Tzitzit", "text": "El Tzitzit (en ivrit \u05e6\u05d9\u05e6\u05ea o \u05e6\u05d9\u05e6\u05d9\u05ea) es el nombre kon el kualo se yama a las \"ku\u00e9dras\" del talit, las kualas sirven de akodramy\u00e9nto de las mitsvot del Dio.\nOrijin.\nLa mitsva de uzar tzitzit se ankontra en dos pasukim de la Tora: \n\"Ke agan para eyos tzitzit (flekos, ku\u00e9dras) sobro de las eskinas de los sus vishtidos, por todas las sus jenerasiyones y pondr\u00e1n sobro del tzitzit de kada skina, un ilo de azul kolor del syelo. I va ser para ustedes tzitzit, para ke lo vean i se arik\u00f3dren de todas las mitsvot del Eterno i las agan i no vayan sigir tras de los sus pensamy\u00e9ntos i tras de los sus oshos, d\u00e9ke tras de eyos ustedes se pi\u00e9dren; para ke arikodren i agan todas las Mis mitsvot i sean santos para kon el su Dio.\" (Bamidbar 15:38-41)\n\"Kuedras vas azer para ti i te las vas kolokar en las katro skinas del tu vishtido kon la kuala te kubres.\" (Debarim 12:12)\nLos djudios oy endia uzan s\u00f3lu tzitzit de kolor naturalo o blanko, d\u00e9ke ya no es posiv\u00e9l obtener la tintura azul la kuala era espesifikada en la mitsva. Esta tintura era obtenida de un molusko de la mar, el kualo no se konose. Alkunos abediguadores en Israel kreen ke ankontraron al molusko, i por tanto, uzan tzitzit de kolor azul. Los djudios karaitas no kreen ke ya sea posivel uzar kualker azul, ansina ke no lo uzan en el su tzitzit."}
{"id": "7087", "revid": "1378", "url": "https://lad.wikipedia.org/wiki?curid=7087", "title": "Kipa", "text": "La kipa sa?(en ivrit \u05db\u05b4\u05bc\u05e4\u05b8\u05bc\u05d4, \"k\u00fapola, parte superior\", plural \"kipot\" es un sombrero, gorro o prenda la kuala kuvra total o parsialmente la kabesa - es de uzo mandatorio (asta para no djud\u00edos o goyim) al entrar i permaneser en alkunos lugares relijiozos djudios, komo esnogas, sementarios o lugares sagrados, o para meldar, selebrar o estudio de la Tora, Mishna o la Gemara. Los ombres djudios observantes, empero, uzan kipa todo el d\u00eda i en toda okasiyon.\nkostumbre.\nLa kostumbra de yevar kipa no viene de una mitsva en partikolar, a diferensya del \"talit\" o de los \"tefil\u00edn\"; afil\u00fa se a echo kostumbre al pasar el tyempo, a tal puinto de trokarse en uno de los atributos m\u00e1 emblem\u00e1tikos del djudaismo. Ainda, el su orijin es milenario i viene de la epoka de la Gemara (\"Mas\u00e9het Kidush\u00edn\", \"Tratado de kazamy\u00e9ntos\", 31:1), simbolisando la nechesit\u00e1 de tener presente en todo momento ke Dio est\u00e1 por ariba de los ombres i todas las kosas; i s\u00f3lu pretende ke la kabesa no kede deskuvrida ante Dio.\nEn el servicio del Bet Amikdash los Kohanim tinian defendido trabashar kon la kabeza deskuvrida, este es uno de los orijines de esta kostumbra.\nyarmulke.\nLos jud\u00edos askenazi tradisionalmente us\u00e1n el \"yarmulke\"(en idish), ke es un chiko sombrero ritual empiegado para kuvrir parsyalmente la kabesa, uzada tradisiyonalmente por los ombres djudios. \nLa kipa puede ser de tela o de lana bien tejida, i se aze oy end\u00eda de munchos kolores, tamanyos i desinyos, para todos los gustos, situasiyones i modas. Afil\u00fa ainda se uza muncho la kipa blanka para selebrasiyones alegres, komo shabat, hagim o kazamy\u00e9ntos, i preta en sinyal de duelo. Es posivel ubikar a un djudio practikante dentro de determinada rama o linea del djudaismo, bazados en el kolor, el tamanyo o el material del kualo est\u00e1 echa la su kipa."}
{"id": "7088", "revid": "7321", "url": "https://lad.wikipedia.org/wiki?curid=7088", "title": "Kohav Nolad", "text": "Kohav Nolad (en ivrit \u05db\u05d5\u05db\u05d1 \u05e0\u05d5\u05dc\u05d3, \"Una estreya a nasido\") es un programa de televizy\u00f3n de reality show el kual prokura diskovrir talento musikal muevo en Israel. El programa empies\u00f3 en el Kanal 2 basho la konsesiyon de Keshet enel anyo 2003. El programa a ganyado muncha populatir\u00e1 i enel anyo 2003 resivi\u00f3 el premio entregado por la audiensya komo el programa de televizy\u00f3n de la anyada en la seremonia en Masah HaZahav. Es el ekivalente yisraeli de la frankisiya Pop Idol, la kuala empies\u00f3 en el Reyno Unito."}
{"id": "7089", "revid": "17025", "url": "https://lad.wikipedia.org/wiki?curid=7089", "title": "Keshet (TV)", "text": "Keshet es una de las dos entreprisas konsesiyonaryas las kualas produzen para el kanal yisraeli de televizy\u00f3n Kanal 2 desde el anyo 1993.\nLa kompanyia endemas administra el portal web musikal MOOMA, i Mako."}
{"id": "7090", "revid": "4628", "url": "https://lad.wikipedia.org/wiki?curid=7090", "title": "Protektorado Espanyol de Maroko", "text": "El Protektorado Espanyol de Maroko (en arabo \u062d\u0645\u0627\u064a\u0629 \u0625\u0633\u0628\u0627\u0646\u064a\u0627 \u0641\u064a \u0627\u0644\u0645\u063a\u0631\u0628 \u1e25im\u0101yat Isb\u0101niy\u0101 fi-l-Magrib), yamado entre alkunos marrokis \u0627\u0644\u0627\u062d\u062a\u0644\u0627\u0644 \u0627\u0644\u0625\u0633\u0628\u0627\u0646\u064a \u0644\u0644\u0645\u063a\u0631\u0628 \"al-i\u1e25til\u0101l al-isb\u0101n\u012b li-l-Magrib\", \"Okupasiyon Espanyola de Marroko\") es la entit\u00e1 relasionada kon una serie de tyerrit\u00f3rios de Marroko en los kualos Espanya, asigun los ak\u00f3dros franko-espanyoles firmados el 27 de Novembro de 1912, tin\u00eda un protektorado.\nEl protektorado estaba konformado por dos tyerrit\u00f3rios del aktual Marroko, jeogr\u00e1fikamente diferentes: la zona del nord de Marroko, la kuala inklui las rejiones del Rif i de Yebala, i la de Tarfaya, limitando kon el Sahara Espanyol, al sud-oeste i al nord kon el rio Draa komo frontiera. Ochu meses antes de los ak\u00f3dros, Fransia av\u00eda kriado el su propio protektorado sovre la mayor parte del aktual Marroko. Afil\u00fa, la kriasiyon de una administrasiyon koloniala sovre los tyerrit\u00f3rios del protektorado en el Rif no iva ser produzida asta 1927, dempues de ke la rejion fue pasifikada. El protektorado iva durar asta el anyo 1956, egzepto lo konosido komo el protektorado del sud, o rejion nord de las tres en las kualas el Sahara Espanyol fue dividido."}
{"id": "7092", "revid": "18091", "url": "https://lad.wikipedia.org/wiki?curid=7092", "title": "Diada Evropea de la Kultura Djudia", "text": "La Diada Evropea de la Kultura Djudia, se selebra en 30 payizes de la Evropa. El objekto de este diya es, de organisar aktivitades sovre la kultura djudia al publiko, por ke deskuvran muestra erensiya kulturala i istorika. Las aktividaes son koordinadas por la Asosiasiyon Evropea para la Preservasiyon i Promosiyon de la Kultura Djudia (AEPJ), el Konsesho Evropeo de Komunitas Djudias, B'nai B'rith Evropa i la Red de Djuderias de Espanya.\nIstorya.\nLa inisiativa fue inisiada enel anyo 1996 por B'nai B'rith en Strasburgo, en la rejion fransesa de Alsasia, d\u00e9ke avian munchos turistas ke kir\u00edan ver los lugares kon erensia djudia en la rejion. Enel anyo 2000, se krio una aliansa entre B'nai B'rith, el Konsesho Evropeo de Komunitas Djudias i la Red de Djuderias de Espanya.\nObjekto.\nEl objekto de este diya es, de entrodusir la kultura djudia a la grande sosietad de los payises ande se selebra este evenemento, ya kualo konoser la kultura, la tradisiyon i la vida de las komunitas ke biven endjuntos ayuda a konoser al \"otro\", i de esta manera, enfuertese la komunikasion entre las kulturas del payis.\nAktivit\u00e1s.\nEste diya se organizan egzebisiones, konsertos, paneles, konferansas, i ekskursiones en munchos payises evropeos. Se diskuten temas komo las m\u00e1ales djudias, la konvivensa entre kulturas, egzebisiones sovre skultura, pintura, imprento, musika i objektos djudios."}
{"id": "7093", "revid": "7331", "url": "https://lad.wikipedia.org/wiki?curid=7093", "title": "B'nai B'rith", "text": "La Orden Endependy\u00e9nte de B'nai B'rith (\u05d1\u05e0\u05d9 \u05d1\u05e8\u05d9\u05ea) (Literalmente: Ijos de la Aliansa) es una organizasiyon djudia kon un sistema mas\u00f3niko i de ideolojiya zionista fondada en Mueva York por Henry Jones i 11 otras personas el 13 de Oktubro del anyo 1843. Endemas es una ONG i fond\u00f3 la Lega Antidifamasiyon en los Estatos Unitos d'Amerika."}
{"id": "7094", "revid": "7321", "url": "https://lad.wikipedia.org/wiki?curid=7094", "title": "Red de Djuderias de Espanya", "text": "La Red de Djuderias de Espanya (en espanyol Red de Juder\u00edas de Espa\u00f1a) es una asosiasiyon publika sin \u00e1nimo de lukro (ONG) la kuala tiene komo objektivo la proteksiyon del patrimonio urban\u00edstiko, arkitekt\u00f3niko, istoriko, art\u00edstiko i kulturalo sefardi en Espanya. La su sede prinsipala se ankontra en la sivdad de Djirona.\nLa Red est\u00e1 konformada por las sivdades de Avila, Barselona, Djirona, Herv\u00e1s, Kaseres, Kordova, Jaen, Leon, Oviedo, Palma de Mayorka, Ribadavia, Segovia, Toledo, Tortosa i Tudela. \nTiene como ciudades asociadas a Besal\u00fa, Esteya, Kalaorra, Monforte de Lemos, Plasensia i Tarazona.\nLas sivdades miembros lavoran endjuntas para protejer la erensia djudia promoviendo proyektos kulturalos, tur\u00edstikos i akad\u00e9mikos, endemas de trokando eksperiensias kon otras sivdades kon komunitas djudias i estimulando el dezvelopamiento del turismo kulturalo espesialisado en el tema de la erensia djudia."}
{"id": "7095", "revid": "7321", "url": "https://lad.wikipedia.org/wiki?curid=7095", "title": "Asosiasiyon Evropea para la Preservasiyon i Promosiyon de la Kultura Djudia", "text": "La Asosiasiyon Evropea para la Preservasiyon i Promosiyon de la Kultura Djudia fue fondada por tres organisasiyones: B'nai B'rith Europe, el Konsesho Evropeo de Komunitas Djudias (ECJC) i la Red de Djuderias de Espanya - Kaminos de Sefarad."}
{"id": "7097", "revid": "209", "url": "https://lad.wikipedia.org/wiki?curid=7097", "title": "B\u2019nai B\u2019rith", "text": ""}
{"id": "7098", "revid": "616", "url": "https://lad.wikipedia.org/wiki?curid=7098", "title": "San Marino", "text": "La Serenisima Repuvlika de San Marino es la repuvlika m\u00e1s antika de Evropa. Est\u00e1 rodeada por el el territorio italiano, entre las provensiyas de Emilia-Romanya i las Markas; en una zona de montanyas, al pie del Monte Titano de 749 metros, muy serka de la Mar Adriatiko; en el sud de Evropa i es uno de los mikroestados evropeos. La su relijion predominante es la kat\u00f3lika."}
{"id": "7099", "revid": "155", "url": "https://lad.wikipedia.org/wiki?curid=7099", "title": "Vasko da Gama", "text": "Vasko da Gama o Vasko de Gama, (en portugez Vasco da Gama, Conde da Vidigueira) (Sines, Portugal, 1469 \u2014 Kochin, India, 24 de Dizembre de 1524), es un konosido navegador portugez, nasido en una famiya novle. El fue la prim\u00e9ra persona en navegar direktamente desde Evropa asta la India.\nIzo tres viajes a la India y shuk\u00far a los sus dishkovrimy\u00e9ntos, le fue dado el titolo de \"Virrey de la India\" enel anyo 1524. Vasko da Gama fue uno de los respons\u00e1vels del sukseso de Portugal komo potensia koloniala. La epopeya nasiyonal portugeza, Os Lus\u00edadas de Lu\u00eds Vaz de Cam\u00f5es se refiere en gran parte a los viajes de Da Gama."}
{"id": "7100", "revid": "18091", "url": "https://lad.wikipedia.org/wiki?curid=7100", "title": "Kofi Annan", "text": "Kofi Atta Annan (1938-2018) fue el sy\u00e9timo Sekretario Jeneral de las Nasiones Unitas, entre los anyos 1997 i 2006, endemas de ser premiado, endjunto a las Nasiones Unitas con el Premio Nobel de la Paz del anyo 2001.\nMansev\u00e9s.\nKofi Annan nasi\u00f3 el 8 de Avril de 1938 en Kumasi, Ghana. El su nombre indika el diya de la semana en la kuala nasio, en las linguas twi i fante, las lenguas de los sus padres. \"Kofi\" kere dizir viernes; \"Atta\" kere dizir kualo es uno de dos djemelos i \"Annan\" kere dizir kualo es el katreno ijo. Shukur a la posisiyon de la su famiya, pudo estudiar ekonomiya en el \"Kumasi College of Science and Technology\" i dempu\u00e9s en los Estatos Unitos i Suisa, ande konsigi\u00f3 varios posgrados i titolos de masters en ekonomiya.\nEmppesijo en las Nasiones Unidas.\nEnel anyo 1962 empies\u00f3 a lavorar en la Organizasiyon Mondiala de la Salud, ajensia dependiente de la ONU. M\u00e1 entre 1974 i 1976, lavor\u00f3 komo Director de Turismo de el su pr\u00f3pio payis. Dempu\u00e9s ritorn\u00f3 a su lavoro en las Nasiones Unitas komo Asistente del Sekretario Jeneral en tres etapas distintas: komo Koordinador de Rekursos Umanos i Sekurit\u00e1 entre 1987 i 1990, komo Kontrolador del Programa de Planifikasiyon i Finansas entre 1990 i 1992, komo Koordinador de las Operasiyones de las Hu\u00e9rsas de Paz de la ONU entre Marzo de 1993 i Fevrero de 1994. Annan fue nombrado Subsekretario Jeneral en Oktubre de 1995 i fue enviado komo Representante Espesial del Sekretario Jeneral de la ONU en Djugoslavia, ritornando a la sede sentrala de la ONU en Mueva York en Avril de 1996.\nSekretario Jeneral de las Nasiones Unitas.\nEl 13 de Diziembro de 1996, Annan fue eskojido por el Konsejo de Seguridad de la ONU komo Sekretario Jeneral i fue konfirmado katro diyas m\u00e1 tarde en la Asamblea Jenerala de la ONU, suksediendo al ejipsio Boutros Boutros-Ghali. La eleksiyon de Annan, estimulada por los Estatos Unitos d'Amerika, akab\u00f3 ansina el trokamiento rotativo entre kontinentes i izo a Annan el primer ombre preto en okupar la Sekretariya Jenerala.\nDurante el su mandato, la su priorit\u00e1 fue la planifikasiyon de la riforma de las Nasiones Unitas, kon la apresentasiyon del yamado Plano de riforma para la Renovasiyon de las Nasiones Unitas. Endem\u00e1s de este, gerre\u00f3 aktivamente contra el SIDA. Endjunto con la misma ONU resivi\u00f3 el Premio Nobel de la Paz enel anyo 2001 \"por su lavoro por un amijor mundo organisado y m\u00e1 pas\u00edfiko.\nEl 1 de Jenero de 2002 le fue remuevado el su mandato por el Konsejo de Seguridad, ansina komo por la Asamblea Jenerala asta el 31 de Diziembro de 2006. En 2003 se deklar\u00f3 en kontro de la invasiyon de Irak por parte de los govyernos de los Estatos Unitos d'Amerika i el Reyno Unito, i en 2004 la konsider\u00f3 ilegala. \nEn Diziembro de 2004, se vio involukrado en un skandalo endjunto al su ijo Kojo Annan por sospechas de korrupsiyon en el programa de \"petr\u00f3leo por alimentos\"."}
{"id": "7106", "revid": "18091", "url": "https://lad.wikipedia.org/wiki?curid=7106", "title": "Sentro de Estudios Sefardis de Caracas", "text": "El Sentro de Estudios Sefardis de Caracas (SESC) es una institusiyon kulturala la kuala konforma parte de la Asosiasion Yisraeliana de Venezuela (AYV), organisasiyon ke agrupa a la komunita djudia sefardi del paez. La idea prinsipala tras de la kriasiyon de este instituto es la proteksiyon, promosiyon i la abediguasiyon de la erensia sefard\u00ed en Venezuela y en tuda Amerika Latina en jeneral. El Sentro de Estudios Sefardis de Caracas fue kriado el 9 de Djunio de 1980, afikl\u00fa empes\u00f3 formalmente las sus activit\u00e1s el 1\u00b0 de Djunio de 1982 komo inisiativa del Dr. Mois\u00e9s Garz\u00f3n Serfaty . \nAktivit\u00e1s.\nEl Sentro de Estudios Sefardis de Karakas organisa aktivit\u00e1s para ayudar a amijorar el konosimy\u00e9nto i la abediguasiyon de la kultura sefardi i las sus linguas, espesialmente la haketia deke la majorita de la komunita sefardi de Venezuela es de orijin marroki; komo por egzemplo, endjunto a la Asosiasion Yisraeliana de Venezuela edita i publika el magaz\u00edn MAGU\u00c9N-ESCUDO, desde el anyo 1970 (kuando antonses s\u00f3lu lo asiya la AYV) en la kuala se da a konoser i promosiona la erensia sefardi en el paez i en la rejion. Endemas, el Sentro organisa i finansia peri\u00f3dikamente kontestos literarios, seminarios, konsertos, lisiones i simposios sovre temas ke tienen menester kon la aktualit\u00e1 de la istorya i la kultura sefardi; alkunos de estos evenementos, komo la Semana Sefard\u00ed de Karakas, selebrada endjunto kon las ambasadas de Espanya, Israel, Marroko i Bulgaria en Caracas, payizes ande la komunita sefard\u00ed a tinido una istorya i trayektoria konosida, rikonosida i notavel. Enel anyo 2009 se firm\u00f3 un ak\u00f3dro entre el Sentro de Estudios Sefardis de Karakas, la Fondasiyon para la Preservasiyon del Patrimonio Ebreo de Falc\u00f3n i la Constructora Sambil para restorar el betahayim djudio mas antiko de las Amerikas, el Betahayim de Coro\nEl Muzeyo Sefardi de Karakas \"Morris E. Curiel\", otra institusiyon la kuala pertenese a la komunita djudia de Venezuela, fue kriado enel a\u00f1o 1999 shukur a una inisiativa de SESC i la Asosiasion Yisraeliana de Venezuela."}
{"id": "7107", "revid": "7331", "url": "https://lad.wikipedia.org/wiki?curid=7107", "title": "Teolojiya", "text": "La teolojiya es un kondjunto de teknikas i metodos de naturesa umana filosofika las kualas buskhan alkansar konosimy\u00e9ntos partikolares sovre las entidaes divinas. Etimolojikamente proviene del gr\u00e9go: \"th\u00e9os\", 'El Dio' i \"logos\" 'estudio, siensia', signifikando \"el estudio de El Dio\"; \"el estudio de las kosas o echos relasionados con El Dio\".\nEste termo fue uzado por prim\u00e9ra vez por Plat\u00f3n en \u00abLa Repuvlika\u00bb para referirse a el entendiym\u00e9nto de la naturesa divina por m\u00eddio de la raz\u00f3n, en oposisiyon a el entendimy\u00e9nto literario propia de los poetas de la misma anyada."}
{"id": "7108", "revid": "453", "url": "https://lad.wikipedia.org/wiki?curid=7108", "title": "Hernando de Magayanes", "text": "Hernando de Magayanes, tambien konosido kon su nombre espanyol Fernando de Magallanes o en portugez Fern\u00e3o de Magalh\u00e3es (Ponte da Barca, Minho, Portugal, primavera de 1480 - Maktan, Filipinas, 27 de Avril de 1521), fue un navegador portugez. \nAl servisio del rey de Espanya, el dishkovri\u00f3 lo ke oy se yama Estrecho de Magayanes, siendo el primer evropeo en pasar desde el Oseano Atlantiko asia el Oseano Pasifiko, asta antonses konosido komo la Mar del Sud. El empies\u00f3 la ekspedisiyon kuala, kapitaneada dempues de la su muerte por Juan Sebastian Elkano, iva lograr el primer viaje en nave dando volta kompleta a la Tyerra enel anyo 1522."}
{"id": "7109", "revid": "4628", "url": "https://lad.wikipedia.org/wiki?curid=7109", "title": "Reyes Katolikos", "text": "El Papa Aleksandro VI le dio a Hernando II de Aragon el titolo de Rey Katoliko, enel anyo 1469, komo kompensasiyon d\u00e9ke antes le av\u00eda dado el titolo de \"Rey Kristyan\u00edsimo\" al rey de Fransia, reyno el kualo para antonses estava en Gerra kon Aragon para tener el kontrolo de Italia, yegando inkluso a amenasar a los Estados Pontifisios; dempues, la istorya i la kostumbra an yamado Reyes Katolikos a Hernando i la su mujer, Isabel I de Kastilya. Afil\u00fa no ay sertesa total de ke Hernando aya tinido el titolo de Rey Katoliko, d\u00e9ke no egzisten evidensias oy endia de este fakto.\nIsabel i Hernando se kazaron en el Palasio de los Vivero de Vayadolid el 19 de Oktobre de 1469, eya kon 18 anyos i \u00e9l kon 17, pasando la su luna de my\u00e9l en el Kastilyo de Fuensaldanya (Fuensaldanya, Vayadolid).\nEl reynado de los Reyes Katolikos signifik\u00f3 el trokamy\u00e9nto en Espanya del mundo medieval al mundo moderno. Kon su enlaso se konsigi\u00f3 la uni\u00f3n, en la dinastiya de los Trastamara, de las koronas de Kastilya i de Aragon.\nLos Reyes, apoyados por las sivdades i la nobleza chika, establesieron una monarkiya hu\u00e9rte frente a los dezeyos de poder de la iglesia i de otros nobles, endemas de la kriasiyon, kon apoyo de la Iglesia Katolika, de un paez katoliko, kon konsiensia nasional. Este fue apoyado por la ekspulsion de los djudios i los moros del paez, endemas de la Inkisizion. Kon la konquista de Granada, Navarra, Kanarias, Meliya y otras sivdades en Afrika konsigieron la union de Espanya basho una sola korona de la totalidad de los tyerrit\u00f3rios ke oy konforman Espanya, egzepto Seuta i Olivensa, las kualas antonses pertenesian a Portugal. \nLos Reyes establesieron una pol\u00edtika eksterior kom\u00fan markada por el kar\u00e1kter diplom\u00e1tiko de Hernando el Kat\u00f3liko, el kualo iva suponer la ejemoniya espanyola en Evropa durante los sy\u00e9klos XVI i XVII. El dishkovrimiento de Amerika enel anyo 1492 trok\u00f3 la istorya mondial. Este fakto avri\u00f3 grandes posivilid\u00e1s a la ekonom\u00edya, a la siensia i endemas augment\u00f3 la ekspansion atl\u00e1ntikla kuala iva sigir en los sigientes sy\u00e9klos."}
{"id": "7114", "revid": "15343", "url": "https://lad.wikipedia.org/wiki?curid=7114", "title": "Helen Keller", "text": "Helen Adams Keller fue una eskritora, aktivista, i oradora amerikana s\u00f3dra, muda i siega.\nHelen Keller nasio el 27 de Djunio de 1880 en Tuscumbia, una chika sivdad en la kampinya de Alabama, Estatos Unitos d'Amerika. La su sodrosegera fue kavzada por una fiebre en Fevrero de 1882 kuando eya tin\u00eda 19 meses de edad. La su pedrida de la kapachit\u00e1 para komunikarse (se kedo siega i s\u00f3dra) en tan temprana etapa de dezvelopamiento de la su vida, fue muy traum\u00e1tika para eya i la su famiya. Afil\u00fa las sus diskapachit\u00e1s, munchos anyos dempu\u00e9s daba disk\u00f3rsos aserka de la su vida, i endem\u00e1s eskrivi\u00f3 livros sovre las sus eksperiensas. En todo esto tuvo gran enfluensa la su institutrisa Anne Sullivan, la kuala le ensinyo a leer i a komunikarse kon los demas i a tener disiplina.\nPor un tiempo, Sullivan dio lisiones a Helen en una kabanya ubikada en la propiet\u00e1 de la famiya, para ke no se separara de los sus padres. Sullivan permit\u00eda ay\u00e1 ke Helen tokara las kosas i antonses deletreaba lo ke el objekto era en la mano de Helen. Ansina, Helen aprendi\u00f3 a leer. Anne Sullivan fue la su profesora personal i la su amiga de tuda la vida. Anne le ayud\u00f3 prim\u00e9ro a kontrolar el su mal karakter, i dempu\u00e9s le ensiny\u00f3 a leer, primero kon el alefbet manual t\u00e1ktil i m\u00e1 adel\u00e1ntre kon braille, a eshkrivir de forma normal i a traverso de las m\u00e1kinas de eshkrivir en braille.\nHelen fue a la eskola de Cambridge para senyoritas desde 1896 i en el otonyo de 1900 entr\u00f3 en la Universit\u00e1 de Radcliffe, siendo la prim\u00e9ra persona Sordosiega kuala yeg\u00f3 a una Universita. El 28 de Djunio de 1904 Helen se gradu\u00f3 kon Onores de la Universita de Radcliffe, siendo la prim\u00e9ra persona sordosiega en obtener un t\u00edtolo universitario. Ese mismo anyo en la Eksposisiyon Universala de San Luis avla por primera vez en p\u00favliko, el kualo ya konos\u00eda el su livro, \"La Istorya de la mi vida\". Dempues de este, Helen i Anne empiesaron en los anyos sigientes, a diktar de konferensas por t\u00f3du el paez sobre las sus eksperiensas. Helen kontaba la su vida i su diskorso era traduzido frase a frase por Anne Sullivan, lo kualo siempre jeneraba munchas preguntas i rispostas aserka de las sus istoryas. Helen uzaba parte de este dinero para la Fondasiyon Amerikana para Siegos, endemas ke prokurava donasiyones de otras personas. \nMa eya no s\u00f3lu arekoj\u00eda dinero, tambien as\u00eda kampanyas para amijorar la kalid\u00e1 de vida i las kondisiones de las personas siegas, las kualas eran rechasadas i edukados en asilos, komo retrasados mentales. La su insistensia fue uno de los faktores emportantes para ke esta situasiyon amijorasse. Enel anyo 1957 fue apresentada por prima vez \"La travashadora mirakolosa\", una obra de teatro ande Anne Sullivan amostra las sus prim\u00e9ras formas de komunikasiyon kuando Helen era una ninya, fue la su prim\u00e9ra aparisiyom en televizy\u00f3n en los Estatos Unitos. Enel anyo 1959, esta obra fue apresentada en Broadway. Esta yeg\u00f3 a ser un \u00e9gzito por kaji 2 anyos. Enel anyo 1962 se izo otro filmo ande las aktrisas las kualas as\u00edan los papeles de Anne i Helen resivieron premios Oscar por las sus aktuasiyones. \nEnel anyo 1964, Helen resivi\u00f3 Medalya Presidensial de la Amistad, el m\u00e1 emportante rikonosimy\u00e9nto para siviles, del antonses presidente Lyndon Johnson. Un anyo m\u00e1 t\u00e1dre fue elejida komo La mujer del Hall de la Fama en la Feria Mundial de Mueva York. Poko antes de la su muerte en 1968, kon 87 anyos, Helen Keller le dize a un amigo, \"En estos oshkuros i silensiosos anyos, El Dio a estado uzando la mi vida para un prop\u00f3s el kualo no konosco, ma afil\u00fa un diya lo voy entender i antonses voy estar satisfecha.\"\nEl prim\u00e9ro de Djunio de 1968, en Arcan Ridge, Helen Keller muere mientras durm\u00eda. Helen fue kremada en Bridgeport, Connecticut i el su funeral se izo en la Katedral Nasionala de Washington DC, la urna kon los sus restos dempu\u00e9s fue yevada serka de los restos de Anne Sullivan i Polly Thomson."}
{"id": "7115", "revid": "204", "url": "https://lad.wikipedia.org/wiki?curid=7115", "title": "Edikto de Granada", "text": "El Dekreto de la Alhambra o Edikto de Granada fue un dekreto editado en la Alhambra (fr\u00e1gua de la sivdad de Granada, en Andaluziya, Espanya) el 31 de Marso de 1492 por los Reyes Katolikos, Hernando II de Aragon i Izabela I de Kastiya, enel kualo se obliga a todos los djudios de la Peninsula Iberika a konvertirse al katolisismo o ser arrondjados, con data el 31 de Djulio de 1492. Por motivos loj\u00edstikos se dechidi\u00f3 ekstender este plaso asta el 2 de Ogusto a las dose de la noche. Hernando el Katoliko firmava otro para el Reyno de Aragon, el kualo endemas inklu\u00eda las Dos Sisilias, rejion del sud de Italia. Ambos ten\u00edan komo baza un mismo teksto orijinal eshkrito por Tomas de Torkemada, inkisidor jeneral en Espanya.\nEl diya 2 de Ogusto fue el mismo dia enel kualo sali\u00f3 Kristobal Kolon en la su bushkida del una mueva ruta a las Indias, viaje el kualo akav\u00f3 kon el dishkovrimy\u00e9nto de Amerika. Esta konsidensa jener\u00f3 la teoriya del orijin djudio de Kolon ekspuesta, entre otros, por Simon Wiesenthal en la su ovra \"Operaci\u00f3n Nuevo Mundo: la misi\u00f3n secreta de Crist\u00f3bal Col\u00f3n\" (edisiyones Orbis, S.A. ISBN 84-7634-382-5)."}
{"id": "7117", "revid": "18091", "url": "https://lad.wikipedia.org/wiki?curid=7117", "title": "Enerjiya nuklear", "text": "El termo enerjiya nuclear se uza en djudeo-espanyol con dos posibles asepsiyones: por una parte, para denominar la forma de enerjiya ke se libera en las reaksiyones nukleares i, por otro lado, al uzo de esta enerjiya para produzir enerjiya elektrika, termika o mekanika, ya sea de forma pas\u00edfika o b\u00e9lika.\nEstas reaksiyones se dan en los nukleos de alkunos is\u00f3topos de alkunos elementos k\u00e9mikos, siendo la m\u00e1 konosida la fisiyon del uranio-235 (235U), kon la kuala fonksionan los reaktores nukleares, i la m\u00e1 kom\u00fan en la naturalesa, en el interior de las estreyas, la fusion del par deuterio-tritio (2H-3H). Afil\u00fa para produsir este tipo de enerjiya uzando reaksiyones nukleares pueden ser uzados munchos otros is\u00f3topos de varios elementos k\u00e9mikos, komo el torio-232, el plutonio-239, el estronsio-90 o el polonio-210 (232Th,239Pu,90Sr,210Po; respektivamente).\nLos dos sistemas m\u00e1s peskisados i lavorados para obtener enerjiya nuklear de forma masiva son la fisiyon nuklear i la fusion nuclear. La enerjiya nuklear puede transformarse de forma deshkontrolada, komo en el interior de las estreyas, dando lugar al armamento nuklear; o basho kontrolo en reaktores nukleares en los kualos se produse enerjiya elektrika, enerjiya mekanika o enerjiya t\u00e9rmika. Tanto los materiales uzados komo el desinyo de las instalasiones son diferentes en cada kavso.\nOtra t\u00e9knica, empleada prinsipalmente en pilas de grande durasi\u00f3n para sistemas ke presisan poko konsumo el\u00e9ktriko, es el uzo de jeneradores termoel\u00e9ktricos de radiois\u00f3topos (GTR, o \"RTG\" en inglez), en los kualos se uzan los distintos modos de desintegrasiyon atomika para kriar elektrisidad en sistemas de termopares a partir del kalor transferido por una huente radiaktiva.\nLa enerjiya jenerada en estes prosesos nukleares aparese en forma de part\u00edkulas subat\u00f3mikas en movimento. Estas part\u00edkulas, al detenerse en la materia ke las rodea, produsen enerjiya t\u00e9rmika. Esta enerjiya t\u00e9rmika se transforma en enerjiya mekanika turbinas de vapor. Dicha enerjiya mekanika puede ser uzada en el transporte, komo por egzempio en los vapores nukleares; o para la jenerasion de enerjiya el\u00e9ktrika en sentralas nukleares.\nLa karakteristika prinsipala de este tipo de enerjiya es la alta kantit\u00e1 de enerjiya ke puede ser produsida por unidad de masa de material uzado en komparasiyon kon kualker otro tipo de enerjiya konosida por el ombre."}
{"id": "7118", "revid": "18091", "url": "https://lad.wikipedia.org/wiki?curid=7118", "title": "Timbuktu", "text": "Timbuktu es una sivdad (apodada \u00abla de los 333 santos\u00bb) serkana al rio Nijer (a 7\u00a0km de distansia del rio), en la rejion del mismo nombre, en Mali. La su ubikasiyon jeogr\u00e1fika la aze un punto de ankontro entre Afrika Oksidentala i los nomadas ber\u00e9beres i arabos del nord. Tiene una ekstensa istorya komo sivdad komersiala i de interseksiyon del la ruta komersiala transahariana de nord a sud. La sivdad es Erensia de la Umanidad, deklarada por la UNESCO por podre de los trezoros de la su arkitektura i su emportansia kulturala, enel anyo 1998.\nIstoria.\nTimbuktu fue morada desde el anyo 1100 AEK por puevlos ke bushkaron el punto ande el rio Nijer se dirijava verso el Sahara, ande las karavanas ivan verso el desy\u00e9rto; los merkaderes uzavan gameyos i barkas. Ma esta kolonia era por la temporada de las luvias; kuando no aviyan inondasiones se kedavan unos tuaregos para kudiar el oasis.\nLa sivdad se enfloresio por modre de Mansa Musa, rey del Emperio de Mali el kualo tomo la sivdad enel anyo 1324. \nTimbuktu gano su reputasion por ser una sivdad rika. Kuando el Rey Mansa Musa se iva verso La Meka se dize ke amostrava \na la djente el oro ke tenia. Enel anyo 1350 el grande viajador i istoryano Iban Battuta vijit\u00f3 la sivdad i kont\u00f3 las rikezas ke vido en la yamada \"Sivdad del Oro\". Los Tuaregos tomaron atras la sivdad enel anyo 1433 i la sivdad \nkontinuo a enfloreser. El Emperador Songhai rov\u00f3 los bienes de la sivdad i mato a los sivdadinos.\nMarroko tomo la sivdad enel sy\u00e9klo XVI i mataron munchos de la opposizion. Antonses, Timbuku empez\u00f3 a \neskayer. Enel sy\u00e9klo XVIII se fueron ayi munchos exploratores evropeos. El Eskosezo Mungo Park, por enshemplo, fue matado de la parte de los nativos enel anyo 1806; un otro Eskosezo, Alexander Laing fue \nel primer evropeo a ver la sivdad en 1825, tentando kompletar la mission empesada por Mungo, anke a el tambien lo mataron los Arabos. Enel anyo 1828 el Fransez Ren\u00e9 Caillie reush\u00f3 a entrar ayi vistido komo un Arabo. Se dize ke el mijor eksplorator fue el alman Heinrich Barth, el kualo arriv\u00f3 ala sivdad enel anyo 1853 i se kedo ayi \n6 mezes i trush\u00f3 informasiones importantes.\nUniversita.\nEn la sivdad se ankontra la prestijioza Universita de Sankore i de otras madrasas, i fue kapitala intelektuala, relijioza i sentro para la propagasiyon del Islam en toda Afrika durante los sy\u00e9klos XV i XVI. Las sus tres grandes mishkitas, Djingareyber, Sankore i Sidi Yahya, son un arik\u00f3dro de la edad de oro de Timbuktu. \nAfil\u00fa kontinuamente restorados, estos monumentos est\u00e1n oy endia basho la amenasa de la desertifikasiyon, ya ke la sivdad est\u00e1 prinsipalmente echa de barro. Asigun alkunos estudios, Timbuktu a tinido una de las prim\u00e9ras universitas del mundo. Akademikos lokales i koleksiyonistas ainda kontan con una empresionante koleksiyon de antikos tekstos gr\u00e9gos de akeya \u00e9poka, i en el sy\u00e9klo XIV fueron eshkritos i kopiados emportantes livros, establesiendo la sivdad komo sentro de una emportante tradisiyon eshkrita en Africa.\nSivdades Ermanadas.\nLas sivdades ermanadas kon Timbuktu son:"}
{"id": "7119", "revid": "18091", "url": "https://lad.wikipedia.org/wiki?curid=7119", "title": "Tuareg", "text": "Los tuareg o imuhagh son un puevlo bereber o amazigh en el desy\u00e9rto del Sahara, kuando se desplasan kuvren las sus nesechit\u00e1s i las de los sus animales enel kamino, d\u00e9ke biven en famiyas ekstensas las kualas van sigiendo a los grandes rebanyos a su kudio. Tienen el su pr\u00f3pio alfabeto, el tifinagh.\nEtimolojiya.\nNo se konose presisamente la etimolojiya de la palabra araba \u0637\u0648\u0627\u0631\u0642, \"t.uw\u00e2riq\" (espanyolisada komo \u00abtuareg\u00bb) pero se konose ke es el plural de \u0637\u0631\u0642\u064a \"targ\u00ed\" \u00f3 \"t.arq\u00ee\" (en femenino \u0637\u0631\u0642\u064a\u0629 \"targ\u00eda\" \u00f3 \"t.arq\u00eeya\"), palavra la kuala, al pareser, prosede de una antika sivdad del Fezzan yamada Targa (\u0637\u0631\u0642\u0629). En las linguas bereberes, el sustantivo kom\u00fan \"targa\" suele aludir a un kanal fluvial, prinsipalmente al tipo el kualo es konosido en arabo komo \"wadi\" (\u2018riada\u2019 o \u2018kause\u2019 torrensial de un rio). En el su pr\u00f3pio idioma este puevlo se suele avtodenominar \"imoshag\", \"imushaq\", \"imuhagh\" (en taqbaylit: imuha\u0263), palavra ke signifika \u2018los livres\u2019 o \u2018los novles\u2019 i la kuala parese derivar de \"tamazight\". Tambi\u00e9n se dan a s\u00ed mismos el nombre de \"kel tamayaq\" o \"kel tamasheg\" (\u2018los que avlan tamasheg\u2019).\nIstorya.\nSe les supone prinsipalmente desendientes de los antikos garamantes, los ke en la epoka antika bivian en el Fezzan. Limitaban al nord kon los mauritanos, al oeste kon los getulos i al este ulay kon los ansestros de los tubus. Durante la Edad Midia los sus linajes se vinkularon con los de los sanhaya i los zenatas.\nEn la edad antika, se dedikavan a sakear viyas, kontrolando endem\u00e1s las rutas del desyerto. En el sy\u00e9klo XII, las invasiones arabas les obligaron a adoptar un estil de vida nomada. A lo largo de los sy\u00e9klos an adoptado alkunas ideas del islam, siempre i kuando este no estuviera en kontro de las sus propias kreensias, manteniendo intaktos el su sistema de djustisia i las sus leyes.\nLa poblasiyon estimada de personas que hablan linguas bereberes es de 45\u00a0milyones, de los kualos 5,2\u00a0millones (el 12%) se konsideran tuareg.\nTyerritorio tuareg.\nEl puevlo tuareg bive en el Nord i el Oksidente del Sahara i el nord del Sahel. Para los tuareg, el Sahara no es un desyerto, sino varios endjuntos. De entre los desyertos del nordeste de Afrika, destaka el Tiniwan. Tambien se pueden mensionar otros desyertos, los kualos eyos diferensian entre m\u00e1 i menos \u00e1ridos, yanos o montanyosos:"}
{"id": "7120", "revid": "18091", "url": "https://lad.wikipedia.org/wiki?curid=7120", "title": "Tifinagh", "text": "Tifinagh ( en Neo-Tifinagh, Tifina\u0263 en Alefbet Latino-Bereber, es un alefbet uzado por alkunos bereberos, sobre todu los Tuareg, para eskhrivir el su idioma . No esta uzado muncho komo midio de komunikasiyon diaria, pero es muy uzado de manera simbolika i politika kon el buto de amostrar la identitad bereber. Egziste una versiyon lijeramente modifikada, yamada \"Tifinagh Ircam\" i uzada en alkunas eskolas de Marroko para ke los ninyos bereberes ambezen la su lingua.\nTifinagh Moderno (Neo-Tifinagh).\nEnel anyo 1965, mansevos bereberes kon el dezeyo de promover la normalisasiyon de las sus linguas kriaron una asosiasiyon kulturala, la Akademia Bereber (Acad\u00e9mie berb\u00e8re, AB), la kuala enel anyo 1967 i fina la su disolusiyon enel anyo 1978 pasar\u00eda a yamarse \"Agraw Imazighen\". Esta asosiasiyon propozo un alfabeto tifinagh est\u00e1ndar bazado tanto en el tuareg uzado en Arjelia komo en otras formas ke av\u00edan empiesado a avlarse en rejiones berber\u00f3fonas de Arjelia i Marroko. El objektivo era rebivir una eshkritura milenaria kon la kuala poder transkrivir todas las variantes de las linguas bereberes, las kualas asta antonses sol\u00edan transkrivirse uzando alefbet arabo o el alefbet latino. \nDesde antonses se tienen kriadas variasiyones de este alfabeto, siendo las m\u00e1 konosidas las de Salem Chaker, profesor del INALCO (Instituto Nasional de Linguas i Sivilizasyiones Orientalas, Paris), i un grupo de versiyones similares entre s\u00ed dezvelopadas, respektivamente, por la asosiasiyon Afus Deg Wfus (Roubaix, Fransia), el magazin marrok\u00ed \"Tifinagh\", el software de Arabia Ware Benelux i el IRCAM (Instituto Real de la Kultura Amazigh, de Marroko).\nLas variantes kreadas responden al fakto de ke, en opini\u00f3n de munchos akademikos, el alefbet de la Akademia Bereber manka refleksiyon fonol\u00f3jika. La AB tento transkrivir sonetes ke en todas las linguas bereberes son alofonos i ke por tanto no tin\u00edan deke transkrivirse. De f\u00e1kto, no egzist\u00edan en las formas vivas de tifinagh signos para transkrivirlos, i la AB los kri\u00f3 partiendo de la nada, dando lugar ansina a un alfabeto \u00absovrekargado\u00bb. \nLos diferentes neotifinaghs uzan letras para transkrivir las vokales i se eskriven de si\u00e9dra a dirita. Enel anyo 2003 el tifinagh fue adoptado ofisialmente en Marroko para el ambezamyento de las linguas bereberes en la eskola primaria. Este fue un punto de troko respekto a \u00e9pokas anteriores, en las kualas el uzo del tifinagh (por egzempio en r\u00f3tulos en la kaleja) era kon frekuensa reprimido ya ke se konsideraba apolojiya del nasionalismo bereber.\nEn los ultimos anyos el uzo del tifinagh moderno esta ekstendido en jeneral en todos los tyerritorios ande se avlan las linguas bereberes, afilu ainda endjuntamente kon las transkripsiyones latinas i arabas."}
{"id": "7121", "revid": "6897", "url": "https://lad.wikipedia.org/wiki?curid=7121", "title": "Kabilia", "text": "Kabilia es una reji\u00f3n montanyoza del nord de Arjelia. Los sus avitantes la yaman Tamurt n Leqbayel (\"Ty\u00e9rra de los kabiles\") o Tamurt Idurar (\"Ty\u00e9rra de montanyas\").\nKonforma parte de los montes Atlas i esta ubikada en la beira de la mar Mediterraneo. La Kabilia se ekstiende por varias vilayetes de Arjelia: todo el tyerritorio de Tizi Uzu i Biy\u0101ya (Bgayet), la mayor parte de Bouira (Tubiret) i une parte de Boumerdes.\nEl \u00e1rea est\u00e1 avitada por los kabilios, el sigundo grupo bereber en emportansia dempues de los chleuhs de Marroko. Avlan el kabil o Taqbaylit, una de las linguas bereberes. Desde la primavera bereber de 1980, los kabilios an estado al frente de la movilisasiyon por el rikonosimy\u00e9nto ofisial de las linguas bereberes en Arjelia."}
{"id": "7123", "revid": "18091", "url": "https://lad.wikipedia.org/wiki?curid=7123", "title": "Kilisia Ortodoksa", "text": "La Iglesia Ortodoksa es una komunita kristiana, la kuala, asigun la su tradisiyon, egziste desde Yesukristo i a los sus doze apostoles, a traverso de una suksesiyon apostolika. Es la tresera de las tres grandes iglesias o komunitas kristyanas, dempu\u00e9s de la Iglesia Katolika ilas iglesias protestantes. Egizsten m\u00e1 de 300 milyones de kristyanos ortodoksos en todo el mundo. \nLa Iglesia ortodoksa se konsidera la eredera de tudas las komunitas kristyanas de la mitad oryental de la Mar Mediterraneo (esto yeva a alkunas tensiones con iglesias oryentales unitas a Roma). La su doktrina teol\u00f3jika se establesi\u00f3 en una serie de konsilios, de los kualos los m\u00e1 emportantes son los primeros Syete Konsilios, yamados \"ekum\u00e9nikos\", los kualos tuvieron lugar entre los sy\u00e9klos IV i VIII. Dempues de varios desenkontros i konfliktos, la Iglesia Ortodoksa i la Iglesia Katolika se separaron en el yamado \"Sisma de Oryente i Oksidente\", el 16 de Djulio de 1054. El kristyanismo ortodokso se difundi\u00f3 por Evropa Orientala shukur al prestijio del Emperio Bizantino i a la lavor de munchos grupos misioneros.\nOy endiya, el kristyanismo ortodokso es la relijion dominante en Byelorrusia, Bulgaria, Kipre, Jeorjia, Gresia, Montenegro, Moldavia, Masedonia, Rusia, Rumania, Serbia i Ukraina. Egzisten komunidas grandes en Kazajistan (44% de la povlasiyon), Letonia (35%), Bosnia i Hersegovina (31%), Estonia (25%), Albania (20%), Kirgist\u00e1n (20%), Libanon (10%), Uzbekist\u00e1n (9%), Turkmenist\u00e1n (9%), Kroasia (4,4%), Lituania (4.1%) i Sisdjordania. Debido a la emigrasiyon, egzistoen tambi\u00e9n komunidas emportantes en Almania, Arjentina, Ostralya, Kanada, Espanya, Estatos Unitos d'Amerika, Fransia, Reyno Unito i en Italia. \nLa Iglesia ortodoksa est\u00e1 en realidad konformada por 15 iglesias otos\u00e9falas, las kualas rikonosen la avtoridad eklesi\u00e1stika de ak\u00f3dro kon el patriarkado al kualo perteneskan; por egzempio, Patriarkado de Antiokiya, de Konstantinopla, de Aleksandriya, etc."}
{"id": "7125", "revid": "204", "url": "https://lad.wikipedia.org/wiki?curid=7125", "title": "Amerika Latina", "text": "Amerika Latina o Latinoamerika se refiere a las rejiones de Amerika ande se avlan linguas latinas, es dizir las linguas romansas derivadas del latin (espanyol, portugez, fransez). Tiene varios uzos i depende del konteksto .\nDinguna de estas desinyasiyones se aplika a los payizes de lingua no latina de Amerika del Sud (komo Surinam i Guyana), el Karibe (dezenas de ad\u00e1s de avla inglesa i olandesa) o Amerika Sentrala komo Belize kon el inglez komo idioma ofisial. En la el linguaje jeopolitiko, es kom\u00fan uzar el termo kompuesto \"Amerika Latina i el Karibe\" para desinyar tudos los teyrritorios del Emisferio Oksidental ke se ekstienden al sud de los Estatos Unitos, inkluindo los payizes de avla no latina. \nLos payizes ke konforman Latinoamerika komparten alkunas similitudes kulturalas, por aver sido tyerritorios koloniales de Espanya, Portugal i Fransia. Entre eyos egzisten tambien grandes variasiyones idiomatikas, etnikas, sosyalas, pol\u00edtikas, ekon\u00f3mikas i klim\u00e1tikas, por lo kualo no se puede avlar de un bloko uniforme."}
{"id": "7126", "revid": "209", "url": "https://lad.wikipedia.org/wiki?curid=7126", "title": "Amerika del Sur", "text": ""}
{"id": "7128", "revid": "7321", "url": "https://lad.wikipedia.org/wiki?curid=7128", "title": "Apartheid", "text": "El apartheid es el lo ke fue, en el sy\u00e9klo XX, un fen\u00f3meno de segregasiyon rasial en Sud Afrika emplantado por kolonisadores olandeses B\u00f3ers en la rejion, komo s\u00edmbolo de una serie de diskriminasiyon pol\u00edtika, ekon\u00f3mika, sosyala i rasial. Fue yamado as\u00ed d\u00e9ke signifika \"segregasiyon\" en afrikaans. Este sistema era b\u00e1sikamente divisiyon de los diferentes grupos rasiales para promover el dezvelopamiento del paez. Todo este movimento era dirijido por la raza blanka, la kuala defini\u00f3 leyes las kualas ivan kuvrir, en jeneral, aspektos sosyales. Se asiya una klasifikasiyon rasial de ak\u00f3dro a la apariensia, a la akseptasiyon sosyala o a la asendensya. Este muevo sistema jener\u00f3 revolusiyones i resistensias por parte de los afrikanos.\nEste sistema egzistia desde as\u00eda anyos, m\u00e1 afil\u00fa de manera ofisial desde el anyo 1948, asta la anyada de los 90, kuando se izo una mueva konstitusiyon i las leyes kualas diskriminavan por rasas fueron eliminadas."}
{"id": "7129", "revid": "18091", "url": "https://lad.wikipedia.org/wiki?curid=7129", "title": "Las Ermanas Barry", "text": "Nasidas en el Bronx, Mueva York, Clara i Minnie Bagelman fueron al empiese konosidas como las Ermanas Bagelman. Dempues, fueron konosidas komo Claire i Myrna Barry, populares kantaderas de Jazz idish las kualas se izieron populares en los anyos 1940s-1960s en el show de la Radio de Mueva York \"Melod\u00edyas en Swing Idish\", ande kantaban las gravasiyones de jazz en idish. Tambi\u00e9n gravaron versiyones de kansiones populares en idish, komo \"Rain Drops Keep Falling on My Head\". Durante el amijor momento de la su popularit\u00e1, la kuala inkluso las yev\u00f3 a apareser en los shows de Ed Sullivan i Jack Paar, endemas de ser unos de los pokos actos musikales en vijitar la Union Sovyetika enel anyo 1959. Las ermanas Barry tambi\u00e9n gravaron kon otros konosidos kantaderos djudios komo Barbra Streisand i Moishe Oysher. Las Ermanas Barry se kree kuala son la inspirasiyon para el sketch del show \"Saturday Night Live\" \"Las Ermanas Sweeney\", en el kualo Jan Hooks i Nora Dunn apresentan un akto kon estil de show de Kabaret. Mark Shaiman izo los ak\u00f3dros muzikales para estos bozetos.\nAfil\u00fa Myrna Barry muri\u00f3 enel anyo 1976, Claire Barry kontinua kantando i aktuando: resientemente fue inkluida enel programa de radio de la NPR \"Yiddish Melodies in Swing\" ."}
{"id": "7130", "revid": "7321", "url": "https://lad.wikipedia.org/wiki?curid=7130", "title": "Mishna", "text": "La Mishna (del ivrit \u05de\u05b4\u05e9\u05b0\u05c1\u05e0\u05b8\u05d4, \"estudio, repetisiyon\"), es un kuerpo ekseh\u00e9tiko de leyes djudias kompiladas, el kualo arikoje i konsolida la tradisiyon oral djudia dezvelopada durante sy\u00e9klos desde los tyempos de la Tora o ley eshkrita, i asta la su kodifikasiyon por parte de Rab\u00ed Yehuda Hanasi, asia fines del sy\u00e9klo II.\nEl \"corpus iuris\" yamado Mishn\u00e1, es la baza de la ley djudia oral o rabinika, la kuala kondjuntamente kon la Tora o ley eshkrita, konforman la Alaha. A la su vez, la Mishn\u00e1 fue ampliada i komentada durante tres sy\u00e9klos por los hahamim de Babilonia \u2014la Gemara\u2014, myentras kualo la Mishn\u00e1 orijinala i la su eks\u00e9jesis o Gemar\u00e1, resivieron kondjuntamente el nombre de Talmud. \nEstruktura de la Mishn\u00e1.\nLa Mishn\u00e1 est\u00e1 ehskrita komo pesukim chikos en ivrit, yamados \"mishnayot\" (\u05de\u05b4\u05e9\u05b0\u05c1\u05e0\u05b8\u05d9\u05d5\u05b9\u05ea; singular \"mishnay\u00e1\", diminutivo de Mishn\u00e1), las kualas klasifikan, resumen i konsolidan las munchas leyes orales dezvelopadas i komentadas por los sabios de la \u00e9poka, los \"tana\u00edm\" (del arameo \u05ea\u05b7\u05bc\u05e0\u05b8\u05bc\u05d0\u05b4\u05d9\u05dd; singular \"tan\u00e1\", kon el mismo signifikado ke Mishn\u00e1). Las \"mishnayot\" se agrupan en 527 kapitolos (\u05e4\u05b0\u05bc\u05e8\u05b8\u05e7\u05b4\u05d9\u05dd, \"perakim\"; singular \"p\u00e9rek\"), y \u00e9stos, en seksiyones o \"masehtot\" (\u05de\u05b7\u05e1\u05b6\u05bc\u05db\u05b0\u05ea\u05bc\u05d5\u05b9\u05ea; singular \"mas\u00e9het\"). Todos eyos, konforman los sesh livros en los kualos la Mishn\u00e1 se divide \u2014kada uno de eyos yamado \"S\u00e9der\" (\u05e1\u05b5\u05d3\u05b6\u05e8, \"orden\")\u2014 i los kualos komprenden kaji todos los \u00e1mbitos de la alah\u00e1 djudia:\nEgzisten dos versiyones del Talmud, el Yerushalmi i el Babli, est\u00e1n egualmente ordenados sigiendo el orden de los sesh mensionados livros, en tanto los hahamim de la epoka del Talmud, los \"amoraim\" (\u05d0\u05b8\u05de\u05d5\u05b9\u05e8\u05b8\u05d0\u05b4\u05d9\u05dd, \"komentaristas\") presisamente komentaban i dishkut\u00edan en arameo kada pasuk o \"mishnay\u00e1\", asta yegar a un ak\u00f3dro aserca de la ley respektiva.\nLos komentarios no inkluidos en la Mishn\u00e1, son yamados \"braitot\" (\u05d1\u05b0\u05bc\u05e8\u05b7\u05d9\u05ea\u05d5\u05b9\u05ea; singular \"braita\"; arameo, \"eksterno\"); munchas de eyas fueron tambi\u00e9n komentadas i ampliadas en el Talmud."}
{"id": "7131", "revid": "7321", "url": "https://lad.wikipedia.org/wiki?curid=7131", "title": "Talit Katan", "text": "El Talit Katan (en ivrit \u05d8\u05dc\u05d9\u05ea \u05e7\u05d8\u05df, \"talit chiko\") es una prenda kon flekos uzada por los ombres djudios ortodoksos i hasidikos. Se trata de una kapa komo prenda con un burako para la kavesa i unos nudos rituales (los tzitziyot) a kada una de los katro kantones.\nLa kostumbra de uzar talit katan esta bazada en un pasuk de la Tora en Bamidbar 15:38-39, el kualo pide a los djudios ke \"arik\u00f3dren todos las mitsvot de El Dio\".\nEl Katan talit es endemas konosido como arba kanfot (idish / ivrit ashkenazi: arba kanfos), literalmente \"katro kantones\", o tzitzit."}
{"id": "7133", "revid": "211354", "url": "https://lad.wikipedia.org/wiki?curid=7133", "title": "Libanon (filmo)", "text": "Libanon es un filmo de gerra yisraeli dirijida por Shmulik Maoz. El filmo resivi\u00f3 el Leon de Oro en el 66 Festival Internasional de Sinema de Venesia, , pasando a ser ansina el primer filmo yisraeli el kualo a resivido este premio. El filmo no a sido muy difundido ainda; endemas de ke en Yisrael el filmo es objekto de polemikas. El filmo ya tiene ainda 10nominasiyones a los premios Ofir, los premios de la akademia del sinema yisraeli. \nIstorya.\nEl filmo, gravado dentro de un tank, amostra la istorya de un tentamy\u00e9nto de reskatar a un grupo de parakaidistas dentro de una sivdad de Libanon basho akoso por parte de las huersas sirias. Este filmo es dirijido por Shmulik Maoz, el kualo se baza en las sus eksperiensias komo un mansevo soldado yisraeli durante la gerra kon Libanon enel anyo 1982. Este es un filmo anti-gerra.\nPremios.\nDempu\u00e9s de resivir el Leon de Oro en el 66 \u00aa Festival Internasyonal de Sinema de Venesia, Maoz deklar\u00f3: \"Dediko este premio a los miles de personas en todo el mundo kualos, komo yo, ritornan de la gerra sanos i salvos. Paresyese kualo est\u00e1n muy bien, ke lavoran, se kazan, tienen ijos. Afil\u00fa dentro de la su memoria, van sigir siendo feridos en la su nesham\u00e1.\" . Endem\u00e1s, kuando resivy\u00f3 el premyo, Maoz disho ke el partaja el su premio kon todos los ke pudyeron tornar bivos de esta terrivle gerra. Maoz avl\u00f3 al djurnal \"The Observer\":\" El punto de un filmo komo este es avrir una diskusion para ke la jente avle entre s\u00ed sobre problemas emportantes. Esto es algo kualo no se puede aser si se asen boikot a los filmos. No tiene sentido aserle boikot a el arte. Ulai no avr\u00eda ganado si Jane Fonda av\u00eda sido parte del djurado, ma no fue ansina\". El djurnal brit\u00e1niko The Guardian lo deshkrivi\u00f3 komo una \"eleksiyon kontrovertida\" . El Leon de Oro es el m\u00e1 alto rikonosimy\u00e9nto dado a un filmo yisraeli asta oy endia. Maoz dize ke munchas personalit\u00e1s emportantes yisraelis estaban en kontro de ke se presentasse \"Libanon\" en el Festival Internasional de Sinema de Venesia. El djurado de Venesia estuvo presidido por Ang Lee, el kualo av\u00eda ganyado el Leon de Oro en Venesia en el anyo 2005 kon Brokeback Mountain. \"Libanon\" kompiti\u00f3 kontro otros 24 filmos. La viktoria en Venesia kavz\u00f3 un aumento en la popularit\u00e1 del filmo enel Festival Internasional de Sinema de Toronto. \nReaksiyon.\nEl djurnal \"New York Times\" deshkrivi\u00f3 a \"Libanon\" komo \"una asombroza obra de sinema\". Este peri\u00f3diko tambi\u00e9n lo deshkrive komo \"gr\u00e1fikamente violento\". Por otro lado, el magazin Variety dize ke \"Libanon\" es \"la m\u00e1 audaz i amijor\" de los resientes filmos yisraelis bazadas en las gerras del Libanon . Asigun \"The Guardian,\" egzisten temores de ke \"Libanon\" jenere espanto entre los mansevos ke toka alistarse en las hu\u00e9rsas de defensa."}
{"id": "7135", "revid": "15325", "url": "https://lad.wikipedia.org/wiki?curid=7135", "title": "Renault", "text": "Renault S.A. es una entreprisa fransesa la kuala fabrika otos, vans, onibuses, traktores i kamiones. D\u00e9ke la su aliansa kon la entreprisa japoneza Nissan, es oy endia el tres\u00e9r fabrikante de otomobiles del mundo. Es endemas duenya del fabrikante de otomobiles rumano Dacia i el koreano Renault Samsung Motors. El su aktual presidente i CEO es el franko-libanezo Carlos Ghosn. El su otomobil m\u00e1 egzitoso a sido el Renault Clio, i el su merkato prinsipal es Fransia.La kompanyia es konosida por los sus desinyos revolusiyonarios, muevas teknolojiyas i la su partisipasion en la Formula 1."}
{"id": "7136", "revid": "18091", "url": "https://lad.wikipedia.org/wiki?curid=7136", "title": "Keren Kayemet LeYisrael", "text": "El Keren Kayemet LeYisrael (en ivrit \u05e7\u05e8\u05df \u05e7\u05d9\u05de\u05ea \u05dc\u05d9\u05e9\u05e8\u05d0\u05dc, Fondo Nasional Djudio) (abreviado como Leisrael, a vezes, KKL) fue fondado enel anyo 1901 para merkar i dezvelopar tyerrenos en el antonses Emperio Ottomano (i endagora Israel) para el asentamy\u00e9nto djudio. El KKL es una organisasion sin fines de profito la kuala es propiet\u00e1 de la Organisasion Zionista Mondial i posee poderes kaji komo del govyernamentales. En 2007, el KKL era el duenyo del 13% del total de la ty\u00e9rra en Israel. Desde el su establesimy\u00e9nto, el KKL a sembrado m\u00e1 de 240 milyones de arvol\u00e9s en Israel. Endem\u00e1s, a fragu\u00e1do 180 presas i embalses, dezvelopado 250.000 akres de la tyerra i establesido m\u00e1 de 1.000 parkos. \nEnel anyo 2002, el KKL resivi\u00f3 el Premio Israel por la su destakada trayektoria i la kontribusiyon espesial a la sosyed\u00e1 i al Estato de Yisrael."}
{"id": "7137", "revid": "204", "url": "https://lad.wikipedia.org/wiki?curid=7137", "title": "Yakup Barokas", "text": "Yakup Barokas, nasido enel anyo 1961, es un djurnalista i eskritor Turkano. Endemas es el Direktor Shefe del periodiko semanal \u015ealom, publikado en la sivdad de Estambol."}
{"id": "7138", "revid": "209", "url": "https://lad.wikipedia.org/wiki?curid=7138", "title": "Turko", "text": ""}
{"id": "7140", "revid": "17386", "url": "https://lad.wikipedia.org/wiki?curid=7140", "title": "Sosyet\u00e9 de la Lingua Turkana", "text": "La Sosyet\u00e9 de la Lingua Turkana (en turko T\u00fcrk Dil Kurumu) es el ente regulador de la lingua turkana, fondada el 12 de Djulio del anyo 1932 i kon la su sede en Ankara, en la Turkiya. La asosiasiyon fonksiona komo la avtoridad ofisyala de la lingua (afil\u00fa sin dinguna huersa konstitusiyonala) i la su lavor es kontribuyir a la abediguasiyon de la Lingua turkana i de otras linguas pertenesientes a la famiya turka de linguas; endemas, es la kuala publika i aktualisa el diksionario ofisial de la lingua turkana, yamado \"G\u00fcncel T\u00fcrk\u00e7e S\u00f6zl\u00fck\".\nIstorya.\nLa sosyet\u00e9 fue establesida enel anyo 1932 kon el nombre \"T\u00fcrk Dili Tetkik Cemiyeti\" (Sosyet\u00e9 para la Peskisa de la Lingua Turkana) basho la inisiativa de Mustafa Kemal Atat\u00fcrk, el fondador i prim\u00e9r presidente de la Repuvlika de Turkiya por los eskritores Samih R\u0131fat, Ru\u015fen E\u015fref \u00dcnayd\u0131n, Cel\u00e2l Sahir Erozan i Yakup Kadri Karaosmano\u011flu, los kualos endemas eran my\u00e9mbros de la Gran Asamblea Nasionala de la Turkiya. El espesialista shefe i Sekretario Jeneral de la sosyet\u00e1 era el armenio Agop Dila\u00e7ar, el kualo lavor\u00f3 desde 1934, asta la su muerte enel anyo 1979."}
{"id": "7141", "revid": "18700", "url": "https://lad.wikipedia.org/wiki?curid=7141", "title": "Diksionario", "text": "Un diksionario es un livro uzado para azer bu\u015fkidas de palavras i/o termos los kualos se\nankontran ordenados de manera alfavetika. De estas palavras buhkadas se amostra el su signifikado, la etimlojiya, ortografiya i el alkunos kavzos, la su pronunsiasiyon.\nLa disiplina la kuala aze diksionarios es la leksikografitya. La informasion ke apresenta el diksionario troka asig\u00fan el tipo de diksionario. Los diksionarios se ankontran jeneralmente komo un livro impreso, m\u00e1 endem\u00e1s en versiyon elektronika o a traverso de un programa de komputer el kualo aze ke fonksione en un PDA o un komputer m\u00e1 grande. Me guztam laz avuelas asulez gordaz\nOrijin.\nSe konsidera ke los prim\u00e9ros diksionarios aparesieron en mezopotamia. Esta afirmasiyon esta relasionada kon el di\u015fkovrimy\u00e9nto de varios tekstos kuniformes en la Biblioteka de Asurvanipal, en Ninive, los kualos relasionavan palavras sumerias."}
{"id": "7145", "revid": "18091", "url": "https://lad.wikipedia.org/wiki?curid=7145", "title": "Haim Saban", "text": "Haim Saban (en ivrit \u05d7\u05d9\u05d9\u05dd \u05e1\u05d1\u05df), es un bisnesman de nasionalidad amerikano i yisraeli, el kualo es duenyo de kompanyias en los midios de komunikasiyon i CEO de Saban Capital Group. Es duenyo de una fortuna estimada en 2.5 bilyones de d\u00f3lares. \nBiografiya.\nHaim Saban nasi\u00f3 en Aleksandriya enel anyo 1944 en el seno de una famiya sefardi, i bivi\u00f3 la su chik\u00e9s en Ejipto. Kuando empies\u00f3 la Gerra de Suez enel anyo 1956, en la kuala Israel gerreo kon Ejipto, la su famiya, ansna komo parte de la komunita djudia del paez, izo la su aliya. En Israel empies\u00f3 a azer una karriera komo produktor muzikal, anke este proyekto no fonksion\u00f3. Saban dempues se mudo a Paris enel anyo 1975, ande lavor\u00f3 komo produktor de programas de televizy\u00f3n para ninyos, endjunto a Jean Chalopin, i ande fond\u00f3 la entreprisa \"Saban International Paris\". En el anyo 1983 se fue bivir a Los Anjeles, ande establesi\u00f3 la su residensya. En Estatos Unitos d'Amerika fond\u00f3 endjunto a Shuki Levy la kompanyia Saban Entertainment, la kuala se enkargaba antonses de distribuyir, doblar i prodizir bandas sonoras para las series animadas de la televizy\u00f3n. \nYa en la anyada de los 90, la su entreprisa empies\u00f3 a produzir programas de manera endependy\u00e9nte. Saban se izo milyonario i empies\u00f3 a ser konosido en todo el mundo shukur a la distribusuiyon de programas para ninyos i la adaptasiyon de series japonezas tokusatsu a los gustos amerikanos, komo la konosida Power Rangers. La entreprisa endemas kri\u00f3 i se enkarg;o de produzir VR Troopers, Masked Rider i Big Bad Beetleborgs entre otras.\nEn la anyada de 2000, Saban empies\u00f3 a investir el su dinero en otros midios de komunikasiyon. Enel anyo 1999 konform\u00f3 una sosyet\u00e9 kon News Corporation para kriar Fox Kids. Enel anyo 2001 el le kompr\u00f3 a la Walt Disney Company el kanal Fox Family (aktual ABC Family) lo kualo implik\u00f3 la venta i desaparisiyon de Saban Entertainment a Disney, ansina komo la venta de Fox Kids. Ese mismo anyo, Saban kri\u00f3 el grupo de entreprisas Saban Capital Group. Enel anyo 2003 Saban kompr\u00f3 el Grupo Kirch i el grupo de televizy\u00f3n alman ProSiebenSat.1. i enel anyo 2006 el su grupo kompr\u00f3 endjunto a Texas Pacific Group, el canal amerikano en lingua kastilyana Univision."}
{"id": "7146", "revid": "18091", "url": "https://lad.wikipedia.org/wiki?curid=7146", "title": "Otobus", "text": "El otobus es un instrumento de lokomosion desinyado para transportar personas. Jeneralmente es uzado en los servis de transporte publiko urbano i endemas interurbano, kon trayekto fiksado. La su kapachit\u00e1 puede variar entre 10 i 120 pasajeros.\nEl otobus uzualmente se relasiona kon el transporte urbano, mientras ke al instrumento de lokomosion uzado entre sivdades sele yama a vezes omnibus. Otra forma de diferensiasiyon va de ak\u00f3dro a el su tamanyo i kapachit\u00e1, yamando omnibus al otobus ke puede transportar m\u00e1 de 30 personas i mikrobus al kualo transporta menos. Afil\u00fa esto no es uniforme i munchas vezes se uzan otras palavras en distintos paezes. "}
{"id": "7147", "revid": "4628", "url": "https://lad.wikipedia.org/wiki?curid=7147", "title": "Chikolata", "text": "Chikolata ( del nahuatl xocolatl i el maya chocolh\u00e1) es el alimento ke se kria misturando asukar con dos produktos derivados de las semiyas del kakao: uno s\u00f3lida (\"la pasta de kakao\") i una materia goduroza (\"la manteka de kakao\"). A partir de esta kombinasiyon b\u00e1sika, se azen los distintos tipos de chikolata, los kualos dependen de la proporsiyon entre estos elementos i de la su meskla o no con otros produktos como leche i frutos sekos."}
{"id": "7148", "revid": "7321", "url": "https://lad.wikipedia.org/wiki?curid=7148", "title": "Kul\u00e1 Moshe Aviv", "text": "La Kul\u00e1 Moshe Aviv, konosida popularmente komo \"City Gate\", es una kul\u00e1 ubikada en el distrito finansiero, serka de la borsa de diamantes de Ramat Gan, en Israel.\nEs la fr\u00e1gua m\u00e1 alta del paez, superando a la kul\u00e1 sirkulara del Azrieli Center kuando akab\u00f3 el su fraguamy\u00e9nto. La kul\u00e1 es residensiala i de bur\u00f3s, i oy endia es la ochena kul\u00e1 m\u00e1 alta de Midio Oryente. Fue bautisada kon el nombre del duenyo de la kompanyia ke la fragu\u00f3, el kualo fue amortado komo konsekuensa de una kaida kuando montaba a kabayo en Okt\u00f3bre del anyo 2001, antes de ke la kul\u00e1 fuese akabada.\nEl fraguamy\u00e9nto empies\u00f3 enel anyo 1998 i akab\u00f3 enel 2003. El su koste yeg\u00f3 a los 130 milyones de d\u00f3lares.\nLa kul\u00e1 tiene 244 metros de altesa. Tiene 74 pisos, de los kualos 4 estab abasho de la ty\u00e9rra. S\u00f3lu los ultimos 12 pisos son residensialos. Dentro de la kul\u00e1 se ankontran un ginasio i una esnoga."}
{"id": "7149", "revid": "4628", "url": "https://lad.wikipedia.org/wiki?curid=7149", "title": "Azno", "text": "El Azno (Equus asinus) es un animal dom\u00e9stiko de la famiya de los ekinos. Los ansestros salvajes del azno son afrikanos. El ombre a uzado los aznos komo bestias de karga i para montarlos desde aze munchos sy\u00e9klos.\nLos aznos pertenesen a la famiya de los \u00e9kidos, i a la su vez se klasifikan en el orden de los perisod\u00e1ktilos. Egzisten varias espesies i subespesies similares de aznos salvajes, komo el azno salvaje afrikano (\"Equus africanus\"), el onagro (\"Equus hemionus\"), el kiang \"Equus kiang\", el khur \"Equus hemionus khur\" o el kul\u00e1n \"Equus hemionus hemionus\", entre otras. Es frekuente ke el azno sea konsiderado una subespesie del azno salvaje afrikano, kon el nombre de \"Equus africanus asinus\", afil\u00fa la tendensia aktuala es a separarlo en una espesie propia (\"Equus asinus\").\nUzo.\nDesde empieses de la istorya, los aznos an sido uzados en Evropa i Asia oksidentala para trasladar kargas, tirar de karosas i transportar personas. Afil\u00fa los aznos no andan tan pish\u00edn komo el kabayo, tienen una vida lunga, el su kudio es m\u00e1 kolay, tienen una gran resistensa i son m\u00e1 hu\u00e9rtes en kaminos zor. Ainda son demuncha emportansia en munchos payises menos dezvelopados.\nLos aznos son konosidos por su mal umor i terked\u00e1, m\u00e1 este es d\u00e9ke tienen un instinto de konservasiyon muy dezvelopado. Es zor huersar a un azniko a aser alko kualo el ni kree sea bien. Son bestias entelijentes, kautelozas, amistozas, gustozas de djuegar i le sguasta aprender muevas kozas. En alkunos payizes son uzados endemas komo maskotitkas, para uzo de los ninyos i djovenes i komo animales de kompanyia. En alkunos payizes ma dezvelopados se a trokado al kudio de los aznikos ma viejos i egzisten oy endia santuarios i parkos naturales para ke los aznos veteranos puedan bivir trankilos.\nEn el nord y nord-oeste de Espanya era frekuente ver distintas rasas de \"burros pretos\",los kualos alkunos kreen ke son desendientes del \"Equus asinus somaliensis\". Oy endia kedan muy pokos aznos de estas rasas i s\u00f3lu se empiesan, ainda en perikolo de ekstinsiyon, a rekuperar los de la \"rasa Zamorano-leonesa\" (limitada su rejion aktual a las komarkas zamoranas de Aliste i Sayago i alkuna aktivid\u00e1 ganadiera), pedry\u00e9ndose, ya ke si no egzisten machos aptos para la reproduksiyon, los de otras rasas de aznos pretos."}
{"id": "7150", "revid": "453", "url": "https://lad.wikipedia.org/wiki?curid=7150", "title": "Der Yid", "text": "Der Yid (en idish \u05d3\u05e2\u05e8 \u05d0\u05d9\u05d3) e un djurnal settimanal de la sivdad de Mueva York publikado en idish. El periodiko es publikado por los hasidim de Satmar, afil\u00fa esta dirijido a la komunit\u00e1 haredi en jeneral. Uza un lashon del idish avlado por los hasidim de Satmar, en lugar del estandar del idish de YIVO, el kualo es el uzado komo estandar en los midios de komunikasiyon sekulares, relijiozos i en las publikasiyones akademikas.\nIstorya.\n\"Der Yid\" fue fondado por Aharon Rosmarin komo un periodiko bisettimanal. El su prim\u00e9r editor shefe fue el eskritor Uriel Zimmer, el kualo era un eskritor relijiozo anti-zionista. Enel anyo 1955, fue komprado por la komunita Satmar de Williamsburg, Brooklyn. El periodiko fue trokado por Alexander Deutsch (Sender Dietch) en un periodiko settimanal kon notisias mondiales. Oy endia, el djurnal apoya al haham Zalman Teitelbaum en la aktuala pelea por la suksesiyon en la direksiyon de la dinastiya Satmar."}
{"id": "7152", "revid": "453", "url": "https://lad.wikipedia.org/wiki?curid=7152", "title": "Der Blatt", "text": "Der Blatt (en idish \u05d3\u05e2\u05e8 \u05d1\u05bc\u05dc\u05d0\u05b7\u05d8, \"La Foja\") esun periodiko settimanal en idish publikado en la sivdad de Mueva York por los hasidim de Satmar. Tiene una publikasiyon de 20.000 egzemplares a la settimana.\nIstorya.\n\"Der Blatt\" fue establesido enel anyo 2000, komo resultado de la ugrashea por la suksesiyon en la dinastia de Satmar. Antes de este, s\u00f3lu egzistia un periodiko para los Satmar, \"Der Yid\". En la pelea por la suksesiyon, \"Der Yid\" pas\u00f3 basho kontrolo de los ke sigen al haham Zalman Teitelbaum. Este echo desh\u00f3 a los kualos sigian al su rival, el haham Aaron Teitelbaum, sin un midio de kominukasiyon el kualo pudieran uzar komo plataforma para la su kavza, por lo kualo fondaron un periodiko muevo. Antonses, \"Der Blatt\", tiene un estil muy paresido al de \"Der Yid\" anke promueve al haham Aaron en vez de al haham Zalman komo el lejitimo suksesor del rebbe anterior. "}
{"id": "7153", "revid": "453", "url": "https://lad.wikipedia.org/wiki?curid=7153", "title": "Beleichtungen", "text": "Beleichtungen es la mueva versiyon de \"Das Yiddishe Licht\", la kuala era publikada settimanalmente en Yerushslayim. Al kontrario de la su antesesora, la revista aktuala sige un estil m\u00e1 moderno, kon un desinyo grafiko m\u00e1 sofistikado. My\u00e9ntres ke \"Das Yiddishe Licht\" tin\u00eda s\u00f3lo una foto de alkun lider djudio en la su pajina prinsipala, echa de papel, endagora Beleichtungen es impresada en papel brilyante, i kon grafikos de kolores. Das Yiddishe Licht fue fondada por el haham Moshe Ehrntal, un atkivista del Yishuv haYashan. \nBeleichtungen tiene alkunos artikolos de enter\u00e9so akademiko komo Maalos, m\u00e1 sigue una aktitud m\u00e1 moderna i un estil m\u00e1 trankilo, el kualo es gostado por las mujeres i los mansevikos. La revista yega basho pedido por posta. "}
{"id": "7154", "revid": "453", "url": "https://lad.wikipedia.org/wiki?curid=7154", "title": "Maalos", "text": "Maalos es una revista haredi publikada mensualmente en Israel. Los sus editores kudian muncho la gramatika del idish ke uzan, para ugrashear en kontro de la enfluensia de otras linguas i de la asimilasiyon; el su desinyo grafiko tampoco esta aktualo. Ma afilu la revista es apresiada en los sus artikolos sovre la edukasion i la psikolojiya\nLa diferensia prinsipala entre Maalos i Beleichtungen, es ke Maalos es un poko m\u00e1 akad\u00e9mika i para lektores avansados de idish. Maalos endemas tiene un artikolo fiksado para la gramatika."}
{"id": "7155", "revid": "18091", "url": "https://lad.wikipedia.org/wiki?curid=7155", "title": "YIVO", "text": "YIVO (en idish \u05d9\u05d9\u05b4\u05d5\u05d5\u05d0\u05b8), establesido enel anyo 1925 en Wilno, Polonia (oy Vilna, Lituania) komo el Yidisher Visnshaftlekher Institut (en idish \u05d9\u05d9\u05b4\u05d3\u05d9\u05e9\u05e2\u05e8 \u05f0\u05d9\u05e1\u05e0\u05e9\u05d0\u05b7\u05e4\u05bf\u05d8\u05dc\u05e2\u05db\u05e2\u05e8 \u05d0\u05d9\u05e0\u05e1\u05d8\u05d9\u05d8\u05d5\u05d8), o Instituto Sientifiko Djudio (\u05d9\u05d9\u05b4\u05d3\u05d9\u05e9\u05e2\u05e8 \"yidisher\" = Djudio o Idish, dependyendo del konteksto), es un instituto el kualo tiene el buto de servir de giador para la ortografiya, leksikografiya i otros estudios relasionados al idish. Anke diskues fue trokado el su nombre a Institute for Jewish Research, es konosido por las sus letras inisialas orijinalas en idish, las kualas konforman \"YI-V-O\".\nAktivitades.\nYIVO konserva manuskritos, livros antikos i jurnales, ansina komo otros manaderos en idish. La su biblioteka en la sivdad de Mueva York tiene ma de 385.000 egzemplares, los kualos alkunos son del sy\u00e9klo XVI. Los arkivos del YIVO gu\u00e1dran m\u00e1 de 24.000.000 de dokumentos, fotografiyas, gravasiyones, posters, filmos, i otros dokumentos en idish. Endjuntos, eyos azen la m\u00e1 grande kolseksiyon de informasion relasionada a la kultura de los Djudios de Evropa Sentrala i Oryentala, endemas de los emigrantes verso la Amerika Los arkivos endemas kontienen dokumentos en otras doze linguas, komo inglez, fransez, alman, ivrit, djudeo-espanyol, polonez, i ruso .\nYIVO endemas publika livros i revistas en idish komo \"YIVO Bleter\" (fondado en 1931), \"Yedies Fun YIVO\" (fondado en 1929), i \"Yidishe Shprakh\" (fondado en 1941). Es endemas el ente kualo publika el \"YIVO Annual of Jewish Social Studies\" (fondado en 1946).\nIstorya.\nYIVO fue inisialmente propozado por el linguisto i eskritor Nochum Shtif (1879 \u2013 1933). El konsiderava ke la su idea de uzar m\u00e1 el idish era ma praktika ke la visionaria de los \"ebraistas\" i la \"asimiladora\" de los djudios ke adoptaron el polonez o el ruso. Otros fondados emportantes fueron el filologo i direktor Max Weinreich (1894 \u2013 1969) i el istoriador Elias Tcherikover (1881\u20131943). \nFondado en una konferansa en Berlin, m\u00e1 kon las sus bur\u00f3s en Wilno\u2014una sivdad en la Polonia Oyentala kon una grande komunita djudia, YIVO yeg\u00f3 a tener bur\u00f3s en Berlin, Varsovia i Mueva York. En la siginte anyada, alkunos grupos aparesieron en otras sivdades ande egzistian komunitas ashkenazis. \nEn las primeras anyadas de YIVO, el sinyor Tcherikover gi\u00f3 la seksiyon de piskisa istorika, en la kual endemas lavoraron Shimon Dubnow, Saul Ginsburg, Abraham Menes i Jacob Shatzky; Leibush Lehrer (1887\u20131964) diriji\u00f3 una seksiyon la kuala iva inkluir los psikologos i maestros Abraham Golomb, H. S. Kasdan i A. A. Roback; Jacob Leshchinsky (1876\u20131966) gi\u00f3 la seksiyon de los ekonomistas i demografos Ben-Adir, Liebman Hersh i Moshe Shalit ; la seksiyon de lingua i literatura de Weinreich inklu\u00eda a J. L. Cahan, Alexander Harkavy, Judah A. Joffe, Selig Kalmanovitch, Shmuel Niger, Noah Prilutzky i Zalman Reisen. \nEl avanse Nazi en Evropa Oryentala kavz\u00f3 ke YIVO trokara las sus operasiones a la sivdad de Mueva York, kon un sigondo sentro establesido komo la \"Fundaci\u00f3n IWO\" en Buenos Ayres, Arjentina. Un tres\u00e9r sentro de aktivitades oy endiya es The Chicago YIVO Society. Parte de los arkivos i de los direktores de YIVO sovrebivieron a la Gerra. Por las sus propias razones, los Nazis se yevaron los arkivos de YIVO a Berlin, ande los dokumentos pasaron toda la Gerra i eventualmente yegaron a Mueva York diskues de eya, i todos los direktores de peskisa de YIVO ya bivian en Estatos Unitos d'Amerika kuando la Gerra empies\u00f3 o pudieron fuyir. \nPublikasiones.\nYIVO tiene kriados o suportados munchos prodjektos de peskisa akademika, el mas resiente de eyos es The YIVO Encyclopedia of Jews in Eastern Europe, publikada en Marso del anyo 2008 endjuntamente kon la Yale University Press . Basho la giada del editor shefe Gershon David Hundert, profesor de Istorya i de Estudios Djudios en la Universita McGill en Montreal, este es.hu\u00e9rso apresenta la istorya i kultura de los Djudios de Evropa Oryentala desde la su arivada ala rejion fina los muestros diyas, kon m\u00e1 de 1.800 artikolos los kualos amostran la relijion, folklor, politika, arte, muzika, teatro, lingua i literatura, lugares, organisasiyones, movimentos intelektualos i personajes emportantes, endemas de m\u00e1 de 1.000 imejes i mapas. Kon el lavoro endjunto de ma de 450 akademikos, la ansiklopedia kuvija la rejion entre Almania i los Montes Urales, desde ande 2.5 milyones de djudios emigraron verso la Amerika del Nord entre 1870 i 1920.\nEndemas, YIVO apoyo la ma resiente edision del livro de Max Weinreich \"History of the Yiddish Language\", editado por el Dr. Paul (Hershl) Glasser, endjuntamente kon la Yale University Press i las edisiones del \"Groyser Verterbukh Fun Der Yidisher Shprakh\" (\"Gran Diksyoner de la Lingua Idish\") desde el anyo 1961, kuando fue publikada la suprimera edision, asta la la katrena en 1980. El prodjekto, fondado en Mueva York, fue ofisialmente mudado a Yerushalayim, anke parese no sigir m\u00e1 aktivo."}
{"id": "7156", "revid": "7321", "url": "https://lad.wikipedia.org/wiki?curid=7156", "title": "Gurdwara", "text": "Un Gurdwara es el templo ande los Sihs meldan. Kada \"gurdwara\" gu\u00e1dra una kopia del livro \"Adi Granth\" i sirve komo un punto de ankontro para el arrogamy\u00e9nto, inkluyindo el kantei el melado de las eskrituras sagradas Sihs.\nEn estas fr\u00e1guas siempre egziste endjunto una kuzina komunala i alkunas vezes una eskola. En las kazas partikolares siempre se gu\u00e1dra una kamareta para meldar, tambien yamadas \"gurdwara\". Las famiyas sikh vijitan los \"gurdwaras\" relasionados a las vidas de los gurus sih, prinsipalmente el Templo Dorado de Amritsar.\nEn Espanya egzisten varios \"gurdwaras\" (en sivdades komo Barselona, Madrid o Palma de Mayorka) ande kada alhad se reunen los sigidores de esta relijion. Tambien ay \"gurdwaras\" en Latinoamerica, en payizes komo Arjentina, Meksiko, Panama i Uruguay."}
{"id": "7157", "revid": "18091", "url": "https://lad.wikipedia.org/wiki?curid=7157", "title": "Die Republikein", "text": "Die Republikein (\"El Repuvlikano\") es un djurnal en lingua afrikaans publikado en Namibia. Fue fondado en Disiembre del anyo 1977 por el Partito Repuvlikano de Namibia. El su primer editor shefe fue Johannes Petrus Spies..El su editor aktual es Chris Jacobie"}
{"id": "7158", "revid": "7321", "url": "https://lad.wikipedia.org/wiki?curid=7158", "title": "Lingua afrikaans", "text": "El Afrikaans es una lingua indo-evropea derivada del olandez i por tanto klasifikada komo Basho Frankonika Jerm\u00e1nika Oksidentala. Se avla prinsipalmente en Sud-Afrika i Namibia, con menor n\u00famero de avlantes ke biven en Botswana, Angola, Svazilandia, Zimbabwe, Lesotho, Zambia, Ostralya, Mueva Zelanda, Estatos Unitos, Kanada, Taiwan i Arjentina. Shukur a la emigrasiyon i lavor migrante, se ankontran posivlemente m\u00e1 de 100.000 avlantes del afrikaans en el Reyno Unito, kon otras komunitas emportantes ankontradas en Bruselas, Amsterdam, Perth, Mount Isa, Toronto i Auckland, endemas de los olim sud-afrikanos a Israel, los kualos kaji todos biven en Ra'anana i la kuala alkunos yaman \"Ra'ananaburg\". Es el idioma prinsipal uzado por dos grupos \u00e9tnikos relasionados en el sud de Afrika: el puevlo afrikano (afrikaners) i los mestisos (en inglez: Colored, en afrikaans \"kleurlinge\" o \"bruinmense\" - inkluyindo Basters, Malayos del Kavo i Griqua).\nEl afrikaans es la lingua mayoritaria de la tres\u00e9ra parte oksidental de Sud-Afrika (Nord i Oksidente del Kavo, la kuala se avla en kaza por un 69% i 58% de la povlasiyon, respektivamente). Endemas es la primera lingua m\u00e1 avlada en la tres\u00e9ra parte Sud de Namibia (Hardap i Karas, ande es la primera lingua del 44% i 40% de la povlasiyon, respektivamente). El Afrikaans i el olandez son en gran medida mutuamente intelijivles. "}
{"id": "7159", "revid": "18091", "url": "https://lad.wikipedia.org/wiki?curid=7159", "title": "Islam", "text": "El Islam (en arabo: \u0627\u0644\u0625\u0633\u0644\u0627\u0645; al-Isl\u0101m) es una relijion monoteista abrah\u00e1mika la kuala tiene el su dogma bazado enel livro del \"Koran\", el kualo establese komo baze fondamentala para los sus kreyentes ke \u00abNo ay m\u00e1s Dio ke Ala i ke Mahomat es el mesajero de Ala\u00bb La palavra \u00e1raba All\u0101h , yevada al djudeo-espanyol komo Al\u00e1, signifika \"Dio\" i la su etimolojiya es la misma de la palavra semetika \"El\", por la ke se nombra a El Dio en la Tora. Los estudiosos isl\u00e1mikos definen al islam komo: \u00abLa sumision a El Dio el Alt\u00edsimo a traverso del monoteismo, la obeisensa i el abandono de la idolatriya\u00bb.\nEl livro sagrado del islam es el \"Koran\", diktado por Al\u00e1 a Mahomat a traverso de Yibril (el arkandjel Gavriel). Los siguidores del islam se yaman musulmanes (en \u00e1rabo \u0645\u0633\u0644\u0645). Dan testemunyo ke Mahomat es el \u00faltimo de los profetas enviados por El Dio i el muur de la Nav\u00e1.\nSe akseptan komo navis prinsipalmente (pero no limit\u00e1ndose) a Adan Arishon, Noah, Abraham, Moshe Rabenu, Shelomo Ameleh i Yeshu. Endeme\u00e1s del \"Koran\", los musulmanes de tradisiyon sunnita sigen los hadizes i la sunna del navi Mahomat, las kualas konforman el \"Enrejistro ist\u00f3riko de las aksiyones i las ensinansas del Profeta\". Se akseptan tambi\u00e9n komo livros sagrados la \"Tora\", los \"Livros de Shelomo Ameleh\" i los \"Evanjelios\" (los kualos los kristyanos yaman \"Muevo testamento\").\nEl islam es una reliji\u00f3n abrah\u00e1mika monote\u00edsta la kuala adora eksklusivamente a Al\u00e1. Se kree ke oy endia egzisten entre 1000 i 1800 milyones de musulmanes en el mundo (i en kresimy\u00e9nto). Asig\u00fan el Vatikano el islam es la relijion m\u00e1 grande del mundo, ya ke resientemente a superado el n\u00famero de katolikos, i la sigunda relijion del mundo si no se desglosa el n\u00famero de siguidores del kristyanismo.\nEl islam empies\u00f3 kon la predikasiyon de Mahomat enel anyo 622 en La Meka (en la aktuala Arabia Saudi). Basho el komando de Mahomat i los sus suksesores, el islam se ekstendi\u00f3 pish\u00edn por el mundo. Egzisten diferensias de opinion entre los musulmanes i no musulmanes si se egztendi\u00f3 por emposisiyon relijiosa porla hu\u00e9rsa, o por konversiyon de los puevlos al islam."}
{"id": "7160", "revid": "7321", "url": "https://lad.wikipedia.org/wiki?curid=7160", "title": "Shelomo Ameleh", "text": "Shelomo Ameleh (en ivrit \u05e9\u05dc\u05de\u05d4 \u05d4\u05de\u05dc\u05da) fue el tr\u00e9ser i \u00faltimo rey de todo Israel, inkluyindo el Reyno de Yehuda. Fue muy konosido por la su entelijensia, rikesa i poder.\nShelom\u00f3 Ameleh fragu\u00f3 el Bet Amikdash. La Tora lo konsidera el ombre m\u00e1s sabio ke egzisti\u00f3 en la Tierra.\nSe le atribuye la avtoriya de los livros Ko\u00e9let, Mishlei i Shir Ashirim, todos livros arekojidos en la Tora. Es la imajen de munchas ledjendas posteriores, komo kualo fue uno de los maestros de la Kabala. En el \"Tanah\" (libro djudio, el kualo los kristy\u00e1nos yaman \"Antiko Testamento\" tambi\u00e9n se le yama Yedidiya.\nEn la Tora se dize de Shelom\u00f3 Am\u00e9leh ke:\nEred\u00f3 un grande emperio konkistado por el su padre, David Ameleh, el kualo se ekstend\u00eda desde el Nilo, en Ejipto, asta el r\u00edo Eufrates, en Mesopotamia. \"\""}
{"id": "7161", "revid": "5496", "url": "https://lad.wikipedia.org/wiki?curid=7161", "title": "Yesukristo", "text": ""}
{"id": "7162", "revid": "7321", "url": "https://lad.wikipedia.org/wiki?curid=7162", "title": "Djoha", "text": "Djoha es un personaje el kualo aparese en las kantikas i en las konsejas i reflanes propios de la kultura djudeoespanyola.\nOrijin.\nEgziste en las istoryas de todo el Medio Oryente, Asia Sentrala i la Mar Mediterraneo un personaje yamado Djuha, Giuf\u00e0, Djoh\u00e1, Joha, Goha, J'ha, Ch\u2019ha o lasi versiyon turkana Nasreddin Hodja, m\u00e1 afil\u00fa todos son klaramente la mizma figura kon nuanses diferentes en toda la area del Mediterr\u00e1neo, desde los tiempos de Harun al-Rashid (\"Joha\", paj. 143) al Rei Ferdinando de Napoli (\"Giof\u00e0, il servo del re\"). Se kree ke esta bazado en un personaje ledjendario Sufi, el kualo bivio durante el sy\u00e9klo XIII, en Ak\u015fehir i dempues en Konya, basho el kontrol de los Seldjukidas. Ma al pasar el tyempo, se fue miksturando kon las kulturas ke entraron en kontakto kon el Emperio Ottomano i pasando a ser parte emportante de las konsejas i reflanes."}
{"id": "7163", "revid": "18091", "url": "https://lad.wikipedia.org/wiki?curid=7163", "title": "Londra", "text": "L\u00f2ndra (London en inglez) es la sivdad kapitala de Inglaterra i del Reyno Unido. Ubikada a la beira del rio Tamesis en el sudeste de la zla de Gran Bretanya, el su afinkamiento se data mas de dos mil anyos tras; fue fondada serka del anyo 43 por los romanos basho el nombre de Londinium. El korason de la sivdad, la antika \"City\" de Londra, ainda gu\u00e1dra los sus l\u00edmites medievales, m\u00e1 afil\u00fa desde el sy\u00e9klo XIX, el nombre de \"Londra\" tambi\u00e9n a yamado a la metr\u00f3polis ke a kresido a su rededor. Oy endia, esta konforma la reji\u00f3n de Londra de Inglaterra i el \u00e1rea administrativa del Gran Londra, kon el su propio alkalde i asamblea.. Londra est\u00e1 konsiderada como una sivdad globala por la su enfluensia mondiala en los medios de komunikasion, politika, edukasion, entretenimyento i moda. \nEtimolojia.\nLa sivdad fue fondada por los romanos, el su nombre era \"Londinium\".\nAkodros.\nSivdades ermanas.\nLa Sivdad de Londra es ermanada kon las sigientes sivdades:\nKonvenios de ayudo.\nLa Sivdad de Londra tiene konvenios kolavorasion o ayudo kon las sigientes sivdades:"}
{"id": "7164", "revid": "18091", "url": "https://lad.wikipedia.org/wiki?curid=7164", "title": "Keren Peles", "text": "Keren Peles (en ivrit \u05e7\u05e8\u05df \u05e4\u05dc\u05e1) es una kantadera yisraeli, kompositora i tanyedora de piano. Eya nasi\u00f3 en la moshava Yavne'el el 11 de Marso de 1979\nKarriera musikala.\nPeles se resivi\u00f3 de la eskola de muzika Rimon. Enel anyo 2005 se izo famosa komo la avtora de varias kantikas ke eskrivi\u00f3 para Miri Mesika i Shiri Maimon. \nEl su disko debut, \"\u05d0\u05dd \u05d0\u05dc\u05d4 \u05d4\u05d7\u05d9\u05d9\u05dd\" (\"Im Ele AHayim\", \"Si este es vida\"), lansado en Djulio de 2006, fue sertifikado komo Oro dempues de vender m\u00e1 de 20.000 kopias. Peles eskrivi\u00f3 todas las kantikas en el \u00e1lbum. Tambi\u00e9n fue nominada komo la kantadera femenina del anyo 2006 por la radio de las Huersas de Defensa Yisraelis Galgalatz, i dempues fue nombrada la kantadera yisraeli del anyo por las emisoras de radio de Israel.\nEn Avril de 2008, el su segundo \u00e1lbum, \"\u05de\u05d1\u05d5\u05dc\" (Mab\u00fal), empies\u00f3 a ser vendido en las butikas de musika. En Sietembre, el \u00e1lbum fue disko de oro, i eya fue elejida otra vez komo kantadera de Israel del Anyo. Peles a eskrito kantikas para Harel Ska'at, Amir Fey Gutman i Boaz Mauda. \nVida personala.\nKeren Peles se kazo en Djunio de 2009 kon el dezvelopador web Tomer Grencel."}
{"id": "7165", "revid": "1207", "url": "https://lad.wikipedia.org/wiki?curid=7165", "title": "Akademia del Idioma ebreo", "text": ""}
{"id": "7166", "revid": "18091", "url": "https://lad.wikipedia.org/wiki?curid=7166", "title": "Eliezer Ben Yehuda", "text": "Eliezer Ben Yehuda (en ivrit \u05d0\u05b1\u05dc\u05b4\u05d9\u05e2\u05b6\u05d6\u05b6\u05e8 \u05d1\u05b6\u05bc\u05df\u05be\u05d9\u05b0\u05d4\u05d5\u05bc\u05d3\u05b8\u05d4\u200e) fue el respons\u00e1vel prinsipal de el rebivimy\u00e9nto de la lingua ebrea komo lingua avlada a partir de su estado previo de lingua relijioza.\nEl su nombre de nasimyento fue Eliezer Yitzhak Perelman (en ruso: \u042d\u043b\u0438\u044d\u0437\u0435\u0440 \u0418\u0446\u0445\u0430\u043a \u041f\u0435\u0440\u0435\u043b\u044c\u043c\u0430\u043d, ivrit: \u05d0\u05dc\u05d9\u05e2\u05d6\u05e8 \u05d9\u05e6\u05d7\u05e7 \u05e4\u05e8\u05dc\u05de\u05df ). Nasi\u00f3 en Luzhki (\u041b\u0443\u0436\u043a\u0438), un shtetl (viya) de la provensiya de Wilno de Rusia Emperiala (al nord de la aktuala Bielorrusia); empies\u00f3 a estudiar ivrit i la Tora a los tres anyos de edad, komo munchos ninyos djudios de Evropa Orientala. A los doze anyos de edad ya tin\u00eda mueve anyos estudiando en ivrit i tin\u00eda le\u00eddo la mayor parte de la Tora, la Mishna i el Talmud, lo kualo le as\u00eda estar bastante familiarizado kon el ivrit antiko i el ivrit talm\u00fadiko. Los sus padres esperaban ke se preparase para ser rabino i le enviaron kon ese fin a una yeshiva serkana. Ay\u00ed sigi\u00f3 estudiando ivrit antiko i estuvo ekspuesto al ivrit moderno de la Askala, lo kualo inklu\u00eda livros no relijiozos. M\u00e1 t\u00e1dre aprendi\u00f3 fransez, alm\u00e1n i ruso. Dempues fue enviado a Daugavpils para sigir la su edukasiyon. Ay\u00ed tendr\u00eda akseso al djurnal en ivrit \"Ha-Shahar\", del kualo aprendi\u00f3 sovre el zionismo i le izo konkluir ke el rebivimy\u00e9nto del ivrit en Israel podr\u00eda protejer i unir a la di\u00e1spora djudia de la asimilasiyon.\nDempues de resivirse, se fue a bivir a Paris para estudiar en la Universita de Paris. Entre las klasas estudiadas se ankontraba la istorya i pol\u00edtika del Medio Oryente, m\u00e1 la kuala le influy\u00f3 m\u00e1 profundamente fue la de Ivrit. En esta klasa, las lisiones se daban en Ivrit. El ver la lingua empiegada de forma oral le izo estar seguro de ke rebivir la lingua era faktivel. Se fue a bivir a Arjel, ande entr\u00f3 en kontakto con los djudios de Arjelia. Ay\u00ed alkans\u00f3 muncha pr\u00e1ktika en el uzo del ivrit en la kaleja. Mientras bivi\u00f3 en Paris i en Arjel, Ben Yehuda puvlik\u00f3 munchos art\u00edkolos en la prensa en ivrit. Intent\u00f3 konvenser a la komunita de ke era faktivel rebivir el ivrit i volverlo a uzar komo lingua avlada i ke un renasimy\u00e9nto djudio en Tyerra Santa empedir\u00eda ke los mansevos djudios ulvidasen el djudaismo. Anke no resivi\u00f3 muncho apoyo, desisi\u00f3 bivir ay\u00e1 i tentar rebivir la lingua.\nRebiviendo la lingua ebrea.\nEnel anyo 1881 se fue a la Tierra Santa, antonses una provensiya del Emperio Ottomano. Motivado por las ideas de remuevasiyon i por su renunsia al estil de vida de la Galut, Ben Yehuda empies\u00f3 a lavorar en una mueva lingua ke pudiesse meter en lugar del idish, el djudeo-espanyol i otros lashones rejionales komo lingua komun entre los djudios.\nBen Yehuda kri\u00f3 al su ijo, Ben-Zion Ben-Yehuda (el su nombre signifika \"Ijo de Zion\"), \u00edntegramente en ivrit. Evit\u00f3 eksponerlo a otras linguas durante la su chik\u00e9s. Se dize ke en una okasiyon golpe\u00f3 a la su mujer kuando dishkovri\u00f3 ke eya le kantava kantikas en ruso al su ijo. Ben-Zion fue el primer avlante nativo de ivrit moderno. La su avtobiografiya, eskrita basho el seud\u00f3nimo de Itamar Ben-Avi (\"Itamar, ijo de Avi\" es una abreviatura kriada a partir de las primeras tres letras del nombre Eliezer Ben Yehuda en ivrit), se sige leyendo ainda en Israel.\nMi\u00e9ntres ke al empiese munchos konsideraron su lavoro ut\u00f3piko, la nesechit\u00e1 de tener una lingua kom\u00fan fue ganyando el apoyo de munchos. En 1884 empies\u00f3 a publikar \"HaTzvi\", un djurnal en ivrit de linea zionista. Se fond\u00f3 el Komit\u00e9 de la Lingua Ebrea, el kualo dempues pasaria a ser la Akademia del Idioma Ebreo. Los resultados de la su obra i del Komit\u00e9 fueron puvlikados en un diksionario (\"El diksionario kompleto del ivrit antiko i moderno\"). Al empiese del sy\u00e9klo XX el ivrit av\u00eda avansado un gran kamino asya trokarse en la lingua prinsipala de la povlasiyon djudia durante el Govierno brit\u00e1niko de Palestina i la posterior fondasion del Estado de Israel."}
{"id": "7167", "revid": "209", "url": "https://lad.wikipedia.org/wiki?curid=7167", "title": "Elizer Ben Yehuda", "text": ""}
{"id": "7169", "revid": "1207", "url": "https://lad.wikipedia.org/wiki?curid=7169", "title": "Verdadera Eglesia de Jesus", "text": ""}
{"id": "7170", "revid": "453", "url": "https://lad.wikipedia.org/wiki?curid=7170", "title": "Taanit de Gedalia", "text": "El Taanit de Gedalia (en ivrit \u05e6\u05d5\u05b9\u05dd \u05d2\u05b0\u05bc\u05d3\u05b8\u05dc\u05b4\u05d9\u05b8\u05bc\u05d4; \"tsom gedali\u00e1\"), es un taanit ritual djudio, el kualo se aze enel treser diya del mes de Tishrei, dempu\u00e9s de la fiesta del Anyo Muevo djudio, Rosh Ashana. Yamado en la \"Tora\" \u201cel taanit del sy\u00e9timo mes\u201d (Zakarias 8:19), fue instituido al ritornar del eksilio de Babilonia para arikodrar el amortamyento del gobernador de Yehuda, Gedalia Ben Ahikam, a manos de Ismhael Ben Netani\u00e1.\nEs konsiderado un taanit menor, de sol a sol, sin inkluir las oras de la noche. Si cae en shabat, se troka al alhad sigiente, ya kualo \u2014asig\u00fan los preseptos del djudaismo\u2014 en Shabat no se aze taanit ni se arik\u00f3dra duelo. El \u00faniko d\u00eda de ayuno ritual djudio ke no se troka afil\u00fa kayesse un shabat, es Yom Kipur, ya kualo no es diya de duelo sino de ekspiasiyon."}
{"id": "7171", "revid": "18091", "url": "https://lad.wikipedia.org/wiki?curid=7171", "title": "Ayifto", "text": "La Repuvlika Araba de Ayifto (en arabo: \u0645\u0635\u0631, Mi\u1e63r) es un payis de Afrika, ubikado en el su ekstremo nordeste, el kualo inkluye la Peninsola del Sinai (la kuala pertenese a Asia). La mayor parte de la su superfisie esta okupada por el desyerto del Sahara, solu abitado en torno a los oasis. La su sivdad kapitala es El Kairo (\u0627\u0644\u0642\u0627\u0647\u0631\u0629).\nAyifto es uno de los payises kon mas povlasion en el kontinente, ma afilu la mayor parte se ankontra en las beiras del rio Nilo i enel delta, ande estan las rejiones kon tierra fertil. Kaji la mitad de los ayifsios biven en sivdades, sobre todo en las sivdades de El Kairo i Alejandria i las rejiones vizinas.\nAyifto es konosido por la su sivilizasion antika i los sus monumentos, komo por egzempio las pir\u00e1mides i la grande sfenks; la sivdad meridionala de Luksor tiene un grande numero de restos antikos, komo el templo de Karnak i el Valey de los Reyes. Oy endiya, Ayifto es un sentro politiko i kulturalo muy emportante del Medio Oriente.\nEtimolojia.\nEl antiko nombre del paiz, Kemet \"(km.t)\", o \u2018tierra negra\u2019, deriva de los fertiles limos pretos depositados por las inundaciones del Nilo, distintos de la \u2018tierra kolorada\u2019 \"(dsr.t)\" del desierto. El nombre se transform\u00f3 en \"k\u012bmi\" i \"k\u012bm\u0259\" en la etapa copta de la lengua ayifsia, y hue traduzido al primitivo grego komo \u03a7\u03b7\u03bc\u03b5\u03af\u03b1 (Hem\u00eda).\nIstorya.\nLa rikesa ke aportaba el f\u00e9rtil limo tras las inundasiones anuales del r\u00edo Nilo, junto a la ausensia de poderosos puevlos por su aislamiento, debido a que el vaye del Nilo es situado entre dos amplias zonas des\u00e9rticas, permitieron el desarrollo de una de las primeras y m\u00e1s deslumbrantes sivilizasiones en la istoria de la umanidad.\nJeografia.\nAyifto topa al norte kon la Mar Mediterranea, al sud kon Sudan, al oeste kon Libia; i al este kon Izrael, Gazah i la Mar Kolorada.\nPor el paiz kruza el R\u00edo Nilo, un emportante kuerpo de agua fluyente ke desemboca azia la Mar Mediterr\u00e1nea en forma de delta.\nOrganizasion territorial.\nAyifto es apartajada en governasiones o muhafazat.\n&lt;br style=\"clear:both;\"&gt;\nDemografia.\nAyifto es el paiz afrikano kon mayor povlasion o nifus del kontinente, konta kon 128 617 855 milyones de avitantes."}
{"id": "7173", "revid": "7321", "url": "https://lad.wikipedia.org/wiki?curid=7173", "title": "Komplekso Esportivo de los Djuegos de Asia Oryentala", "text": "El Komplekso Esportivo de los Djuegos de Asia Oryentala (en shino tradisiyonal: \u6fb3\u95e8\u4e1c\u4e9a\u8fd0\u52a8\u4f1a\u4f53\u80b2\u9986, en shino simplifikado: \u6fb3\u95e8\u4e1c\u4e9a\u8fd0\u52a8\u4f1a\u4f53\u80b2\u9986, pinyin: Aomen D\u014dngy\u00e0 Y\u00f9nd\u00f2nghu\u00ec T\u01d0y\u00f9gu\u01cen) es un komplekso esportivo ubikado en Cotai, en la Reji\u00f3n Administrativa Espesiala de Makao de la Repuvlika Popular Kina.\nEl lugar fue uno de los lugares m\u00e1 emportantes de los Djuegos de Asia Oryentala del anyo 2005 i en el komplekso endemas se organisaron alkunos eventos para los Djuegos Asiatikos Basho Techo del anyo 2007.\nEl Komplekso Esportivo de los Djuegos de Asia Oryentalal es el m\u00e1 grande komplekso esportivo kuvijado en la sivdad. Tiene de tres nivelos de varios kompleksos esportivos multiprop\u00f3sito kon una superfisie totala de 45.000 m2 kon dos Pavilyones o Koskos separados, los kualos son ideales para diferentes tipos de esportes de sala i aktivid\u00e1s basho techo. Endemas tiene de una sala de eksposisiones en la kuala pueden atender asta 2.000 personas.\nEl komplekso fue aperturado ofisialmente enel anyo 2005. La su primera pyedra fue kolokada por el Shefe Eksekutivo Makaense, Edmund Ho el 28 de Fevrero de 2003. "}
{"id": "7174", "revid": "18091", "url": "https://lad.wikipedia.org/wiki?curid=7174", "title": "Makao", "text": "Makau, en kinezo tradisionalo \u6fb3\u9580, simplificado \u6fb3\u95e8, en pinyin \u00c0om\u00e9n; en portugez: Makau, es una chika rejion administrativa especializada en la beira sud de Repuvlika Popular de Kina. Se topa enjunto del vilayet de Guangdong, a 70 km al sudoeste de Hong Kong, en la kara sud del delta del Rio de las Perlas, i a 145 km de la subida de Guangzhou.\nDesde el 20 de disiembre de 1999, Makao es una de las dos rejiones administrativas espesialas de la Rep\u00fablica Popular de Kina. La otra es Hong Kong. Azta esa data avia estado basho administrasi\u00f3n portugeza (la kuesti\u00f3n de la soberan\u00eda es muncho m\u00e1s confusa) durante kaji 450 anyos. Komo en Hong Kong, la Ley B\u00e1sica de Makao garantisa el mantenimi\u00e9nto del systema ekon\u00f3miko kapitalista i de una otonom\u00eda muy grande durante al menos 50 anyos. Se mantiene el systema djudisial establesido por Portugal, y el portugez, afiliado apenas avlado, tiene estatus de lengua oficial enjunto al cantonez."}
{"id": "7176", "revid": "4628", "url": "https://lad.wikipedia.org/wiki?curid=7176", "title": "Tomat", "text": "El tomat (lat.:\"Solanum lycopersicum\") es una planta orijinala de Amerika Latina, konosida en toda la rejion entre el Nord de Chile asta Meksiko, ande fue topada por los espanyoles por la prim\u00e9ra vez dempues de la su arrivada a Amerika.\nEl nombre de la fruta de esta planta atan es yamada tomat, i el su nombre es orijinalmente del nahuatl \"xitomatl\". Los primeros tomats ke arrivaron a Evropa tinian kolor amariyo, lo kualo eksplika deke en lingua italiana se le konose komo \"pomodoro\" '(mansana d'oro), ma oy endia los tomats de kolor amariyo son muy apresiados en Italia. Kaji todos los tomats agora en Evropa son kolorados.\nEn Evropa los tomats no se konosieron asta el final del sy\u00e9klo XV, anke endagora para el sy\u00e9klo XVIII el tomat iva ser un ingredy\u00e9nte fondamental en la kultura i la gastronomiya de los payizes Mediterraneos.\nEn jeneral, a Evropa i el Maghreb yeg\u00f3 el tomat i la teknika de kultivo, ma no la kultura de komo introduzirlo en las kumidas, la kuala oy endiya es diferente de la amerikana."}
{"id": "7177", "revid": "209", "url": "https://lad.wikipedia.org/wiki?curid=7177", "title": "Junio", "text": ""}
{"id": "7178", "revid": "211506", "url": "https://lad.wikipedia.org/wiki?curid=7178", "title": "Azat Artsah", "text": "Azat Artsah (\u0531\u0566\u0561\u057f \u0531\u0580\u0581\u0561\u056d en Lingua armenia, signifikando \"Artsah Libbera\") es el djurnal ofisial de la Repuvlika de Nagorno-Karabah puvlikado en lingua armenia. Fue establesido el 16 de Djunio de 1923 en la sivdad de Stepanakert. El su editor shefe es Leonid Martirosyan.\nEl djurnal a tinido munchos nombres, orijinalmente \"Gehtchuk\" (\u0533\u0565\u0572\u057b\u0578\u0582\u056f en lingua armenia, ke signifika \"Kazalino\"). El su nombre dempues fue trokado a \"Khorherdayin Karabakh\" (\u053d\u0578\u0580\u0570\u0580\u0564\u0561\u0575\u056b\u0576 \u0542\u0561\u0580\u0561\u0562\u0561\u0572 - ke signifika \"Karabah Sovyetiko\"), i muncho tyempo dempues a \"Artsah\" (\u0531\u0580\u0581\u0561\u056d en lingua armenia; Artsah es el nombre en esta lingua para Karabah), i kon el establesimiento de la Repuvlika de Nagorno-Karabah, le fue trokado el su nombre a \"Repuvlika del Karabah Muntanyozo\" (\u053c\u0542 \u0540\u0561\u0576\u0580\u0561\u057a\u0565\u057f\u0578\u0582\u0569\u0575\u0578\u0582\u0576 en lingua armenia) i finalmente a \"Azat Artsah\" (\u0531\u0566\u0561\u057f \u0531\u0580\u0581\u0561\u056d en lingua armenia).\nEl djurnal tiene una versiyon elektronika en lingua armenia, ruso i en inglez"}
{"id": "7179", "revid": "209211", "url": "https://lad.wikipedia.org/wiki?curid=7179", "title": "Stepanakert", "text": "Stepanakert (en armenio: \u054d\u057f\u0565\u0583\u0561\u0576\u0561\u056f\u0565\u0580\u057f; ofisialmente konosida komo Xank\u0259ndi en Azerbaidjan, (tresladado komo \"\u00e1Xankendi\" o \"Khankendi\") es la sivdad kapitala de la otodeklarada Repuvlika de Nagorno-Karabah , kon una povlasiyon de kaji 50.000 personas. El kontrolo de la sivdad i la rejion en total es objekto de konflikto entre Azerbaidjan i Armenia, afilu de gerra, desde ke estos payises eskaparon de la Union Sovyetika. Oy endiya, Stepanakert, komo el resto de Nagorno-Karabah, se ankontra basho kontrolo armenio.\nIstoria.\nAsigun huentes armenias antikas, egzistia una viya konosida komo as Vararakn (\u054e\u0561\u0580\u0561\u0580\u0561\u056f\u0576, ke signifika \u201caroyiko pishin\u201d en lingua armenia), nombre basho el kualo fue konosida asta ke fue yamada Khankendi (Xank\u0259ndi) enel anyo 1847.. En 1917, disku\u00e9s de la revolusiyon de Okt\u00f3bre en este mismo lugar, enel anyo 1923 fue trokado el su nombre a \"Stepanakert\", en onor a Stepan Shahumyan, un armenio komunista l\u00edder de Baku. Disku\u00e9s de ke Azerbaidjan deklarase la su independensia de la Union Sovyetika, le fue trokado el su nombre de muevo por el govierno azerbaidjani komo Xank\u0259ndi, m\u00e1 disku\u00e9s de la gerra entre Armenia i Azerbaidjan i la posterior konkista de todo el Alto Karabah por Armenia, la sivdad endagora se yama Stepanakert.\nEnel anyo 1926, las avtoridades Sovyetikas dechidieron adoptar el plano de desinyo del arkitekto armenio Alexander Tamanian; dos planos adisionalos fueron aprovados para la ekspansiyon de la sivdad en las anyadas de los 1930 i 1960, los kualos sigian el plano orijinal de Tamanian."}
{"id": "7180", "revid": "18091", "url": "https://lad.wikipedia.org/wiki?curid=7180", "title": "Rosh Ashana", "text": "Rosh Ashan\u00e1 (en ivrit: \u05e8\u05d0\u05e9 \u05d4\u05e9\u05e0\u05d4, rosh ha-sh\u0101n\u0101, \"la kabesa del anyo\") es el Anyo Muevo espiritual djudio i se fiesta el primero i el sigundo diya de Tishre (un mes en el kalendario ebreo).\nPara el empesijo del anyo ebreo egzisten dos kriterios: asigun la Tora, el mes de Nisan (por marso-avril) ser\u00e1 el primero de los meses del anyo (Shemot 12:2). Ma dempues, la tradisiyon djudia establesi\u00f3 el empesijo del anyo en el mes de Tishre (por syetiembre-oktobre), kuando se fiesta el Anyo Muevo Djudio o Rosh Ashan\u00e1, por konsiderarse kualo es el mes en que El Dio kri\u00f3 el mundo i es a partir de esta selebrasiyon kuando se kuentan los anyos. En este diya, asig\u00fan la tradisiyon, fue kriado el primer ombre: Adan.\nLa fiesta empiesa kuando kae el sol el diya anterior. El shofar se tanye durante sha'hrit. El sonete de este korno, kaji siempre de kodrero, yama a los djudios a la meditasiyon, al avtoan\u00e1lisis i al arrepentimiento, endemas de rogar de dar sanedad, i huersa para pueder gerreyar kon las difikultades ke las personas rankontran kada diya. Es el primero de los diyas de arrepentimiento i de balanso de las \u00e9chas i de las aksiyones realisadas, de meldadura i sensibilid\u00e1 espesialas (Aseret Yemei Teshuva) las kualas akaban kon el Yom Kippur (D\u00edya del Pard\u00f3n). \nEndemas se konose como el \"D\u00eda del Djuzgo\" i komo el \"D\u00eda del Rek\u00f3dro\" d\u00e9ke, asig\u00fan la tradisiyon, este diya El Dio djuzga a los ombres, abriendo tres livros: uno, kon los malos (los kualos kedan inskritos i timbrados para la muerte); otro, kon los buenos (los kualos kuedan inskritos i timbrados para la vida), i el tres\u00e9ro, para kenes van ser djuzgados en el Yom Kippur. \n\"Rosh Ashan\u00e1\" (Empesijo del Anyo), endjunto kon Yom Kippur (Diya del Padr\u00f3n), konforman en la tradisiyon djudia una unidad yamada \"Yamim Noraim\" (Diyas Temibles), por ser el momento en kualo El Dio djuzga al mundo i dekreta lo ke va akonteser enel muevo anyo.\nEl 1\u00ba de Tishrei no es s\u00f3lu el primer diya del anyo, sino endemas la su \"kabesa\". Ansina komo la kabeza kontrola al resto del puerpo, del mismo modo en este diya se predestinan todos los echos ke van akonteser enel anyo.\nTradisiyones i kostumbres.\nDurante los \"Yamim Noraim\" (en ivrit, \"diyas temibles\") a los arrogamyentos diarios se inkluyen munchos rezos de penitensia (yamadas \"selihot\") i poemas relijiozos (llamados \"piyuttim\"). Egzisten livros espesiales para Rosh Ashan\u00e1 i Yom Kippur, como los \"mahzorim\" (plural). El saludo tradisional en \"Rosh Ashan\u00e1\" es \"shan\u00e1 tov\u00e1\" (en ivrit, \"Un buen Anyo\").\nEs kostumbre kumer durante \"Rosh Ashana\" distintos alimentos komo sinyales de dezeyos para el anyo ke empiesa. Por egzempio, se kome mansanas kon my\u00e9l o asukar para simbolisar un anyo dulse. Endemas se konose por tanyer el shofar, korno de kodrero. Durante la tarde del primer diya se realisa el \"tashlih\", el simb\u00f3liko desecho de los pekados yendo a un r\u00edo o korpo de agua i meldando ay\u00ed."}
{"id": "7181", "revid": "7321", "url": "https://lad.wikipedia.org/wiki?curid=7181", "title": "Esnoga Cymbalista", "text": " \nLa Esnoga Cymbalista i Sentro de la Erensia Djudia (en ivrit \u05d1\u05d9\u05ea \u05d4\u05db\u05e0\u05e1\u05ea \u05d5\u05d4\u05de\u05e8\u05db\u05d6 \u05dc\u05de\u05d5\u05e8\u05e9\u05ea \u05d4\u05d9\u05d4\u05d3\u05d5\u05ea \u05e2\"\u05e9 \u05e6\u05d9\u05de\u05d1\u05dc\u05d9\u05e1\u05d8\u05d4) es la esnoga prinsipala de la Universita de Tel Aviv i endemas un sentro kulturalo para la proteksiyon de la erensia djudia ubikada en la sivdad de Tel Aviv. La esnoga deve el su nombre a los suisos Paulette i Norbert Cymbalista, los kualos enkargaron el desinyo de la esnoga al arkitekto suiso Mario Botta, el kualo la desiny\u00f3 enel anyo 1996. \nLa Esnoga.\nLa esnoga fue fraguada enel anyo 1998. Desde la parte de ahu\u00e9ra, la fr\u00e1gua parese dos tubos echos kon tuglos trayidos de Asia. Los dos tubos kresen desde las sus bazas katradas, las kualas son las kamaretas komunes, La fr\u00e1gua de la esnoga tiene dos kamaretas separadas en la entrada, la kuala kria una bipolarit\u00e1 entre la kamereta para meldar ke mira asya el Oryente i el Bet Midrash ke mira asya el Oksidente.\nEl Aron Akodesh esta entornado por un an\u00edyo de alabastro, el kualo trae luz a la kamareta, kriando una imajen de kedusha i de la luz de El Dio alderredor del Aron Akodesh. Ensima de la esnoga egziste alko paresido a una hup\u00e1, la kuala trae luz , endemas de la inskripsiyon kon un pasuk de la Tora, la kuala dize \"\u05e9\u05d5\u05d9\u05ea\u05d9 \u05d9\u05d4\u05d5\u05d4 \u05dc\u05e0\u05d2\u05d3\u05d9 \u05ea\u05de\u05d9\u05d3\" o en inglez, \"Yo iva poner a El Dio siempre antes ke yo\" de Teilim 16:8.. Esta esnoga fue desinyada i fraguada kuando munchos arkitektos famozos estaban desinyando fr\u00e1guas emportantes en Israel."}
{"id": "7182", "revid": "18091", "url": "https://lad.wikipedia.org/wiki?curid=7182", "title": "Esnoga Ehal Yehuda", "text": "La Esnoga Ehal Yehuda (en ivrit \u05d1\u05d9\u05ea \u05d4\u05db\u05e0\u05e1\u05ea \u05d4\u05d9\u05db\u05dc \u05d9\u05d4\u05d5\u05d3\u05d4) o tambien konosida komo la Esnoga Rekanati (en ivrit \u05d1\u05d9\u05ea \u05d4\u05db\u05e0\u05e1\u05ea \u05e8\u05e7\u05e0\u05d8\u05d9) es una esnoga de la sivdad de Tel Aviv, unikada en la kaleja Menahem ben Saruk, enel sentro de la sivdad. La esnoga deve el su nombre a la famiya Rekanati, una famiya djudia gr\u00e9ga de la sivdad de Selanik la kuala aport\u00f3 el dinero para fraguar la esnoga. Por la su forma de koncha marina, la kuala arik\u00f3dra a las de Salonika, tambien se le konose komo la Esnoga Koncha Marina (en ivrit, \u05d1\u05d9\u05ea \u05d4\u05db\u05e0\u05e1\u05ea \u05e7\u05d5\u05e0\u05db\u05d9\u05ea, en grego \u03b8\u03ac\u03bb\u03b1\u03c3\u03c3\u03b1 \u03c0\u03b5\u03c1\u03af\u03b2\u03bb\u03b7\u03bc\u03b1 \u03c3\u03c5\u03bd\u03b1\u03b3\u03c9\u03b3\u03ae) i por el su kolor blanko. La Esnoga fue desinyada por los arkitektos yisraelis Itshak Toledano i Aharon Russo, os suisos Paulette i Norbert Cymbalista, i fue aperturada enel anyo 1980. \nLa Esnoga.\nLa esnoga fue aperturada enel anyo 1980: la mayoria de los fideles son djudios gr\u00e9gos de las komunitas de Salonika i Rodas. La Esnoga mira asya el Nord: en la su entrada tiene basho relievos kon desinyos djudios del desinyador Yehezkel Kimhi, myentras ke los vidros koloreados de las ventanas de la esnoga kon imajenes de hagim son del desinyador Josef Shealtiel. \n La esnoga tiene una kapachit\u00e1 para 600 personas, 400 ombres i 200 mujeres."}
{"id": "7183", "revid": "18091", "url": "https://lad.wikipedia.org/wiki?curid=7183", "title": "Enriko Fermi", "text": "Enriko Fermi fue un fisiko italiano konosido por el dezvelopamiento del prim\u00e9r reaktor nuklear i las sus kontribusiones al dezvelopamiento de la teoria kuantika, la fisika nuklear i la mekanika estadistika. Enel anyo 1938 Fermi resivi\u00f3 el Premio Nobel de Fisika por las sus pishkisas sovre radioaktivid\u00e1 indusida i es konsiderado uno de los sientifikos m\u00e1 emportantes del sy\u00e9klo XX.\nSe le konsidera endemas un fisiko kon grandes kapachit\u00e1s en la teoria i en la praktika. El elemento Fermio, el kualo fuese produsido en forma artifisiala enel anyo 1952, fue nombrado ansina en el su onor.\nBiografiya.\nFisika en Roma.\nEnriko Fermi nasio en Roma, Italia. El su padre, Alberto Fermi, era Inspektor Jeneral del Ministerio de Komunikasiyones, i la su madre, Ida de Gattis, era maestra en un lis\u00e9.\nEl su entereso por la fisika empies\u00f3 kuando el tin\u00eda 14 anyos de edad, tras leer un antiko livro eskrito en lingua latina. El su enrejistro akademiko fue ekselente, kon una gran memoria la kuala le as\u00eda resitar la \"Divina Komedia\" de Dante i de gran parte de los tekstos de Aristo. Tin\u00eda una kapachit\u00e1 grande para resolver problemas de fisika teorika i para sintetisar. En la su mansev\u00e9z, Enriko aprendiafisika i matematikas, parajando los sus enteresos son el su ermano Giulio.\nEl su ermano Giulio murio enel anyo 1915, i este izo ke Enriko se dedikara m\u00e1 a estudiar fisika i maetmatika. Asigun el mismo rakontava dempues, el andava todos los diyas frente al espital ande murio Giulio asta kualo ya le izo m\u00e1 pena. Dempues, Enriko se izo amigo de Enriko Persiko, otro elevo kon entereso en la siensia, i endjuntos lavoraron en proyektos komo la konstruksiyon de un jiroskopo i la medisiyon del kampo magnetiko de la Ty\u00e9rra. \nFermi estudio en la Eskola Normal de la Universita de Pisa, alkansando el doktorado enel anyo 1922. Dempues fue profesor en las universitas de Florensia i Roma, endemas de un anyo en Gotinga (Almania) i unos meses en Leyden, ande izo pishkisas enel kampo de la Fisika.\nEnel anyo 1927 fue nombrado profesor de la Universita de Roma, aziendo a esta sivdad uno de los sentros de pishkisa m\u00e1 emportantes del mundo. Enel anyo 1930, fue kunvidado a dar lisiones de enverano en la Universita de Michigan, i desde antonses pas\u00f3 kada enverano ay\u00ed diktando las sus lisiones i dando konferensyas. Endemas dio klasas en las universitas de Columbia, Stanford i Chicago. \nEnel anyo 1938 resivi\u00f3 el Premio Nobel de Fisika por las sus demostrasiyones sovre la egzistensya de muevos elementos radiaktivos produzidos por los prosesos de radiasiyon kon nevtrones i los sus dishkovrimyentos sovre las reaksiyones nukleares kon los nevtrones lentos. Endjunto a los sus adjudantes, kri\u00f3 isotopos de 40 elementos, i endemas konsigio trokar atomos de uranio en neptunio, un elemento el kualo no egzistia en la natura.\nEl Proyekto Manhattan.\nFermi bivi\u00f3 en Roma asta 1938. Dempues de resivir el Premio Nobel en Estokolmo, se fue a bivir a Mueva York kon la su mujer Laura i los sus ijos, d\u00e9ke las muevas leyes antisemitas del governo de Benito Mussolini amenasavan a la su mujer, Laura, la kuala era djudia, ansina komo ke munchos de los adjudantes de Fermi ivan pedrer los sus empiegos. Antonses Fermi empies\u00f3 a lavorar en la Universita de Columbia.\nEn Diziembre de 1942, Fermi dirijio la konstruksiyon de la primera pila nuklear, konsigindo ansina la prim\u00e9ra reaksiyon nuklear kontrolada en la Universita de Chicago. Durante la Sigunda Gerra Mondial, lavoro enel dezvelopamiento de la bomba atomika enel Lavoratoro Nasional de Los Alamos, dentro del Proyekto Manhattan. Dempues de eyo, se puso en kontro del dezvelopamiento de la Bomba de Idrojeno por razones etikas personalas. Enel anyo 1946, fue nombrado profesor de fisika i direktor del Institut de Estudios Nukleares de la Universita de Chicago.\nLos fermiones, el \"Fermi National Accelerator Laboratory\", el elemento kimiko Fermio i la Estadistika de Fermi-Dirac yevan el su nombre en su onor. El \"Premio Presidensial Enriko Fermi\" fue establesido enel anyo 1956 en arik\u00f3dro de los sus logros sientifikos. El departamento de la Universita de Chicago en el kualo lavor\u00f3 se yama oyen diya Instituto Enriko Fermi."}
{"id": "7184", "revid": "18091", "url": "https://lad.wikipedia.org/wiki?curid=7184", "title": "Dario Moreno", "text": "Dario Moreno fue un kantadero turkano de orijin sefardi, nasido komo David Arugete, el 3 de Avril de 1921 en Aydin, Smirna, Turkiya, i muerto el 1 de Disiembre de 1968 en Estambol. Ijo de un turkano i de una meksikana konosio un gran \u00e9gzito en los payises de avla fransesa en la anyada de los 1960, aziendo roles en el sinema i kantando endemas en opereta i kansiones de ritmos latinos.\nBiografiya.\nDario Moreno empies\u00f3 desde mansevo kantando en los Bar Mitsvot de la komunita i en las esnogas de Esmirna. Shukur al \u00e9gzito de la su voz, dempues del su servis en las hu\u00e9rsas armadas turkanas, fue kontratado para kantar en un tour mondial kon la orkesta de Mac Allen, lo kualo aze ke el vijitase Paris en 1948, ande desidio gravar el su primer disko, uno de boleros, kon Od\u00e9on. Dempues, komo kantadero de opereta endjunto a Luis Mariano, se une a la entreprisa Polydor i ay\u00ed kanta las kantikas de los antonses djovenes Charles Aznavour i Gilbert B\u00e9caud. Dio el su primer konsierto enel anyo 1954, tras el kualo se konvirtio en un kantadero muy polular kon kantikas komo \"Quand elle danse\" (Me voy p'al pueblo), \"Por favor\" , \"Maria Cristina veut toujours commander\" (Mar\u00eda Kristina me kere governar) en 1952, \"Si tu vas \u00e0 Rio\" en 1958 o \"Brigitte Bardot\" en 1961. Endemas izo de aktor en varios filmos, en los kualos siempre izo alkun personaje eks\u00f3tiko. La su kantika m\u00e1 konosida es \"Ya Mustafa\".\nDurante toda la su vida estuvo muy unido a la su Turkiya kerida, ande nasi\u00f3 i kresi\u00f3, i el destino kiji\u00f3 kualo el muriese en un taksi en kamino al aeropuerto de Estambol de un atako al koras\u00f3n. Para antonses el tin\u00eda 47 anyos. Est\u00e1 entyerrado en Holon, Israel."}
{"id": "7197", "revid": "18091", "url": "https://lad.wikipedia.org/wiki?curid=7197", "title": "Tefilat Adereh", "text": "Tefilat Adereh o la Orasion del Viajero (Ivrit: ), es una orasion la kuala la dizen los djudios kuando empiesan un viaje por ayre, la mar o afil\u00fa en viajes lungos en arab\u00e1, otobus o tr\u00e9no. Se melda al empesijo de kada viaje, i se dize prefreivelmente de py\u00e9, anke este no es hov\u00e1. Munchas vezes se ankontra eskrita en hamsas, las kualas alkunas otras vezes tienen eskrita la Shema Israel o la Birkat Abait.\nTeksto en Ivrit.\nTransliterasiyon.\n\"Yehi ratz\u00f3n milfaneha A-donai E-loheinu ve-loh\u00e9 avotenu she-tolihenu l'shalom v'tatz'idenu l'shalom v'tadrihenu l'shalom, v'tagi'enu limhoz heftzenu l'hayim ul-simha ul-shalom. V'tatzilenu mi-kaf kol oyev veorev v'listim v'hayot ra'ot ba-dereh, u-mi-kol min\u00e9 pur'aniyot ha-mitragshot la-b\u00f3 la-olam. V'tishlah b'raha b'hol ma'as\u00e9 yadenu v'tit'nenu l'hen ul-h\u00e9sed ul-rahamim b'eineha uv-ein\u00e9 hol ro'enu. V'tishm\u00e1 kol tahanunenu ki E-l shome'a t'fil\u00e1 v'tahanun at\u00e1. Baruh ata A-donai shome'a t'fil\u00e1.\"\nTraduksiyon al djudeoespanyol.\nKe sea la Tu voluntad, Ashem, El Muestro Dio i El Dio de muestros ansestros, Ke mos gies azia la paz, gies los muestros pasos i mos agas arivar al muestro destino dezeyado para la vida, alegriya i la paz, Ke nos reskates de las manos de los muestros inimigos i emboskadas enel kamino, i todo tipo de kastigos kualos se azen para vinir a la ty\u00e9rra. Ke mos agas yegar kon berah\u00e1 a el muestro destino, i danos grasia, hesed i miserkirordia en los Tus ojos i en los ojos de todos kualos mos miran. Ke Tu oygas el sonete de la muestra umilde orasion dek\u00e9 Tu eres El Dio, el kualo eskucha las orasiones. Bendicho eres Tu, Ashem, el kualo eskucha las orasiones."}
{"id": "7198", "revid": "209", "url": "https://lad.wikipedia.org/wiki?curid=7198", "title": "Birkat habait", "text": ""}
{"id": "7199", "revid": "20071", "url": "https://lad.wikipedia.org/wiki?curid=7199", "title": "Ze'ev Djabotinsky", "text": "Ze'ev (Vlad\u00edmir) Djabotinsky (en ivrit: \u05d6\u05d0\u05d1 \u05d6'\u05d1\u05d5\u05d8\u05d9\u05e0\u05e1\u05e7\u05d9, en ruso: \u0417\u0435\u044d\u0432 \u0412\u043b\u0430\u0434\u0438\u0301\u043c\u0438\u0440 \u0415\u0432\u0433\u0435\u0301\u043d\u044c\u0435\u0432\u0438\u0447 \u0416\u0430\u0431\u043e\u0442\u0438\u0301\u043d\u0441\u043a\u0438\u0439, Odessa, Rusia Emperiala, 17 de Okt\u00f3bre de 1880 \u2013 Mueva York, Estatos Unitos, 3 de Ogusto de 1940) fue un l\u00edder zionista, eskritor, traduktor, orador, djurnalista, militar i fondador de la Lejion Djudia durante la Prim\u00e9ra Gerra Mondial. Fue el prinsipal ide\u00f3logo de la tendensia zionista revisiyonista.\nEn toda la su vida, Djabotinsky estaba konvensido de ke un Estado Djudio era una nesechit\u00e1 istorika la kuala tin\u00eda ke yegar. Por este, dedik\u00f3 toda la su vida al fraguamy\u00e9nto del mismo, i nunka kestion\u00f3 kuanto v\u00e1lida era la su reposta.\nDjabotinsky fue, entre endemas el prim\u00e9r komandante del Irgun, fondador de la Organisasiyon Zionista Revisiyonista, defensor de Yerushalayim komo la sivdad kapitala del futuro Estado djudio i endemas tambi\u00e9n fue el fondador del Movimento Djovenil Zionista Beitar, el kualo kri\u00f3 enel anyo 1923.\nDjabotinsky desh\u00f3 un legado intelektualo de miles de eskritos i dokumentos; letras, diskorsos, artikolos publikados, volantes i livros; los kualos sigen giando al zionismo revisiyonista dek\u00e9 la su manera de pensar estava m\u00e1 adelatrada a los tyempos i se ve endagora refleksada en la aktualit\u00e1 del zionismo i de Israel.\nDjabotinsky murio en Ogusto de de 1940 en un kampamento de la organisasiyon djovenil Beitar, el kualo se dezvelopaba en las ahu\u00e9ras de la sivdad de Mueva York, en los Estatos Unitos d'Amerika.\nEn el su testamento pidi\u00f3 s\u00f3lu ke fuese entyerrado en el futuro Estato djudio por orden del govierno ke egzistiera en akel paez. Enel anyo 1964, por orden del prim\u00e9r ministro yisraeli Levi Eshkol, los restos de Djabotinsky fueron yevados al Ar Ertzel en la sivdad de Yerushalayim."}
{"id": "7200", "revid": "7321", "url": "https://lad.wikipedia.org/wiki?curid=7200", "title": "Shalom ben Yosef Shabbazi", "text": "El haham Shalom Ben Yosef Shabbazi, tambi\u00e9n konosido komo Abba Shalem Shabbezi o Salim Elshibzi (en ivrit \u05e9\u05dc\u05d5\u05dd \u05e9\u05d1\u05d6\u05d9, en arabo \u0633\u0627\u0644\u0645 \u0627\u0644\u0634\u0628\u0632\u064a) fue uno de los m\u00e1s grandes poetas djudios que biv\u00edan en el Yemen del sy\u00e9klo XV i endagora se konsidera el \"Poeta de Teman\". Shabbazi nasio enel anyo 1619 en la ma\u00e1le djudia de Sharab, serka de Ta'izz, i bivi\u00f3 kaji toda la su vida en Ta'izz, sivdad de la kuala fue ekspulsado, endjunto kon la mayor\u00eda de los djudios temanis enel anyo 1679. Muri\u00f3 enel anyo 1720. El su padre, Yosef ben Abidjad bin Khalfun tambi\u00e9n fue un haham i poeta. El su diwan po\u00e9tiko de adoraci\u00f3n, enel kualo eskrivi\u00f3 serka de 550 poemas, fue publikado por prim\u00e9ra vez por el Instituto Ben-Zvi enel anyo 1977. El eskrivi\u00f3 en ivrit,arameo i djudeo-arabo. Otros eskritos del haham Shabbazi inkluyen un tratado de astrolojiya i un komentario kabal\u00edstiko en la Tora. Oy endia, la tumba del haham Shabbazi en Ta'izz es reverensiada por djudios i musulmanos por igual. Oy es konsiderado por los akad\u00e9mikos komo el \"Shakespeare de Teman\".\nEl haham Shabbazi endemas eskrivi\u00f3 un komentario sovre la Tora yamado Hamdot Yomim. El su liderazgo fue instrumental en adjudar a los djudios de Teman a deshar pasar alkunas de los diyas mas zor de la persekusiyon en la su istorya. Mori (los djudios de Teman no yaman a sus l\u00edderes espiritualos rabino o haham, sino \"Mori\", palavra aramea ke signifika \"el mi maestro\") Shabazi eskrivi\u00f3 un kin\u00e1 o dolyo para ser meldado durante Tisha B'Av, para arikodrar la eskpulsiyon de los djudios de Teman a una rejion enel desyerto yamada Moza; durante el tyempo ke los djudios estuvieron ekspulsados ay\u00ed, se kree ke kaji el 20% de eyos murieron. El Diwan de Mori Shabazi se ha trokado en una parte espesiala de los djudios temanis i asta de la su vida kulturala. Mori Shabazi eskrivi\u00f3 kaji 1500 Diwan en kaji todos los temas enel djudaismo, afil\u00fa s\u00f3lu unos 300 konsigiron sobrebivir la persekusi\u00f3n, el tyempo i la karensia de una emprenta en Teman. El eskrivi\u00f3 los sus Diwan (poemas / kantikas) en arabo, ivrit i arameo. Aktualmente el govyerno yisraeli esta tentando traer los restos del haham Shabbazi a Israel.\nShalom Shabbazi en la kultura populara.\nEl poema del haham Shabbazi, \"Im Nin'alu\" (\u05d0\u05dd \u05e0\u05e0\u05e2\u05dc\u05d5) se konvirtio en una kantika muy famosa en Israel i la prim\u00e9ra kantika djudia oryentala konosida en todo el mundo, kantada por Ofra Haza. Otras kantikas, komo As'alk (\u0623\u0633\u0623\u0644\u0643), an sido kantadas por Zion Golan, Aharon Amram, Shoshana Damari i Ofra Haza. Otro konosido poema, \"Et Dodim Kal\u00e1\", fue gravado por Zohar Argov."}
{"id": "7202", "revid": "18091", "url": "https://lad.wikipedia.org/wiki?curid=7202", "title": "Technion", "text": "El Technion, o \u05d4\u05d8\u05db\u05e0\u05d9\u05d5\u05df \u2013 \u05de\u05db\u05d5\u05df \u05d8\u05db\u05e0\u05d5\u05dc\u05d5\u05d2\u05d9 \u05dc\u05d9\u05e9\u05e8\u05d0\u05dc\u200e en ivrit, Technion - Instituto Teknol\u00f3jiko de Israel, est\u00e1 ubikado en Haifa (Israel) i es el prinsipal i m\u00e1 antiko instituto sient\u00edfiko i teknol\u00f3jiko yisraeli.\nFondado enel anyo 1924, el Technion a sido desde los sus empesijos un emportante i aktivo l\u00edder en el dezvelopamiento i establesimiento de Israel. Fue instituido enfokado en siensias f\u00edsikas, enjenieriya i arkitektura, ma afil\u00fa se a konvertido tambi\u00e9n en una de las amijores eskolas de Medisina a nivel mondial, tiniendo m\u00e1s premios Nobel en medisina ke kualker otra eskola m\u00e9dika del mundo.\nLa eskola de Enjenieriya El\u00e9ktrika, la eskola m\u00e1 grande del Technion, fue klasifikada entre los 10 amijores departamentos de Engenieriya El\u00e9ktrika del mundo, i las sus eskolas de Engenieriya/Teknolojiya i Siensias de la Komputasiyon fueron katalogadas entre las 40 amijores del mundo.\nIstorya.\nEn 1998 el Technion lansa kon egzito el \"Gurwin TechSat II\", un mikrosatelit, konvirtiendo al Technion en una de las sinko \u00fanikas universitas del mundo en lansar un satelit desinyado, konstruyido i lansado por eyos mismos."}
{"id": "7203", "revid": "18728", "url": "https://lad.wikipedia.org/wiki?curid=7203", "title": "Universita Ebrea de Yerushalayim", "text": "La Universita Ebrea de Yerushalayim (en ivrit \u05d4\u05d0\u05d5\u05e0\u05d9\u05d1\u05e8\u05e1\u05d9\u05d8\u05d4 \u05d4\u05e2\u05d1\u05e8\u05d9\u05ea \u05d1\u05d9\u05e8\u05d5\u05e9\u05dc\u05d9\u05dd, \"A-Universita AIvrit BYirushalaim\"; en arabo \u0627\u0644\u062c\u0627\u0645\u0639\u0629 \u0627\u0644\u0639\u0628\u0631\u064a\u0629 \u0641\u064a \u0627\u0644\u0642\u062f\u0633\u200e, \"Al-J\u0101mi`ah al-`Ibriyyah fil-Quds\") fue la prim\u00e9ra universita djudia en Israel, fondada enel anyo 1925 komo una de las institusiones del Estado Djudio \u00aben proseso de kriasion\u00bb.\nPrestijio.\nLa universita es rikonosida en todo el mundo; en las sus kamaretas de klasa, estudiaron o ensinyaron no menos de sinko Premios Nobel:\nEndemas, la Universita es la eredera \u00fanika i propietaria del legado de Albert Einstein, i konserva en los sus arkivos todos los sus dokumentos manuskritos.\nPara el anyo 2003, la Universita Ebrea kontaba kon 22.600 elevos, i para esta data ya tin\u00eda m\u00e1 de 90.000 t\u00edtolos universitarios entregados."}
{"id": "7204", "revid": "4628", "url": "https://lad.wikipedia.org/wiki?curid=7204", "title": "Universita de Tel Aviv", "text": "La Universita de Tel Aviv, en ivrit \u05d0\u05d5\u05e0\u05d9\u05d1\u05e8\u05e1\u05d9\u05d8\u05ea \u05ea\u05dc-\u05d0\u05d1\u05d9\u05d1, es una de las amijores universitas de Israel.\nFue fondada enel anyo 1956, komo resultado de la union de las eskolas de Ekonomiya i Dirito, ansina komo de los institutos de Siensias Naturalas i de Estudios de Djurisprudensia de Tel Aviv.\nEnel anyo 1963 resive la avtonomiya de la munisipalita de Tel Aviv i los sus kampus fueron establesidos en Ramat Aviv, una ma\u00e1le al nord de la sivdad. La universita tiene oy endia 9 eskolas, 106 departamentos i 90 institutos de piskisa. En eya estudian alderedor de 29.000 elevos."}
{"id": "7205", "revid": "16290", "url": "https://lad.wikipedia.org/wiki?curid=7205", "title": "Madjaristan", "text": "La Rep\u00favlika de Madjaristan, Majaristan o Ungaria (en Lingua madjar, \"Magyar K\u00f6zt\u00e1rsas\u00e1g\") es un payis de Evropa Sentrala, el kualo konforma parte de la Union Evropea (UE). Tiene frontieras kon Ostria, Eslovakia, Ukraina, Rumania, Serbia, Kroasia i Eslovenia. Es yamada lokalmente \"Tyerra de los Madjares\" o \"Magyarorsz\u00e1g\". Endjunto kon Polonia, Eslovakia i la Repuvlika Sheka, integra el grupo Visegr\u00e1d de nasiones."}
{"id": "7206", "revid": "209", "url": "https://lad.wikipedia.org/wiki?curid=7206", "title": "Makaristan", "text": ""}
{"id": "7207", "revid": "453", "url": "https://lad.wikipedia.org/wiki?curid=7207", "title": "Theodor Herzl", "text": "Theodor Herzl (en ivrit \u05d1\u05e0\u05d9\u05de\u05d9\u05df \u05d6\u05d0\u05d1 \u05d4\u05e8\u05e6\u05dc, \"Binyamin Ze'ev Herzl\"; en ungario Herzl Tivadar), (Budapest, 2 de Mayo de 1860 - Edlach, 3 de Djulio de 1904), fue un djurnalista i eskritor ostro-ungario, fondador del zionismo pol\u00edtiko moderno.\nBiografiya.\nHerzl nasi\u00f3 en 1860 enel Reyno de Madjaristan, en el kondado de Pest (oy endia, la parte oryentala de la sivdad de Budapest, la kuala antonses era dos sivdades separadas), endjunto a la Gran Esnoga de Budapest. Nasido en el seno de una famiya djudia sefardi alman\u00f3fona orijinala de la sivdad de Zemun, ubikada en la \"Frontiera Militara\" (aktual Serbia), representativa de la burgesiya djudia emerjente enel Imperio Ostro-Ungario. Kresi\u00f3 en un ambiente konfortavel, liberalo i sekular.\nEstudi\u00f3 en una eskola djudia asta los diez anyos, kuando fue enviado a una eskola sekulara, la kuala tini\u00f3 ke deshar dek\u00e9 el antisemitizmo ke egzistia en la misma. De esta forma, fue enrejistrado en una eskola evanj\u00e9lika, en la kuala no tuvo problemas con el antisemitizmo, pues la mayor\u00eda de los elevos eran djudios. Dempues de la muerte de la su ermanika Paulina en 1878, la su famiya se mud\u00f3 a Viena, antonses kapitala del Imperio Ostro-Ungario, ande estudi\u00f3 i obtuvo un doktorado de Dirito de la Universita de Viena enel anyo 1884. Lavor\u00f3 en esta profesi\u00f3n por un chiko tyempo en Viena i en Salzburgo, ma dempu\u00e9s de un anyo se dedik\u00f3 kaji eksklusivamente a la literatura, al teatro i al djurnalismo.\nDurante la su mansev\u00e9s, pertenesi\u00f3 a una asosiasiyon yamada Burschenschaft, la kuala bushkava la unifikasiyon almana, basho el lema \"Ehre, Freiheit, Vaterland\" (\"Onor, Libbert\u00e1, Patria\") i los sus primeros eskritos no se estavan relasionados kon la vida djudia. Herzl era un djudio asimilado. Los sus eskritos eran sobre t\u00f3du novelas por entregas, deskriptivas i no pol\u00edtikas.\nEl su primer empiego era lavorando para las Kortes de Viena i Salzburgo, anke \u00e9l aspiraba a ser un djuzgo, m\u00e1 la su kondision de djudio no lo az\u00eda posivel. Enel anyo 1891, se dedik\u00f3 por kompleto al djurnalismo: empies\u00f3 a ser el korresponsal en Paris del enfluyente peri\u00f3diko libberalo de Viena, \"Neue Freie Presse\", un emportante djurnal de referensia enel Imperio Ostro-Ungario, konosido komola voz libberala Ostr\u00edaka.\nKavzo Dreyfus.\nEn Paris estudio i analis\u00f3 la kresyente atmosfera antisemita en Fransia, i empies\u00f3 a sentirse emosionalmente relasionado kon el \u00abproblema djudio\u00bb, al kualo no av\u00eda prestado atension \u00e1ntes. Al empesijo el tin\u00eda la idea de la asimilasiyon, ma el Kavzo Dreyfus (1894) fue para Herzl un ponto de troko asya el nasionalizmo ya ke, en las sus propias palavras, ver el proseso Dreyfus en prim\u00e9ra persona i el odio antisemita jenerado por este kavzo fue lo kualo trok\u00f3 a Herzl en un zionista.\nHerzl, ya kualo era korresponsal del \"Neue Freie Presse\", fue uno de los pokos djurnalistaas a los kualos se permiti\u00f3 estar en el akto de degradasiyon de Dreyfus. Dos semanas antes el av\u00eda estado en la kamareta de la Korte i eskuch\u00f3 el anunsio del veredikto, el kualo az\u00eda kulpavel al kapit\u00e1n Dreyfus. Dreyfus fue yevado a traverso del kortijo, gritando la su inosensia. La djente eskuchava los sus gritos i empiesaron a kantar. Al salir de la fr\u00e1gua de las Kortes, Herzl vio las manifestasiones en Paris dempues del djuzgo al kapit\u00e1n Dreyfus en el kualo muncha djente gritava \"\u00a1Muerte a Dreyfus! \u00a1Muerte a los djudios!\". \nEsto izo ke Herzl trokara la su aktitud. Empies\u00f3 a deshar de lado las sus prim\u00e9ras ideas sovre la emansipasiyon djudia i la asimilasiyon para kreer que el Pueblo Djudio devia irse de Evropa i kriar el su pr\u00f3pio paez.\nEn Djunio del anyo 1895, eskrivi\u00f3 en el su diario: \nL\u00edder zionista.\nLa su mueva visi\u00f3n zionista fue apresentada en el su livro yamado \"Der Judenstaat: Versuch einer modernen L\u00f6sung der Judenfrage\" (\u00abEl Estado djudio: ensayo de una solusiyon mod\u00e9rna de la kesty\u00f3n djudia\u00bb), el kualo se puvlik\u00f3 en Fevrero de 1896, ande propuso ke la solusiyon al \u00abproblema djudio\u00bb es la kriasiyon de un Estado djudio endependiente i soverano para todos los djudios del mundo, ke esto sea un asunto de pol\u00edtika internasionala i ke dev\u00eda ser asumido komo tal. El teksto, m\u00e1 un manifiesto ke un eskrito doktrinal, propuso un plano pol\u00edtiko i pr\u00e1ktico ke ofresiya una vision mod\u00e9rna e ilusionante para el nasyente nasyonalismo djudio, el kualo kir\u00eda kriar un payis mod\u00e9rno para el Pueblo djudio.\nEn el empesijo de la su aktividad, kuando entendi\u00f3 la nesechit\u00e1 de un estado djudio, tent\u00f3 sin egzito en kaptar la atensiyon de los djudios m\u00e1 rikos i enfluyentes komo el Baron Hirsch i el Baron Rothschild. Al empesijo el teksto no fue muy bien resivido, en los grupos djudios libberalos i asimilasiyonistas de Evropa Sentrala i Evropa Oksidentala. Ni fue de agrado en las esnoga, ande se le tom\u00f3 por un inimigo de las ensinyansas relijiozas. Ma afil\u00fa las sus ideas fueron muy bien resividas por las masas, las kualas lo konsideravan un mod\u00e9rno Moshe Rabenu.\nEn Der Judenstaat eskrivi\u00f3: \nKuando en Avril de 1896 fue publikada la traduksiyon al inglez de \"Der Judenstaat\", Herzl pas\u00f3 a ser el vozero prinsipalo del zionismo. Herzl empies\u00f3 antonses en una kampanya diplom\u00e1tika para ganar ap\u00f3yo para la kavza zionista en el mundo.\nVijit\u00f3 Estambol en Avril de 1896, tentando de konsigir del Sult\u00e1n de la Turkiya una parte de la provensiya de la Siria Otomana, para krear un Estado Djudio a troko de ap\u00f3yo finansiero. Fue resivido en Sofia, Bulgaria, por un grupo djudia. En Londra, lo resivieron fr\u00edamente, ma se le konsedi\u00f3 el mandato de liderazgo de los zionistas de Londra. A los sesh meses de este mandato fue aprobado en toda la komunidad djudia zionista, i Herzl viaj\u00f3 por toda Evropa para yamar la atensiyon sovre la su kavza. Los sus partidarios, al empesijo eran pokos, m\u00e1 lavoravan diya i noche inspirados por el egzempio de Herzl. \nApertur\u00f3 un bur\u00f3 en Viena, desde ande organis\u00f3 la su aktividad entre la komunita djudia, la kuala empies\u00f3 a ver a Herzl komo un lider mod\u00e9rno el kualo iva poder giar el nasionalismo djudio.\nEnel anyo 1897, apertur\u00f3 en Viena \"Die Welt\" (\u00abEl Mundo\u00bb), el primer peri\u00f3diko zionista ofisial. Este mismo anyo organis\u00f3 el Primer Kongreso Zionista en Basilea, Suisa. Ay\u00ed fue elejido presidente i en 1898 empies\u00f3 otras aksiyones diplom\u00e1tikas destinadas a konsiguir apoyo para un paez djudio. Fue resivido por el kaiser alm\u00e1n en varias okasiyones, fue muevamente resivido en audiensia por el sult\u00e1n ottomano en Yerushalayim i asisti\u00f3 a la Konferensa de Paz de 1899 en La Aya, disfrutando de un k\u00e1lido resivimy\u00e9nto por munchos otros estadistas.\nEn 1902-03 Herzl fue kunvidado a testifikar ante la Real Komisiyon Britanika sovre la inmigrasiyon ekstranjera. El asunto lo puso en kontakto con los myembros del govyerno brit\u00e1niko, en partikular, kon Joseph Chamberlain, antonses Sekretario de Estado para las Kolonias, por medio del kualo negosi\u00f3 con el govyerno Ejipsio para estableser los estatutos de la solusiyon de los djudios en Al 'Arish, en la Peninsola de Sinai. \nEnel anyo 1902 publik\u00f3 el su livro \"Altneuland\" (La Vieja Mueva Tyerra) ande presentar\u00eda al futuro Estado djudio komo una utopia de nasion mod\u00e9rna, demokr\u00e1tika i pr\u00f3spera.\nMuerte.\nHerzl muri\u00f3 en Edlach, Basha Ostria en 1904 por ensufisiensya del koras\u00f3n kuando tin\u00eda 44 a\u00f1os. La su voluntad demandava kualo dev\u00eda tener un entyerro simple, sin diskorsos o flores i endemas pidi\u00f3, \"Kiero ser entyerrado en el pante\u00f3n endjunto al mi padre, i deskansar ay\u00ed asta ke el Pueblo Djudio me yeve a Eretz Yisrael\". Enel anyo 1949 los sus restos fueron yevados desde Viena asta Har Herzl en Yerushalayim.\nHerzl es el prinsipal s\u00edmbolo del zionismo i el padre del mod\u00e9rno Estado de Israel. La su imajen est\u00e1 presente en los bur\u00f3s ofisiales yisraelis i la su memoria se mantiene en sivdades, eskolas i kalejas (kaji kada siudad yisraeli tiene una \"kaleja Herzl\")."}
{"id": "7209", "revid": "209", "url": "https://lad.wikipedia.org/wiki?curid=7209", "title": "Ejipto", "text": ""}
{"id": "7211", "revid": "7321", "url": "https://lad.wikipedia.org/wiki?curid=7211", "title": "Lampa de trafik", "text": "Las Lampas de trafik son akeyos apareshos uzados pra sinyalisar los krusos de las kalejas, kon el buto de kontrolar el flusho del trafik (arab\u00e1s, otobuses)\nOy endia, una lampa de trafik es un aparesho [mek\u00e1niko o el\u00e9ktriko el kualo es uzado para dar kontrolo a el trafik de arab\u00e1s, otobuses i djente en los kruses de las kalejas en la sivdad. El m\u00e1 konosido tiene tres tipos de luzes:"}
{"id": "7212", "revid": "18091", "url": "https://lad.wikipedia.org/wiki?curid=7212", "title": "Tramvay", "text": "Un tramvay o tr\u00e9no lijero es un tr\u00e9no chiko, kon menos karosas (entre tres i sesh) i muncho menos pish\u00edn, el kualo esta desinyado para transportar djente en las kalejas de la sivdad, las kualas tienen una via espesiala ke esta konstruyida dentro de la misma kaleja. Se presisa ke preste servis kon menos prestor ke un tr\u00e9no, dek\u00e9 viaja por las kalejas del mismo modo ke un otobus, las arab\u00e1s i el resto del trafik de una sivdad.\nEn las sivdades de Evropa Oksidentala, Oryentala i la Antika Union Sovyetika, es komun ver el tramvay komo midio de transporto, i ainda estan aparesiendo m\u00e1 sivdades Evopeas kon tramvay. En los Estatos Unitos i Kanada no es tan konosido dek\u00e9 la kultura de estos paezes esta oryentada al uzo de la arab\u00e1, ulai dek\u00e9 el presio de la benzin es m\u00e1 barato. Ma afil\u00fa en alkunas sivdades de los Estatos Unitos se esta empiesando a uzar, konosiendo ya la su emportansia en kuanto al enchikesimy\u00e9nto de la kontaminasion del ayre en las grandes sivdades. El tramvay fonksiona kon enerjiya elektrika i por este no produze umo komo el otobus, las motosikletas, la arab\u00e1 o kualker otro midio de transporto kon motor de benzin o diesel (kombustion enterna). Anke en los sus empesijos, el tramvay se uzaba kon kabayos.\nJeneralmente el tramvay se uza komo un otobus, kon paradas espesialas en la kaleja, anke a vezes uza las mismas paradas del otobus. Endemas es komun ver ke el tramvay uze una via separada dentro de la misma kaleja, la kuala separa al tramvay del kus\u00far del trafik. Este aze ke el tramvay pueda viajar un poko m\u00e1 pish\u00edn."}
{"id": "7214", "revid": "18091", "url": "https://lad.wikipedia.org/wiki?curid=7214", "title": "Sami Levi", "text": "Sami Levi es un kantadero i musiko sefardi de la Turkiya, konosido por la su partisipasion enel grup Sefarad.\nSami nasio el 13 de Avril de 1981 en Estambol i akab\u00f3 el kolej enel anyo 1998, en la eskola G\u00f6ztepe Lisesi de esta misma sivdad. Ya en la su chik\u00e9s, kuando estava enel djardino de ninyos, empies\u00f3 a tener kontakto kon la musika i amostrar el su entereso por eya. \nEl su kontakto kon la musika en djudeoespanyol.\nSami empies\u00f3 a aprender kantikas en djudeoespanyol kon la su bav\u00e1, desde chiko. Es komun en las famiyas sefardis de la Turkiya ke los mayores avlen s\u00f3lu djudeoespanyol entre eyos, i la bav\u00e1 de Sami avlava a el en este lashon. En la su famiya, Sami konosi\u00f3 las kantikas tradisionalas de la komunita sefardi.\nEnel anyo 1996, konose a Cem Stamati, i antonses endjunto a Ceki Ben\u015fu\u015fe dempues desiden kriar el grup musikal Sefarad, enel kualo Sami es el kantadero lider. Resyentemente empies\u00f3 la su karriera komo kantadero en solo, en la kuala tiene dos diskos, uno un maksi-single, Hade Hade Duke Duke i un album kompleto, Disco Kolbast\u0131 ve Balkan Havalar\u0131"}
{"id": "7225", "revid": "4628", "url": "https://lad.wikipedia.org/wiki?curid=7225", "title": "\u05d1\u05d9\u05e8\u05d3\u05d0\u05d3\u05d9\u05e8\u05d4 \u05d0\u05d9\u05d2\u05dc\u05d9\u05e1\u05d9\u05d0\u05d4 \u05d3\u05d9 \u05d9\u05d9\u05e9\u05d5", "text": ""}
{"id": "7226", "revid": "18091", "url": "https://lad.wikipedia.org/wiki?curid=7226", "title": "Zionizmo", "text": "El zionizmo es un movimento politiko internasional el kualo tiene el buto desde el su empesijo de kriar de muevo una nasion endpendyente para el pueblo djudio en Eretz Ysrael (\"Ty\u00e9rra de Israel\"). Este movimento fue el respons\u00e1vel en gran parte de la fondasion del mod\u00e9rno Estado de Israel."}
{"id": "7229", "revid": "1207", "url": "https://lad.wikipedia.org/wiki?curid=7229", "title": "Tefilat HaDereh", "text": ""}
{"id": "7230", "revid": "209", "url": "https://lad.wikipedia.org/wiki?curid=7230", "title": "Tefilat ADereh", "text": ""}
{"id": "7231", "revid": "7321", "url": "https://lad.wikipedia.org/wiki?curid=7231", "title": "Arroz", "text": "El arroz es la semiya de la \"Oryza sativa\". Se trata de un sereal konsiderado komo alimento b\u00e1siko en munchas kulturas (en espesial la kuzina asy\u00e1tika), ansina komo endemas en alkunas rejiones de Amerika Latina. La su semiya es la del sigundo sereal m\u00e1 produzido del mundo, dempues de el ma\u00edz. Komo el ma\u00edz es produsido para otros munchos uzos ke s\u00f3lu el del konsumo umano, se puede dizir ke el arroz es el sereal m\u00e1 emportante para la alimentasiyon umana, i ke kontribuye a aportar kalorias en la dieta kotidiana. El arroz es responsavle del aporte de kalorias d'una sinkena parte de las kalorias konsumidas enel mundo. Desde el anyo 2008 se aze un rasyonamiento en alkunos payizes deke no ay muncho arroz disponivel. En payizes komo Bangladesh i Kambodja puede yegar a ser kaji las tres katras partes de la alimentasion de la povlasiyon."}
{"id": "7232", "revid": "6882", "url": "https://lad.wikipedia.org/wiki?curid=7232", "title": "K\u00e9zo", "text": "El k\u00e9zo o pendir es un alimento kriado kon leche fermentada de vaka, kavra, kodrera, bufala, gamea u otros mam\u00edferos rumiantes. Es la konserva ideala, deke no es kolay de estropearse kon el tyempo, i endemas al sekarse, las sus kualid\u00e1s amijoran en relasion kon el su peso. La leche es kuajada uzando una mistura de kuajo (o alg\u00fan sustituto) i asidifikasiyon. Las bakterias se enkargan de yenar la leche de asidos, djugando endemas un emportante papel en la definisiyon de la tekstura i el savor de la mayor\u00eda de los k\u00e9zos. Alkunos k\u00e9zos tambien tienen mofos, tanto en la parte de ahu\u00e9ra, komo internamente."}
{"id": "7233", "revid": "18091", "url": "https://lad.wikipedia.org/wiki?curid=7233", "title": "Alsafran", "text": "El alsafr\u00e1n es una espesia sacada de los estigmas sekos de la flor de Crocus sativus, una espesie del j\u00e9nero \"Crocus\" dientro de la famiya Iridaceae.\nEl alsafr\u00e1n se konose por su savor amargo i el su golor; estos aparesen de los sus komponentes kimikos picrocrocin i safranal. Endemas kontiene un tinte de tipo karotenoide yamado krosin, el kualo da a la kumida un color amariyo durado. Esto aze del alsafr\u00e1n un komponente apresiado en munchos platos en todo el mundo. En Espanya se empiega komo komponente esensial de la paeya, i para kozer arroses, karnes i pishkados. El alsafr\u00e1n tiene endemas uzo en la medisina. El alsafr\u00e1n tiene un presio grande deke no es kolay tenerlo, presisa muncho kudio i eshu\u00e9rso. Por el su alto valor ekon\u00f3miko se le yama \"oro kolorado\", el kualo a tinido munchas imitasiones.\nEl alsafr\u00e1n est\u00e1 konformado por los estigmas ke pueden estar unitos o no al estil de la flor del \"Crocus sativus\" Lin. Es una espesia la kuala a tinido i tiene un merkato mondial liderisado por Espanya, no s\u00f3lu a nivel de produksiyon sino endemas a nivel de eksportasiyon."}
{"id": "7234", "revid": "453", "url": "https://lad.wikipedia.org/wiki?curid=7234", "title": "Kuzina", "text": "La Kuzina (del latin \"coquere\", \"kuzinar\") es la forma kriativa de preparar los alimentos i depende muncho de la kultura, deke los konosimyentos de los alimentos son diferentes, ansina komo endemas de la su forma de aparejarlos, ansina komo de los rituales sosyalos establesidos alderedor de la kumida. No se deve konfonder kon la gastronomiya, la kuala yevar\u00eda a la kuzina a un kampo m\u00e1 jeneral dedikado a todo lo relasionado con la kuzina.\nEgziste un arte kulinario diferente en cada puevlo, kultura i reji\u00f3n. Oy endiya, shuk\u00far a la globalisasiyon, con la komunikasion de milyones de personas i la enfluensia de los midios de komunikasion, ansina komo del komersio, esto aze ke egzista un mayor konosimy\u00e9nto i entereso por la kuzina de otros paezes i kulturas, endemas de un amijos akseso a las rus rechetas i alimentos para eyas. Afilu, la mayoria de estas rechetas i las sus variasiyones tienen los sus orijines en las kuzinas tradisionalas dezvelopadas durante muncho tyempo, kon rituales de aparejamy\u00e9nto los kualos se yevan de una jenerasion a otra.\nLa kuzina tradisionala es un arte fondamentalmente sosyala, kon valores lokales i tradisionales, m\u00e1 la sosyet\u00e9 mod\u00e9rna aze endagora m\u00e1 kolay el su aparejamy\u00e9nto, anke la su materia prima se sembre a miles de kilometros. "}
{"id": "7235", "revid": "18091", "url": "https://lad.wikipedia.org/wiki?curid=7235", "title": "Rak\u00ed", "text": "Rak\u0131 (o Rak\u00ed) es un likor turkano echo kon ainito. En turkano, raki se eskrive komo \"Rak\u0131\", pero en otros payises se le konose komo (raki). Es paresido a varias bebivas alk\u00f3licas ke se pueden ankontrar en los payises de la beira de la Mar Mediterraneo i las rejiones de los Balkanes komo: pastis, sambuka, arak, ouzo, tsikoudia i tsipouro. El rak\u00ed se apareja por lo jeneral kon sumo de frutas, espesialmente el de igos.\nKarakter\u00edstikas.\nEn la kuzina de la Turkiya, esta bevida es konsiderada el likor nasyonal endjunto al \"meze\"; jeneralmente se toma misturado kon una parte iguala de agua. Kuando se adjusta el agua, la meskla se troka en blanka, razon por la kuala se le yama tambien \" Aslan S\u00fct\u00fc\", ke signifika en turkano la \"leche del lyon\". \nEndem\u00e1s del rak\u0131 ke se meskla kon agua en la su propia kupa, se toma rak\u0131 kon alkuna bebida en otra kupa. Para el bevedor okasional del rak\u0131, una kupa de agua friya es amijor. Para el kualo ke dezeya tomar rak\u0131 kon un plato de kebab, una kupa de salgam est\u00e1 konsiderada komo una amijor kompanyia ke la \"leche del lyon\".\nIstorya.\nEn el Emperio Ottomano, asta el Sy\u00e9klo XIX, los meyhanes (restorantes tradisionales turkanos) dirijidos por turkanos i albanezos se dedikaban prinsipalmente a servir vino, endjunto kon Meze, deke a las restriksiyones relijiosas empuestas por alkunos sultanes. Anke munchos musulmanos ivan a los meyhanes, las avtoridades de la sharia a veses, empon\u00edan aksiones penalas. Durante la \u00e9poka Tanzimat (1839-1876), la asistensia a los meyhane entre los musulmanos kresi\u00f3 muncho, y el rak\u0131 se konvirti\u00f3 en un favorito entre los asistentes a los meyhane. A fines de sy\u00e9klo, el rak\u0131 tom\u00f3 la su forma est\u00e1ndar aktuala i el su konsumo se izo m\u00e1 grande ke el vino.\nAntonses, el rak\u0131 era produsido por la distilasiyon del shibre de las uvas ke se tin\u00eda kuano se az\u00eda vino. Ma kuando la kantidad de shibre no abastava, las bevidas alk\u00f3likas importadas de Evropa se fueron agregando. Si al aparejar el rak\u00ed no se agreg\u00f3 ain\u00edto, antonses iva tomar el nombre de \"Duz Rak\u0131\" (Raki), mientes ke el Rak\u0131 aparejado kon sharope de goma fue yamado \"Sakiz Rak\u0131s\u0131\" (Raki de goma) o \"Mastika\", espesialmente si se iva produsir en la ad\u00e1 de Bozcaada.\nAl akabar el Emperio Ottomano i la kriasiyon de la mod\u00e9rna Rep\u00favlika de Turkiya, el Rak\u0131 de uva empies\u00f3 a ser destilado por la entreprisa estatal de monopolio de los alkoles Tekel (literalmente signifika \"una sola mano\" o \"Monopolio\"), kon la prim\u00e9ra f\u00e1brica aperturada enel anyo 1944 en Izmir. Con el aumento de la produksiyon de asukar de kuchund\u00farya, Tekel tambi\u00e9n empies\u00f3 a destilar el alk\u00f3l de melaza, i una mueva marka de rak\u0131 hecho a baza de asukar-alkol de kuchund\u00farya se apresent\u00f3 basho el nombre de \"Yeni Rak\u0131\" (literalmente, \"Muevo Rak\u0131\"). La melaza dio a este rak\u0131 muevo un savor amargo diferente i ayud\u00f3 a aumentar la popularid\u00e1 de la bevida.\nOy endiya, kon la kompetensia de las entreprisas privadas i la privatizasiyon de Tekel enel anyo 2004, varias muevas markas i tipos de Rak\u0131 han aparesido, kada una kon la su propia i distinta komposisiyon i sistem de produksiyon, afil\u00fa las kualid\u00e1s jeneralas de la bevida sigen sin trokos. Estos inkluyen a \"Efe Rak\u0131\", \"Cilingir Rak\u0131\", \"Mercan Rak\u0131\", \"Fasil Rak\u0131\", \"Burgaz Rak\u0131\", \"Ata Rak\u0131\" i \"Anadolu Rak\u0131\". \"Sar\u0131 Zeybek Rak\u0131s\u0131\", otra marka resyente, es aedado en barrikas de rovle, ke le da un kolor durado distintivo."}
{"id": "7236", "revid": "4628", "url": "https://lad.wikipedia.org/wiki?curid=7236", "title": "Safan\u00f3rya", "text": "La Safan\u00f3rya, de nombre sientifiko Daucus carota subespesie \"sativus\", pertenese a la famiya de las umbel\u00edferas, tambi\u00e9n yamadas api\u00e1seas. Es el zarzav\u00e1t m\u00e1 emportante y de mayor konsumo de las kualas pertenesen a esta famiya. La Safan\u00f3rya silvestre (\"Daucus carota\") es orijinala de Evropa i Asya Sud-Oksidentala. Se kultiva por la su rais, la kuala es m\u00e1 grande, savroza i kon una tekstura menos fibrosa, ma afil\u00fa sige siendo la misma espesie. Pertenese al grupo de las zarav\u00e1tes."}
{"id": "7237", "revid": "18091", "url": "https://lad.wikipedia.org/wiki?curid=7237", "title": "Samir Nakash", "text": "Samir Nakash (en ivrit \u05e1\u05de\u05d9\u05e8 \u05e0\u05e7\u05d0\u05e9; en arabo \u0633\u0645\u064a\u0631 \u0627\u0644\u0646\u0642\u0627\u0634) fue un novelista djudio irak\u00ed, kuentista i avtor de piesas de teatro nasido en Bagdad enel anyo 1938 i muerto en Petah Tikva el 6 de Djulio de 2004. Estudi\u00f3 literatura araba en la Universita Ebrea de Yerushalayim i fue uno de los \u00faltimos i probavlemente, el eskritor djudio m\u00e1 emportante en sigir eskriviendo en arabo durante toda la su karriera. Era muy konosido enel mundo arabo i entre la komunita irak\u00ed en Israel ma afil\u00fa s\u00f3lu una de las sus obras fue tradusida al ivrit. El ganador del Premio Nobel de Literatura, el novelista ayifsio Naguib Mahfouz tin\u00eda un grande respekto por la su eskritura. Samir Nakash gan\u00f3 el Premio del Primer Ministro yisrael\u00ed para la literatura araba.\nSamir Nakash a menudo se yamaba a s\u00ed mismo \"un arabo ke kree enel djudaismo\". Enel dokumental \"Ulv\u00eddense de Bagdad\" (2002), dijo ke \u00e9l no kir\u00eda ir a Yisrael, m\u00e1 el fue tomado kon las sus manos enmanchetadas por la Sohnut. Nunka se sinti\u00f3 a Yisrael komo el su paez, i sigi\u00f3 publikando i eskriviendo en arabo. Resivi\u00f3 kritikas deke nunka kijo trokar el su primer nombre, el kualo tiene sonete de nombre arabo, ma nunka achet\u00f3 trokarlo. En este dokumental, Shimon Ballas, Sami Michael i Ella Shohat tambi\u00e9n avlan de las sus raises i la su erensia araba. Dempu\u00e9s de la su muerte, los djudios irak\u00eds deklararon el su dezeyo de ser entierrado en Irak, lo kualo aze entender ke el dedik\u00f3 mayor dedikasion a Irak ke kualker ekstranjero."}
{"id": "7238", "revid": "209", "url": "https://lad.wikipedia.org/wiki?curid=7238", "title": "Minare", "text": "El minare o alminar es el nombre kon el kualo se konosen las kulas de las mishkitas. Ambos nombres vienen del arabo \u0645\u0646\u0627\u0631, \"min\u0101r\" o \"man\u0101r\", el primero del fransez \"minaret\", tomado del turkano, \"minare\", el kualo a la su vez lo toma del arabo i el sigondo direktamente kon el art\u00edkolo arabo \"al-\". El biervo arabo \"minar\" sinyifika \u00abfener\u00bb, deke en syeklos pasados era komun meter luzes en los minares kon el buto de oryentar a los ke viajavan verso la sivdad. En arabo el biervo ke se uza oy endiya es \u0645\u0626\u0630\u0646\u0629 \"mi'dhana\", es dizir, lugar desde ande se aze el \"adhan\" o yamada a meldar.\nEl su prinsipal buto es azer ke la mayor kantidad de djente pueda sentir kada una de las sinko yamadas a meldar. Para esto tiene uzualmente en la su parte alta, un balkon desde el kualo el muezin azia tradisionalmente la yamada a meldar uzando la su voz. Oy endiya, se uza un megafono.\nLa forma de los minares troka de rejion a rejion. En el Maghreb, las mishkitas tienen uno, de baza kadrada; el enshemplo kon mayor ermozura es el antiko minare de la Gran Mishkita de Kairuan en Tunesia. En el Oryente la majorita de las djamis tienen dos o katro minares, djeneralmente, i kon forma diferente. En las rejiones de enfluensia ottomana los minares de baza sirkulara, kon un balkon saliente i techo en forma de kono son ma komunes."}
{"id": "7239", "revid": "3228", "url": "https://lad.wikipedia.org/wiki?curid=7239", "title": "Buchukes (biolojiya)", "text": "Se yama buchukes, en medisina umana i de animales, a los akeyos ke nasen endjuntos, en akeyas espesies en las kualas en la prenyada no egziste uzualmente m\u00e1 ke un solo ser, komo akontese en los umanos i en kaji todas las espesies de ganado. Este termo no se uza para akeyas espesies en las kualas es normal meter al mundo varios ijos a la su vez, komo perros i gatos.\nLos buchukes umanos komparten el utero en la misma prenyada, ya ke uzualmente son konsevidos a la vez i endemas nasen kaji al mismo tyempo. Kuando un feto se dezvelopa s\u00f3lu en la matriz, kualo es el kavzo normal, se dize ke es una prenyada simple. Komo el tamanyo de la matriz de la madre esta limitado, las prenyadas multiples tienen menos shansas de akabar kon egzito, i munchas vezes los ijos nasen en la espesie umana alderedor de la semana 37, tres semanas antes de lo normal. Jeneralmente son del mismo djenero, i kaji siempre son identikos o muy paresidos enel eksterior, ansina komo jen\u00e9tikamente. Komo el nasimyento prematuro puede traer problemos a los bebes, los nasimyentos de buchukes son jeneralmente tratados kon m\u00e1 kudiados kuando kalen ser metidos al mundo ke un nasimyento uniko."}
{"id": "7240", "revid": "18091", "url": "https://lad.wikipedia.org/wiki?curid=7240", "title": "Ella Shohat", "text": "Ella Habiba Shohat (en ivrit \u05d0\u05dc\u05d4 \u05d7\u05d1\u05d9\u05d1\u05d4 \u05e9\u05d5\u05d7\u05d8) es una eskritora yisraeli, aktivista, oradora i profesora de Estudios Kulturalos i Estudios de la Mujer en la Universita de la Sivdad de Mueva York. Eya es de orijin iraki. Ella Shohat nasi\u00f3 enel anyo 1959 en Israel en una famiya Bagdadi. En la su mansev\u00e9s, eya era una aktivista en los movimentos mizrahis de si\u00e9dra. Oy endiya eya bive en Mueva York. En la su karriera se kontan livros ke an resivido premios i ensayos los kuales an sido inkluidos en antolojiyas. Los sus eskritos estan traduzidos del inglez a las linguas fransesa, kastilyana, araba, portugeza, ivrit, turkana i almana, enspirando a las muevas jenerasiyones de akademikos, artistas i atktivistas politikos."}
{"id": "7241", "revid": "453", "url": "https://lad.wikipedia.org/wiki?curid=7241", "title": "Sami Michael", "text": "Sami Michael (en ivrit \u05e1\u05de\u05d9 \u05de\u05d9\u05db\u05d0\u05dc) es un eskritor yisraeli i el presidente de la Asosiasion para los Diritos Siviles en Israel. \nBiografiya.\nMichael nasio enel anyo 1926 komo Sallah Menasse en Bagdad, Irak. Bivi\u00f3 la su chik\u00e9s en una ma\u00e1le miksta, kon vizinos djudios, musulmanos i kristyanos en Bagdad, ande su padre era un merkader. Kuando tin\u00eda 15 anyos se uni\u00f3 a la Partito Komunista, antonses klandestino, en Irak. Ya a los 17 anyos empies\u00f3 a eskrivir para djurnales komunistas klandestinos. Kuando tin\u00eda 21, la polisiya emiti\u00f3 una orden para la kaptura; antonses eskap\u00f3 a Iran, ande sigi\u00f3 kon las sus aktivid\u00e1s komunistas. Enel anyo 1949, Michael izo la su aliya i se establesi\u00f3 kon la su famiya en Haifa. Ay\u00ed lavor\u00f3 komo empiegado de la entreprisa nasionala de aguas por kaji 25 anyos, a la vez ke eskriv\u00eda artikolos en los djurnales yisraelis de lingua araba. Enel anyo 1974, publik\u00f3 la su prim\u00e9ra novela, \u05e9\u05d5\u05d5\u05d9\u05dd \u05d5\u05e9\u05d5\u05d5\u05d9\u05dd \u05d9\u05d5\u05ea\u05e8, en ivrit \"Igual i mas igual\".\nEstil literario.\nEl su estil es limpyo, direkto i sin simbolojiya, ma afil\u00fa kon una ekpresivid\u00e1 espesiala. Kada una de las sus istoryas esta yena de de autentid\u00e1 i la partisipasion personala del avtor.\nEn alkunos de los sus livros, Michael se baza en la emosion de las sus propias eksperiensas de formasion. Ha Sufa Ben-D'kalim (ke signifika \"Furt\u00fana entre las p\u00e1lmas\") es un livro para lektores djovenes sobre la vida de un mansevo djudio en las kalejas de Bagdad. Es un mundo de majia i perikolo, de shakas, pleytos, el amor triste, i el azer frente a los mansevos ke keren pelear i ofender. Michael deskrive la su pr\u00f3pia mansev\u00e9s de manera paresida a la de Nuri, el eroe. \"Yo no era un ninyo djudio t\u00edpiko. Me atrev\u00ed, fui a la kaleja, me fui en aventuras ke no eran uzualas para un ninyo djudio de la m\u00e1ale.Pahonim ve-Halomot (\"Kazas de p\u00e1lma y esuenyos\") kuenta la vida i la poveresa de los mansevos i adultos en un kampamento temporal durante los primeros anyos de la medin\u00e1. Las semiyas de la violensia kresen i jeneral una gerra entre el bien i el mal, mientes ke nasen los esuenyos de felisidad.\nOtros libros eksploran los konfliktos entre los distintos bandos politkos en Israel, de un modo paresido a loskonfliktos politkos enel propio Michael. \"Es komo si, a vezes, siento ke s\u00f3 dos personas. Uno de eyos es un \u00e1rabo irak\u00ed, el otro un djudio de Israel\". Hasut (ke signifika \"Refujio\") es una novela de una pareja de djudios komunistas ke dan refujio en la su kaza a un aktivista del partito \u00e1rabo durante la Gerra de Yom Kippur. Hatsotsra ba-Wadi (\"Trumpeta enel Wadi\") es una novela sentrada alderedor de la istorya de amor entre una djoven \u00e1raba yisraeli i un ole hadash de Rusia en la m\u00e1ale de Wadi Nisnas de la sivdad de Haifa.\nPremios resividos.\nMichael estudio en la Universita de Haifa psikolojiya i literatura araba. Resivi\u00f3 un Doktorado Honoris Causa de la Universita Ebrea de Yerushalayim. Enel anyo 1982 resivi\u00f3 el premio del Primer Ministro de Israel para eskritores en ivrit. Enel anyo 1992, en Berlin, resivi\u00f3 un yamado de la Junta Internasionala para el Livro Djovenil (IBBY). Enel anyo 2007, resivi\u00f3 el Premio EMET de Arte, Sensia i Kultura ."}
{"id": "7242", "revid": "209", "url": "https://lad.wikipedia.org/wiki?curid=7242", "title": "AMOS (satelite)", "text": ""}
{"id": "7243", "revid": "18091", "url": "https://lad.wikipedia.org/wiki?curid=7243", "title": "Ofek", "text": "Ofek, tambien transliterado komo Offek u Ofeq (en ivrit \u05d0\u05d5\u05e4\u05e7, \"Orisont\") es el nombre d'una serie de satelits de rekonosimy\u00e9nto yisraelis. Todos los Ofek son lansados uzando la roketa lansadora Shavit desde la Baza Aerea de Palmahim en Israel, ubikada en la beira de la Mar Mediterraneo. Estos satelits de orbita basha kompletan una volta a la Tierra kada 90 minutos. Estos satelits izieron de Israel la muevena nasyon, dempues de la Union Sovyetika (aktualmente Rusia), Estatos Unitos, Fransia, el Reyno Unito, Italia, Kina, Japon i la India, en tener kapachit\u00e1 propia de lansamiento de satelits al espasio eksterior. Tanto los satelits komo las roketas lansadoras son desinyados i fabrikados por Israel Aerospace Industries (IAI)."}
{"id": "7244", "revid": "154741", "url": "https://lad.wikipedia.org/wiki?curid=7244", "title": "Shavit", "text": "Shavit (en ivrit \u05e9\u05d1\u05d9\u05d8, \"kometa\") es una roketa lansadora produsida por Israel para lansar satelits artifisiales chikos a una orbita basha. El su prim\u00e9r lansamyento fue el 19 de Sietembre de 1988 , kon un satelilt Ofek a bordo, aziendo de Israel el mueveno paez, dempues de la Union Sovyetika (aktualmente Rusia), Estatos Unitos, Fransia, el Reyno Unito, Italia, Kina, Singapore, Japon i la India, en tener kapachit\u00e1 propia de lansamiento de satelits al espasio eksterior. La roketa lansadora Shavit fue desinyada i fabrikada por Israel Aerospace Industries (IAI).\nLas roketas Shavit son lansadas desde la Baza Aerea de Palmahim por la Ajensia Espasiala Yisraeli kon una orbita retrograda para impedir ke kaygan kusures de la roketa en rejiones povladas i endemas para no vuelar sovre payizes inimigos ubikados al Oryente del paez; este aze ke los lansamientos siempre tengan una menor kapachit\u00e1 ke si el lanzamiento se aziese oryentado asia el Este. La roketa lansadora tiene tres etapas, empulsadas por motores de kombustivle s\u00f3lido, kon una opsion para estableser una katrena etapa kon kombustivle likido, fabrikada por IAI.\nShavit esta bazada en el misil de alkanse intermidio Jericho II i fue insiialmente dezvelopado endjuntamente kon la roketa lansadera sud afrikana RSA-3."}
{"id": "7245", "revid": "209", "url": "https://lad.wikipedia.org/wiki?curid=7245", "title": "Repuvlika de Khina", "text": ""}
{"id": "7246", "revid": "7331", "url": "https://lad.wikipedia.org/wiki?curid=7246", "title": "Asya Oryentala", "text": "Asya Oryentala es una reji\u00f3n de Asya la kuala puede ser definida jeogr\u00e1fikamente o en termos kulturales. En jeografiya pol\u00edtika abarka un \u00e1rea de 6.640.000 km\u00b2, o kaji un 15% del kontinente. \nM\u00e1 de 1.500 milyones de personas, un 38% de Asya i el 22% mondial, biven en Asya Oryentala, lo ke ekivale al doble de Evropa, anke son menos ke en Asya del Sud. Asya Oryentala es una de las rejiones m\u00e1s densamente povladas, la su densidad de povlasion es el triple ke la midia mondial.\nPayizes i tyerritorios ke la konforman.\nLos sigientes payises (estatos i territorios) estan agrupados en lo konosido komo Asya Oryentala:"}
{"id": "7247", "revid": "18091", "url": "https://lad.wikipedia.org/wiki?curid=7247", "title": "Universita de Haifa", "text": "La Universita de Haifa (en ivrit \u05d0\u05d5\u05e0\u05d9\u05d1\u05e8\u05e1\u05d9\u05d8\u05ea \u05d7\u05d9\u05e4\u05d4) es, endjunto al Technion la sigunda universita de la sivdad de Haifa, ubikada en el Nord de Israel. \nLa universita fue fondada enel anyo 1963 en la sivdad de Haifa. Tiene aktualmente unos 13.000 elevos. La universita se topa en la parte sud de la sivdad, sovre el monte Karmel i kon esto en el punto m\u00e1s alto de la sivdad. La kul\u00e1 de trenta pisos Eshkol-Tower, desinyada i fragu\u00e1da por el arkitekto Oscar Niemeyer, es visivle desde munchos puntos del nord del payis.\nIstorya resiente.\nDurante la Gerra del Libanon de 2006, la universita i el Technion desharon de lavorar esos diyas. "}
{"id": "7248", "revid": "209", "url": "https://lad.wikipedia.org/wiki?curid=7248", "title": "Oscar Niemeyer", "text": "Oscar Ribeiro de Almeida Niemeyer Soares Filho (Rio de Janeiro, Brasil, 15 de Disiembre de 1907 - Rio de Janeiro, Brasil, 5 de Disiembre de 2012) fue un arkitekto de Brasil. Sigidor i gran promotor de las ideas de Le Corbusier, es konsiderado uno de los arkitektos m\u00e1 enfluyentes de la arkitektura mod\u00e9rna internasionala. Fue uno de los prim\u00e9ros en la eksplorasiyon de las posivilid\u00e1s de uzo para fraguamy\u00e9ntos del ormigon armado i sobre todu, konosido mondialmente por el su desinyo de la mueva sivdad kapitala de Brasil, Brasilia.\nKarriera komo arkitekto.\nEnel anyo 1956, el urbanista L\u00facio Costa es elejito ganado del konkorso de prodjektos para desinyar la mueva sivdad kapitala, Brasilia, i por kunvidasion del presidente Juscelino Kubitschek, Oscar Niemeyer empiesa a lavorar en este prodjekto, enkargado de las fr\u00e1guas i L\u00facio Costa del plano de la sivdad i del su desinyo urbano. En pokos meses, Niemeyer desinya diezenas de fr\u00e1guas residensialas, komersialas i administrativas, entre eyos la residensia del Presidente (Pal\u00e1cio da Alvorada); el Kongreso Nasional (la Kamara de los Diputados i el Senado Federal); la Katedrala de Brasilia; el Palasio de Itamaraty, sede de la kanzleriya; la sede de las Kortes Supremas Federalas; las fr\u00e1guas de los ministerios, i la sede del govierno, el Palasio del Planalto. La katedrala es konsiderada espesialmente ermoza, kon munchos simbolismos mod\u00e9rnos. La sivdad de Brasilia fue desinyada, konstruyida i aperturada durante el tyempo de un govyerno presidensial, katro anyos. La mueva kapitala fue ofisialmente aperturada el 21 de Avril de 1960. \nEn 1962, Niemeyer resivi\u00f3 el enkargo de organisar la Eskola de Arkitektura en la resy\u00e9n kriada Universida de Brasilia (UnB). En 1963 es nombrado my\u00e9mbro onorario del Instituto Amerikano de Akitektos de los Estatos Unitos, i enel mismo anyo gana el premio sovy\u00e9tiko de paz, el Premio Lenin de la Paz.\nEnel anyo 1964 vijita Israel i al ritornar ankontra un Brasil kompletamente diferente. En Marso es presidente Jo\u00e3o Goulart, el kualo tom\u00f3 poder dempu\u00e9s de la renunsia del presidente elekto, J\u00e2nio Quadros, el kualo fue kitado del poder por las hu\u00e9rsas armadas.\nEn la anyada de los '70, se muda a Evropa i apertura un buro ay\u00ed, en Paris. En Arjelia desinya la Universida de Konstantina i en 1970, la mishkita de Arjel. En Fransia kria la sede del Partito Komunista Fransez, el \"Place du Colonel Fabien\", i en Italia la sede de la Editora Mondadori. En Portugal desinya el Ot\u00e9l Pestana Casino Park, en la sivdad de Funchal. Tambien desinya la Mishkita Estatala de Penang en George Town, la kapitala del estato de Penang (Malasia). Enel anyo 1987 resivi\u00f3 el Premio Pritzker de Arkitektura, konsiderado el mayor premio en esta sensia. \nNiemeyer yeg\u00f3 a los 100 anyos en 2007, ainda aktivo, lavorando en eskulturas i adjustos de alkunas de las sus obras antikas, las kualas est\u00e1n defendidas komo patrimonio nasional o internasional, i por tanto, s\u00f3lu pueden ser modifikadas kon lisensia de Niemeyer. Kon motivo del su sentenario, Vlad\u00edmir Putin, en nombre del govyerno ruso, le dio a Niemeyer la medalya de la Orden de la Amistad. Enel anyo 2008, present\u00f3 el prodjekto \"Puerto de la M\u00fasica\", el kualo se va fraguar en Rosario (Arjentina) en el Parko Urquiza, serkano al Monumento a la Bandeira.\nEl 10 de Jenero de 2009 i kon 101 anyos de edad, Oscar Niemeyer, apresent\u00f3 un muevo prodjekto, la Plasa de la Soberaniya, la kuala va ser fragu\u00e1da en la Esplanada de los Ministerios, en Brasilia. Esta plaza se kree va ser aperturada en Avril de 2010, va kontar kon un Memorial de los Presidentes de Brasil, i un monumento en onor al sinkentenario de la kapitala."}
{"id": "7249", "revid": "18091", "url": "https://lad.wikipedia.org/wiki?curid=7249", "title": "Ut", "text": "El Ut (farsi: \u0628\u0631\u0628\u0637 \"barbat\"; \u00e1rabo: \u0639\u0648\u062f \"\u02bf\u016bd\"; somal\u00ed: \"cuud\" o \"kaban\"; asirio:\u0725\u0718\u0715 \"\u016bd\"; turkano: ud \"o\" ut; gr\u00e9go: \u03bf\u03cd\u03c4\u03b9; azeri: \"ud\"; ivrit \u05e2\u05d5\u05d3 \"ud\"; armenio: \u0578\u0582\u0564) es un instrumento de ku\u00e9dra el kualo dio orijin a el la\u00fad evropeo. Tiene forma de pera, una kaja de resonansia m\u00e1 grande ke los evropeos, un m\u00e1stil m\u00e1 chiko i sin trastes. Se uza en la musika del Medio Oryente, del Maghreb i de Afrika Oryentala.\nOrijin del su nombre.\nLa palavra \"Ut\" esta derivada del biervo \u00e1rabo \u0627\u0644\u0639\u0648\u062f (\"al-\u02bf\u016bd\", literalmente \"la madeira\") afilu investigasiones resyentes echas por Eckhard Neubauer paresen deskuvr\u00edr ke \"\u02bf\u016bd\" es una versiyon arabisada del biervo farsi \"rud\", ke sinyifika \"ku\u00e9dra\" o \"instrumento de ku\u00e9dras\". Gianfranco Lotti opina ke la denominasiyon \"madeira\" orijinalmente implik\u00f3 relasiones despektivas, d\u00e9ke la m\u00fasika enstrumentala se tin\u00eda defendida en el antiko Islam. Los evropeos deskuvrieron el Ud durante las Krusadas i lo yevaron a Evropa. El nombre de este instrumento (ke en las linguas evropeas tiene el art\u00edkolo al- \u00e1rabo) es \"luth\" en fransez, \"laute\" en alm\u00e1n, \"liuto\" en italiano, \"luit\" en olandez i \"la\u00fad\" en kastilyano. La palavra \"luthier\", la kuala signifika \"favrikante de enstrumentos de ku\u00e9dra\", deriva tambi\u00e9n del biervo fransez \"luth\".\nLista de famosos tanyedores de Ut.\nYemen.\nOtros:"}
{"id": "7250", "revid": "18091", "url": "https://lad.wikipedia.org/wiki?curid=7250", "title": "Emmanuelle Chriqui", "text": "Anne Sophie Emmanuelle Chriqui es una aktrisa kanadiense, la kuala aktua tanto en filmos komo en televizy\u00f3n. El su rol en la serie Entourage de la HBO komo Sloan i en Unscripted komo eya misma, endjunto kon dos aparisiones en The O.C komo Jodie muchigu\u00e1ron la visivilid\u00e1 i la su popularidad enel mundo del entretenimy\u00e9nto. En Mayo del anyo 2006, el magazin Maxim la ubik\u00f3 enel lugar 37 en la su lista anuala Hot 100.\nBiografiya.\nChik\u00e9s.\nChriqui (alkunya pronunsiada komo el inglez \"shreeky\") nasi\u00f3 en Montreal, Quebec el 10 de Disiembre de 1977 i es ija de djudios marrokis .. La su madre nasi\u00f3 en Kasablanka i el su padre en Rabat. Chriqui tiene famiya en Israel i resivi\u00f3 la su edukasion en un Talmud Tora i kresio en una famiya relijioza.\nEmmanuelle Chriqui tiene un ermano mayor, Serge, i una ermana mayor, Laurence. Kuando eya tin\u00eda 2 anyos, la su famiya se mud\u00f3 a Toronto (Ontario). Eya kresi\u00f3 en Unionville (Markham), una viya al nord-oeste de la siudad. De ninya, tom\u00f3 lisiones de aktuasion, las kualas las pag\u00f3 el si ermano Serge enel Unionville High School. Dempues de akabar el lis\u00e9, Emmanuelle desidi\u00f3 sigir kon la su karriera komo aktrisa. \nKarriera komo aktrisa.\nChriqui empies\u00f3 a aktuar a los 10 anyos en anunsios de la kadena de restorantes amerikanos McDonald's. Ya de mansevika, se fue a bivir a la sivdad de Vancouver, ande empies\u00f3 aktuando en alkunos kapitolos de series komo \"Are you afraid of the dark?\", \"Forever Knight\", \"Once a Thief\" i \"Psi Factor: Chronicles of the Paranormal\". La su prim\u00e9ra aktuasion en Hollywood fue un rol chiko en \"Detroit Rock City\" (1999). Dempu\u00e9s aparesi\u00f3 en alkunos filmos komo \"100 Girls\", \"On the Line\"' i \"In the Mix\". Ma afil\u00fa la su karriera amijor\u00f3 kuando fue la estreya, endjunto a Cameron Douglas del filmo \"National Lampoon's Adam &amp; Eve\" ande eya tin\u00eda el rol d'una Hav\u00e1 inosente i ermoza. Uno de los sus m\u00e1 resientes papeles fue en el filmo la pel\u00edcula \"\"You Don't Mess with the Zohan\", ande eya interpreta a Dalia, una palestina ke bive en la sivdad de Mueva York, i de la kuala se enamora Adam Sandler. Mientes la su karriera en filmos iva amijorando, ainda tin\u00eda ty\u00e9mpo para aktuar en la televizy\u00f3n. Aktu\u00f3 en la serie \"Entourage\" komo Sloan McQuewick, i endemas izo de extra enel show \"Unscripted\". Emmanuelle Chriqui endem\u00e1s a tinido aparisiones en otros programas de televizy\u00f3n. Emmanuelle Chriqui resivi\u00f3 una nombrasion komo Amijor Aktrisa en los premios DVD Exclusive por la su aktuasion en \"100 Girls\" i fue endemas nombrada kon Lance Bass, a los premios Choice Liplock Teen Choice por \"On the line\".Resyentemente, resivi\u00f3 el Premio Standout de interpretasion en los Premios Djovenes de Hollywood. La su proksima aktuasiyon va ser en una komedia yamada \"Woman in Trouble\", ande van apareser varias mujeres kon las sus vida relasionadas de alkuna manera.\nVida personala.\nEmmanuelle Chriqui tiene desde m\u00e1 de 5 anyos una relasion kon un arkitekto. Emmanuelle Chriqui, asigun el Show de Tony Danza, esta serkana a resivir la sivdadaniya amerikana."}
{"id": "7251", "revid": "18091", "url": "https://lad.wikipedia.org/wiki?curid=7251", "title": "Itshak Haleva", "text": "El Sinyor haham Itshak Haleva (en turkano \u0130sak Haleva) es el aktual Rabino Shefe (en turkano \"Hahamba\u015f\u0131\") de la Turkiya. El Sinyor Itshak Haleva nasio en la sivdad de Estambol en el anyo 1940, pas\u00f3 la su chik\u00e9s en la sivdad de Edirne i estudi\u00f3 en el lis\u00e9 djudio de la komunita (Beyo\u011flu Musevi Lisesi) i en la yeshiva Porat Yosef en Yerushalayim. Endemas en la su mansev\u00e9s, fue my\u00e9mbro del grup \"Mahazike Ator\u00e1 (\"Apoyadores de la Tora\").Antes de el su nombramy\u00e9nto komo Rabino Shefe, el sinyor Ishak Haleva lavor\u00f3 komo el viche del Sinyor David Asseo por syete anyos i empies\u00f3 a ser el muevo Haham Bashi dempues de la muerte del Sinyor David Asseo enel anyo 2002.. El sinyor Haleva da lisiones en la Universita de Marmara i en la Universita Sakarya. En Mayo de 2010 fue votado muevamente por la komunidad djudia turkana komo Rabino Shefe."}
{"id": "7252", "revid": "18091", "url": "https://lad.wikipedia.org/wiki?curid=7252", "title": "Umut G\u00fczelses", "text": "Umut G\u00fczelses (en ivrit: \u05d0\u05d5\u05de\u05d9\u05d8 \u05d2\u05d5\u05e0\u05d6\u05d0\u05dc\u05e1) es un djugador turkano-yisraeli del ekip Hacettepe Spor Kul\u00fcb\u00fc.\nLa familya de G\u00fczelses es sefardi, desendiente de los arifujiados ke eskaparon de la Inkisision Espanyola. Eyos izieron la su aliya kuando Umut tin\u00eda 3 anyos, m\u00e1 la adaptasiyon al muevo paez fue zor.\nEmpesijo de la su karriera.\nUmut empies\u00f3 la su karriera kon el klub yisrael\u00ed Hapoel Tel Aviv. Kon el fin de mantener la su sivdadaniya turkana i no ser yamado para las Hu\u00e9rsas Armadas de Yisrael, se uni\u00f3 a la armada turkana por tres meses. Hapoel no kir\u00eda desharlo ir kuando el su padre disho ke Umut tin\u00eda una amijor oferta de un ekip grande de la Turkiya. S\u00f3lu fue dempues ke el su padre amenas\u00f3 kon saltar desde una de las lampas del estadio kuando el ekip achet\u00f3 desharlo troker de ekip.\nKarriera en la Turkiya.\nEnel anyo 2006, Umut empies\u00f3 a djuegar en uno de los m\u00e1 grandes ekipos de la Turkiya, Fenerbah\u00e7e. El empies\u00f3 enel ekip en un djuego kontro de Sivasspor el 11 de Novembre de 2006. Umut endemas fue emprest\u00e1do a el ekip yisraeli Maccabi Herzliya, de la Sigunda Division del Futbol de Israel para la sesyon 2008\u20132009, dempues de estar emprest\u00e1do a Hapoel Tel Aviv la sesyon anterior. El su ak\u00f3dro kon el Fenerbah\u00e7e akaba el 31 de Mayo de 2011.. Umut fue eskojido para djuegar en el ekip Sub-21 de la Turkiya, i djueg\u00f3 en kontro de Albania el 17 de Jenero de 2007. . Aktualmente esta djuegando para el kip Hacettepe Spor Kul\u00fcb\u00fc, de la Sigunda Division Turkana, el kualo lo tiene komo empr\u00e9stimo del Gen\u00e7lerbirli\u011fi."}
{"id": "7257", "revid": "453", "url": "https://lad.wikipedia.org/wiki?curid=7257", "title": "Shlomo Amar", "text": "El sinyor haham Shlomo Moshe Amar (en ivrit \u05e9\u05dc\u05de\u05d4 \u05e2\u05de\u05d0\u05e8\u200e) era el Rabino Shefe Sefardi de Israel \"(\"Rishon LeZion\")\" desde el anyo 2003 jasta 2013. Despues sirve.\nEl Sinyor Amar nasio en Kasablanka, Marroko, enel anyo 1948 i izo la su aliya enel anyo 1962, kuando tin\u00eda 14 anyos. El estaba muy serkano al sinyor \"Maran\" Ovadia Yosef, el kualo tambien fue antes Rabino Shefe Sefardi de Israel y \"Rishon LeTzion\" i era el lider espiritual del partito relijozo yisraeli Shas. Desde Oktubre 2014, sirve komo Rabino Shefe de Yerushalayim.\nAntes del su nombramy\u00e9nto komo aRishon LeZion era el Shefe del Bet Din de la sivdad de Petah Tikva i endemas fue nombrado Rabino Shefe de la sivdad de Tel Aviv enel anyo 2002.\nEl sinyor Amar es el primer Rishon LeZion ke no es de orijin iraki desde kuando el sinyor haham Ben-Zion Meir Hai Uziel fue nombrado Rav Arash\u00ed."}
{"id": "7258", "revid": "204", "url": "https://lad.wikipedia.org/wiki?curid=7258", "title": "Xuetas", "text": "Los Xuetas (Xuetes, en lingua katalana) son un grupo sosyal de la isola de Mayorka (Isolas Baleares, Espanya) konosido i endemas ist\u00f3rikamente estigmatisado por el su orijin djudio. Se les yama ansina d\u00e9ke tienen alkuna de las 15 alkunyas konsideradas komo tal, las kualas pertenesen a otros tantos ke se kreye son kripto-djudios (praktikantes sekretos de la relijion djudia) amortados por la Inkisizion Espanyola enel anyo 1691. Oy endiya se konsidera ke egzisten unas 30.000 personas las kuala se pueden konsiderar Xuetas. El nombre katal\u00e1n \"xueta\" prosede, asigun alkunos avtores i akademikos, de la palavra \"xulla\" (\"tosino\"), la kuala prosede en sintido de mofa a la abstinensia de la karne de porko por parte de los djudios. Tambien puede ke proseda de \"xuet\u00f3\", forma mayorkina de \"juet\u00f3\", diminutivo de \"jueu\" (\"djud\u00edo\"). \"Xuet\u00f3\" es la forma m\u00e1 konosida de yamar a los xuetas en la sivdad de Palma de Mayorka. Tambi\u00e9n se les yamava \"del carrer\", o \"de la kaleja\", en referensia a la kaleja de Argenteria ande bivian la mayor parte de los xuetas de la sivdad. Eyos mismos a veses uzan m\u00e1 este nombramyento ke el otro, i kon frekuensia se yaman \"noltros\" (\"n\u00f3s\") i a los otros abitanets de la sivdad, \"es altres\" (\"los otros\"). En Mayo de 2011, el governo de las Isolas Baleares dechidi\u00f3 dar kavod a los Xuetas amortados enel anyo 1691 por la Inkisizion en Mayorka"}
{"id": "7263", "revid": "4628", "url": "https://lad.wikipedia.org/wiki?curid=7263", "title": "Bilbilikos", "text": ""}
{"id": "7265", "revid": "18091", "url": "https://lad.wikipedia.org/wiki?curid=7265", "title": "Enerjiya Solar en Israel", "text": "La Enerjiya Solar en Israel i la Endustria Solar Yisraeli tiene una istorya ke va desde la fondasion del paez enel anyo 1948. Oy endiya, los enjenieros yisraelis son konosidos en todo el mundo por la su ekspertisa enel dezvelopamyento de sistems de enerjiya solar i las entreprisas yisraelis de enerjiya solar lavoran desinyando muevos sistems en todo el mundo\nIstorya.\nEn la anyada de los 50, Levi Yissar dezvelop\u00f3 un kalentador solar para adjudar a gastar menos enerjiya bazada en los kombustivles fosiles. Ya para el anyo 1967 una de kada veinte kazas tin\u00eda este kalentador, lo kualo yega a un numero de 50,000, aproksimadamente. Ma afil\u00fa dempues de la Gerra de los Sesh Dias, en la kuala se konkistaron kampos de petrolio enel nord de Ayifto i las buenas relasiones kon Iran izieron ke la enerjiya elektrika derivada del petrolio fuese m\u00e1 barata. Ma kon la kriza de los anyos 70 i la eskalada en los presios del petrolio, Harry Zvi Tabor, el padre de la endustria solar yisraeli, dezvelop\u00f3 el prototip de kalentador bazado en enerjiya solar el kualo es uzado oy endia enel 90% o m\u00e1s de las kazas yisraelis; estos sistems, de ak\u00f3dro kon el Ministerio Yisraeli de Infraestruktura Nasionala, kuvren el 4% de la nesechit\u00e1 nasionala de enerjiya.\nEstasiones de Enerjiya Solar.\nEl desy\u00e9rto del Negev i la Arav\u00e1 son las rejiones del paez kon m\u00e1 iluminasion del sol, i ya ke poka de la su ty\u00e9rra se puede sembrar, se esta uzando para kriar parkos o estasiones de enerjiya solar. Aktualmente se esta fragu\u00e1ndo un parko solar de 250 MW en el nord del desy\u00e9rto de Negev, en Ashalim, m\u00e1 afil\u00fa no se espera ke jenere enerjiya asta el anyo 2013. Entre las estasiones de enerjiya solar del paez se ankontran:"}
{"id": "7266", "revid": "7331", "url": "https://lad.wikipedia.org/wiki?curid=7266", "title": "Esnoga de Ben Ezra", "text": "La Esnoga de Ben Ezra (en ivrit \u05d1\u05d9\u05ea \u05db\u05e0\u05e1\u05ea \u05d1\u05df \u05e2\u05d6\u05e8\u05d0, en arabo \u0645\u0639\u0628\u062f \u0628\u0646 \u0639\u0632\u0631\u0627), konosida tambien komo la Esnoga El Geniz\u00e1 (en ivrit \u05d1\u05d9\u05ea \u05db\u05e0\u05e1\u05ea \u05d0\u05dc \u05d2\u05e0\u05d9\u05d6\u05d4), est\u00e1 ubikada en la m\u00e1ale kopta de Fustat, en la sivdad de El Kayro, Ayifto. Asigun la tradision, la esnoga esta ubikada en el lugar ande Moshe Rabenu fue ankontrado. La tyerra para la esnoga fue merkada enel anyo 882 por 20.000 dinares por Abraham ibn Ezra de Yerushalayim. Esta esnoga fue kompletada enel anyo 1892.\nLa Geniza de esta esnoga es la kuala fue ankontrada enel sy\u00e9klo XIX, yena de una grande kantidad de manuskritos sagrados. La koleksiyon de manuskritos, konosida komo \"La Geniza de El Kayro\", fue yevada a Cambridge, Reyno Unito, basho petision de Solomon Schechter."}
{"id": "7267", "revid": "7321", "url": "https://lad.wikipedia.org/wiki?curid=7267", "title": "Eskola", "text": "Una eskola es la fr\u00e1gua ande los ninyos i los mansevos resiven las sus lisiones. Akeyos ke estudian en una eskola son yamados \"elevos\". La palavra tiene un orijin gr\u00e9go (\"\u03c3\u03c7\u03bf\u03bb\u03ae\") i latino (\"schol\u0113\")"}
{"id": "7268", "revid": "18091", "url": "https://lad.wikipedia.org/wiki?curid=7268", "title": "AORA", "text": "AORA, atnikamente konosida komo EDIG Solar, la division de EDIG, es una entreprisa yisraeli dedikada al desinyo i fabrikasion de ekips para la jenerasion de enerjiya solar uzando desinyos i teknolojiya alternativos.. \nResientemente apertur\u00f3 \"Flower Power\", la prim\u00e9ra estasion del mundo ke jenera enerjiya solar durante el diya i en las noches puede uzar gas, benzin, biomasa o diesel, asigun el CEO de la entreprisa, Haim Fried. Esta planta, kon forma de flor i desinyada por el arkitekto Haim Dotan de YSS Engineers Ltd., esta ubikada enel kibbutz v\u00e9dre Samar, en la Arav\u00e1, al sud del paez. La kul\u00e1 es de 30 metros de altesa, i el sistem jenera 0.1 MW, enerjiya kon la kuala se pueden servir unas 40 kazas enel kibbutz."}
{"id": "7269", "revid": "7331", "url": "https://lad.wikipedia.org/wiki?curid=7269", "title": "Enerjiya solar", "text": "La enerjija solar es la enerjiya obtenida a traverso de la transformasion de la luz i el kalor emitidos por el Sol. \nLa radiasion solar ke alkansa la Tyerra puede uzarse por medio del kalor ke produse, ansina komo endemas a traverso de la absorsiyon de la radiasion; es una de las yamadas enerjiyas renovavles, partikolarmente del grupo no kontaminante, konosido komo enerjiya limpia o enerjiya v\u00e9dre. Si bien, al final de la su vida \u00fatil, los paneles fotovoltaikos pueden pasar a ser un kus\u00far kontaminante, el kualo oy endiya es muy zor de resiklar."}
{"id": "7270", "revid": "1207", "url": "https://lad.wikipedia.org/wiki?curid=7270", "title": "Bilbilicos", "text": ""}
{"id": "7271", "revid": "155", "url": "https://lad.wikipedia.org/wiki?curid=7271", "title": "Bet-Amishpat", "text": "El Bet-Amishpat, Djuzgo o Korte es un ente publiko el kualo se enkarga de resolver litijios basho el poder ke le da la Ley del paez en partikolar ande est\u00e9 para aplikar la djustisia. Egzisten munchos tipos de djuzgos, komo los relijiozos, militares, para famiyas i las Kortes Supremas, entre otros.\nEtimolojiya.\nLa palavra Bet-Amishpat viene del ivrit \u05d1\u05d9\u05ea \u05d4\u05de\u05e9\u05e4\u05d8, \"kaza de la djustisia\", mientras ke Korte viene de la palavra fransez cour i del latin cortem, las kualas signifikan un \"kortijo enserrado\"."}
{"id": "7272", "revid": "18091", "url": "https://lad.wikipedia.org/wiki?curid=7272", "title": "Esnoga Kal Kadosh Shalom", "text": "La Esnoga Kal Kadosh Shalom, en ivrit \u05d1\u05d9\u05ea \u05d4\u05db\u05e0\u05e1\u05ea \u05e7\u05d4\u05dc \u05e7\u05d3\u05d5\u05e9 \u05e9\u05dc\u05d5\u05dd\u200e, \"Bet-Akn\u00e9set Kal Kadosh Shalom\", ke signifika \"La Esnoga de la Santa Komunita de la Paz\", konosida en gr\u00e9go komo \u03a3\u03c5\u03bd\u03b1\u03b3\u03c9\u03b3\u03ae \u039a\u03b1\u03c7\u03ac\u03bb \u03a3\u03b1\u03bb\u03cc\u03bc es una esnoga sefardi en La Djuderia, la ma\u00e1le djudia de la sivdad de Rodes, ubikada en la ad\u00e1 del mismo nombre. Oy endia, es la m\u00e1 antika esnoga fonksionando en Gresia. La esnoga fue aperturada enel anyo 1577 (5338 enel kalendario djudio) i se uza desde antonses. La esnoga i toda la komunita de la ad\u00e1 tuvieron prosperidad, parnas\u00e1 i bivieron kalmos basho el kontrol del Emperio Ottomano. Afil\u00fa los italianos tomaron kontrolo de la ad\u00e1 enel anyo 1912, endjunto a las otras isolas del Dodekaneso; en konsekuensa, munchos judios se fueron de la ad\u00e1 en la anyada de los 30, tiniendo temor del govyerno fachista italiano.\nM\u00e1 kuando el govyerno fachista de Italia akab\u00f3, la ad\u00e1 paso a estar basho kontrolo de los Nazis, i m\u00e1 de 1550 de los 1700 djudios ke kedavan ainda en la ad\u00e1 fueron yevados a kampos de eksterminio. Oy endiya, la esnoga Kaal Kadosh Shalom es uzada para meldar s\u00f3lu en el enverano, kuando yegan munchos turistas djudios, en espesial munchos \"Rhodeslis\" (djudios de Rodes) i endemas es la sede del Muzeyo Djudio de Rodes. La esnoga se ankontra ubikada en la punta de las kalejas Dossiadou i Simiou; endemas, la esnoga tiene munchas plakas eskritas en djudeo-espanyol, el kualo es el lashon de la komunita de la ad\u00e1."}
{"id": "7273", "revid": "209", "url": "https://lad.wikipedia.org/wiki?curid=7273", "title": "La Djuderia (Rodas)", "text": ""}
{"id": "7274", "revid": "209", "url": "https://lad.wikipedia.org/wiki?curid=7274", "title": "Agosto", "text": ""}
{"id": "7275", "revid": "18091", "url": "https://lad.wikipedia.org/wiki?curid=7275", "title": "Abdullah G\u00fcl", "text": "Abdullah G\u00fcl es el aktual prezid\u00e9nte de la Turkiya.\nBiografiya.\nAbdullah G\u00fcl nasi\u00f3 en Kayseri, una sivdad en el sentro de Anatolia. G\u00fcl ambez\u00f3 ekonomiya en la Universita de Estambol i endemas izo parte de los sus estudios en Londra i Exeter, enel Reyno Unito. Entre los anyos 1983 i 1992 lavor\u00f3 enel Banko Isl\u00e1miko para el Dezvelopamy\u00e9nto, en Djidda, Arabia Saudi. Enel anyo 1991, G\u00fcl fue elejido myembro del parlamento turkano, por el Partido Isl\u00e1miko del Bienestar. Enel anyo 1995 fue reelejido i nombrado myembro del komit\u00e9 de liasiones internasionalas del parlamento fina el anyo 2001. Endem\u00e1s entre los anyos 1996 i 1997 ejerci\u00f3 fue el Ministro de Estado i Portaboz del Govy\u00e9rno. Enel anyo 199 fue elejido muevamente para el parlamento turkano, m\u00e1 endagora por el partito \"Fazilet Partisi\" (FP, \"Partito de la Virtud\" ) deke el su partido \"Refah Partisi\" fue kitado de la ley. Este mismo partito fue kitado de la ley enel anyo 2001, deke se apresentaba komo un partito islamiko. Ese mismo anyo, los riformistas del partito FP se separaron de los tradisionalos i kriaron el Partido de la Djustisia i el Dezvelopamiento. Enel anyo 2002, G\u00fcl fue elejido muevamente por Kayseri. El 24 de Avril de 2007, el su partito lo nombr\u00f3 kandidato para prezid\u00e9nte de la Turkiya; anke muncha djente enel paez tinia sospechas de ke iva trokar el payis en una nasion islamika relijioza. \nKomo prezidente de la Turkiya.\nAfil\u00fa el 28 de Ogusto de este anyo fue elejido. En Sietembre de 2008 G\u00fcl fue el prim\u00e9r prezidente turkano en vijitar Armenia, lo kualo kri\u00f3 kontroversia i diskosiones en el su paez. Resientemente el prezidente G\u00fcl vijit\u00f3 Fransia, ande avl\u00f3 kon el presidente fransez Nicolas Sarkozy de la entrada de la Turkiya a la Union Evropea."}
{"id": "7278", "revid": "11208", "url": "https://lad.wikipedia.org/wiki?curid=7278", "title": "Rodes", "text": "Rodes (en gr\u00e9go \u03a1\u03cc\u03b4\u03bf\u03c2, R\u00f3dos; en italiano Rodi; en turkano ottomano \u0631\u062f\u0648\u0633 o Rodos Adas\u0131) es una ad\u00e1 gr\u00e9ga la kuala esta ubikada a unos 18 kilometros de la beira oksidentala de la Turkiya en la Mar Ejeo. Es la ad\u00e1 m\u00e1 grande de las Isolas del Dodekaneso i tiene una povlasion de 117.007, de los kualos aproksimadamente 53.709 biven en la sivdad kapitala de la ad\u00e1, la kuala yeva el mismo nombre. La sivdad vieja de Rodes es Erensia Kulturala de la Umanidad, yamada ansina por la UNESCO enel anyo 1998."}
{"id": "7283", "revid": "15562", "url": "https://lad.wikipedia.org/wiki?curid=7283", "title": "Katro Tigres Asyatikos", "text": "El termo Katro Tigres Asyatikos o Katro Dragones de Asya es empiegado para yamar a las ekonomiyas de Hong Kong, Singapur, Korea del Sud i Taiwan.\nEntre las anyadas de los 60 i los 90 estos paezes dezveloparon las sus ekonomiyas kresieron kon altas ratas de endustrialisasion, endem\u00e1s de trokarse de paezes proves en emportantes reseptores de inversion ekstranjera.\nUbikados todos en el Sudeste del kontinente, ande emportantes entreprisas tienen las sus sedes, komo por egzempio la sivdad kapitala de Korea del Sud, Seul, ande se ankontran Samsung, LG, Hyundai i Kia Motors, los katro tigres tienen karakteristikas en komun kon otras ekomiyas de otros paezes de Asya, komo Kina i Japon.\nLos Tigres del sudeste asy\u00e1tiko aparesieron en la ekomoniya mondiala, entre los anyos 1945 i 1990, durante la Gerra Friya. Resyentemente se les empies\u00f3 a klasifikar komo potensias ekonomikas; los prinsipales paezes ke se dezveloparon tan pish\u00edn fueron Singapur, Hong Kong, Taiwan i Korea del Sud, los kualos amostraron un kresimyento en kalid\u00e1, kuantid\u00e1 i bashos kostes en los sus produktos, alkansando yegar ansina a merkatos de otros kontinentes. Durante la anyada de los 50 empiesaron a invertir en el su dezvelopamyento teknolojiko i en la estimulasiyon de las eksportasiones. Estos paezes an trokado paradigmas de ekonomiya a levelo mondial."}
{"id": "7284", "revid": "6384", "url": "https://lad.wikipedia.org/wiki?curid=7284", "title": "Sahara Espanyol", "text": "El Sahara Espanyol fue una kolonia i dempues una provensiya espanyola en Afrika, la kuala nasi\u00f3 dempues de la union enelanyo 1958 de los territorios de Sagia el Hamra i Rio de Oro, kuando el Afrika Oksidentala Espanyola desh\u00f3 de egzistir. Enel anyo 1976, dempu\u00e9s de la Marcha V\u00e9dre de Marroko sovre el territorio, Espanya lo desh\u00f3. Desde este momento el yamado Sahara Oksidental es gerrrado por Marroko, el kualo lo toma para s\u00ed, sin el rekonosimy\u00e9nto de la komunita internasional, i por la Repuvlika Araba Saharaui Demokratika, la kuala bushka estableser un estado independiente enel antiko territorio de la provensiya.\nAsigun el Dirito Internasional, djur\u00eddikamente el kontrolo i la administrasion del Sahara Oksidental sigen en manos de Espanya, si bien desde la firma de los Ak\u00f3dros de Madrid, la situasion sige sin troko alkuno."}
{"id": "7285", "revid": "7321", "url": "https://lad.wikipedia.org/wiki?curid=7285", "title": "Bakanyado", "text": "El bakanyado (nombre sientifiko: \"Gadus morhua\") es una de las kaji 60 espesies de una misma famiya de pezes migratorios. Bive en las mares friyas del nord del Oseano Atlantiko. Jeneralmente el bakanyado es un pez chiko, andjak alkunos pueden yegar a tener 100 kg de peso, kon un boy de asta 2 metros. El bakanyado suele komer otros pishkadikos, komo la alicha.\nEl orijin etimol\u00f3jiko presenta alkunas dubias, anke se dize ke viene de la palavra en euskera \"bakailao\" o de la portugesa \"bacalhau\", i estas a la su vez de la palavra olandesa \"bakeljauw\" \"kabeljauw\", la kuala se refiere al \"cabillaud\" fransez, la ke se uza para yamar al bakanyado fresko; el bakanyado seko se le yama \"morue\"."}
{"id": "7287", "revid": "7331", "url": "https://lad.wikipedia.org/wiki?curid=7287", "title": "Pasaporto", "text": "Pasaporto es el dokumento rekonosido en otros paezes, el kualo identifika a ken los porta. Este dokumento es entregado por las avtoridades de un paez. Kon este dokumento, la persona puede tener la lisensia para entrar o salir a otros paezes. Estos dokumentos yevan la eskritura kon la siginte informasion de la persona portadora:"}
{"id": "7292", "revid": "18091", "url": "https://lad.wikipedia.org/wiki?curid=7292", "title": "Shara tropikal", "text": " \nUna Shara tropikal es un ekosistem el kualo se ankontra en akeyas rejiones serkanas al Ekvador. Se ankontran uzualmente en Asya, Ostralya, Afrika, Amerika del Sud, Amerika Sentrala, Meksiko i en munchas de las ad\u00e1s del Oseano Pasifiko. Asigun la klasifikasiyon de los biomas del Fondo Mondial para la Natura, las shar\u00e1s tropikales se konsideran un tip de shar\u00e1 luvyoza, shar\u00e1 tropikala de foja \u00e1ncha, o shar\u00e1 siempre v\u00e9dre de tierras bashas ekvatorialas. Estas rejiones resiven al menos 1.750 milimetros de luvya al anyo. La temperatura media mensuala siempre alkansa por ens\u00edma de los 18 \u00b0 C durante todos los meses del anyo, un klima klasifikado komo \"Af\" en la nomenklatura de K\u00f6ppen. En las shar\u00e1s tropikales bive la mitad de todos los animales i plantas del planeta. Las shar\u00e1s tropikales son konosidas komo \"la farmasiya m\u00e1 grande del mundo\" d\u00e9ke m\u00e1s de la katrena parte de las milizinas del mundo fueron kriados bazados en plantas ke kresen en la shar\u00e1 tropikal. Munchas vezes en la shar\u00e1 tropikal no egzisten plantas chikas abasho, d\u00e9ke la luz del sol no yega al fondo. Esto aze ke las personas i animales puedan andar por la shar\u00e1. Si por alkuna raz\u00f3n, parte de la shar\u00e1 es destruyida o aklarada, el fondo en supito es okupado por una densa kuantidad de arvolikos.\nEmportansia.\nAsigun los sientifikos, al menos el 28% del oks\u00edjeno enel ayre del planeta es jenerado en las shar\u00e1s tropikales. Por eyo se konsidera ke las shar\u00e1s tropikales son los \"pulmonikos del planeta\"."}
{"id": "7293", "revid": "7321", "url": "https://lad.wikipedia.org/wiki?curid=7293", "title": "Haredi", "text": "Los haredim (en ivrit \u05d7\u05e8\u05d3\u05d9\u05dd), tambi\u00e9n konosidos komo \"ultraortodoksos\" o komo \"Los ke le temen al Dio\", son djudios ortodoksos para los kualos la observansia de la relijion es espesialmente devota. Komo no egziste una avtoridad sentrala enel Djudaismo, los haredim a lo lungo del tyempo an dezvelopado alkunas tendensias diferentes, komo el hasidismo, i kada una de eyas interpreta los preseptos relijiozos komunes a todas las variantes ortodoksas kon alkunas variasiones. En la su gran mayoria, son ashkenazim, anke endagora tambien egzisten haredim sefardim i mizrahim.\nDesde los fines del sy\u00e9klo XIX, los haredim objektan la \"modernidad\" de Oksidente, tanto en lo kualo se refiere a kostumbras komo a ideolojiya. Antonses, komo no estan fiados de los dezvelopamientos mod\u00e9rnos de la sosyet\u00e9, biven en m\u00e1ales separadas de las sosyet\u00e9s no-relijiozas, afil\u00fa de otros djudios, i siempre obeisan a lossus hahamim, los kualos, asigun eyos, son los unikos ke tienen un poder lej\u00edtimo i re\u00e1l. Endemas de esto, son el grupo djudio ke mas se opoza al zionismo.\nOy endiya amostran una hu\u00e9rte presensia i enfluensia en Israel, ande tienen las sus propias m\u00e1ales, i asta sivdades, komo Betar Illit, Bnei Berak, Kfar Habad, Modi'in Illit, Ramat Bet Shemesh i los sus propios partitos politikos, butikas i eskolas. Endem\u00e1s, egzisten grupos de haredim en munchas komunitas de la Galut, espesialmente en Amerika del Nord i en Evropa Oksidentala. Los haredim tienen el su propio peri\u00f3diko, yamado Hamodia. Es kolay ubikar a un haredi en la kaleja, d\u00e9ke siempre va vistido de preto, kon kamiza blanka de mangs lungas, kon chap\u00e9o i kipa pretos i kaji siempre deshan kreser peyot. Las mujeres kuando kazadas siempre se visten de fustas lungas de kolores oskuros komo preto i grizo, uzan peluka kompleta, sheitel o kisui rosh para kuvrir las sus kavesas; alkunas uzan un chap\u00e9o en shabat. Los haredim, al kontrario ke los datim leumim, nunka uzan sandalikas."}
{"id": "7294", "revid": "7321", "url": "https://lad.wikipedia.org/wiki?curid=7294", "title": "Rasizmo", "text": "El rasizmo es una forma de diskriminasi\u00f3n de las personas basho razones rasiales komo el tono de la piel o algunas otras karakter\u00edstikas f\u00edsikas de las personas, de tal modo ke algunas se konsideran superiores a otras. El rasizmo tiene komo fin, la reduksiyon, enchikesimy\u00e9nto o anulasion total de los diritos umanos de las personas diskriminadas. Empies\u00f3 en Evropa en el sy\u00e9klo XIX kon el fin de djustifikar la superiorit\u00e1 de una supuesta \"rasa blanka\" sovre el resto de la Umanidad."}
{"id": "7295", "revid": "18091", "url": "https://lad.wikipedia.org/wiki?curid=7295", "title": "Mizrahi", "text": "Los djudios mizrahis o mizrahim (en ivrit \u05de\u05d6\u05e8\u05d7\u05d9) son desendientes de las komunitas djudias del Midio Oryente i nord de Afrika. Literalmente mizrah\u00ed signifika \"oryental\", ya ke \u05de\u05d6\u05e8\u05d7 (\"Mizrah\") signifika \"Oryente\" en ivrit. Orijinalmente el empieso del termo mizrahi i de \"Edot Amizrah\" fue una traduksyon de la palavra araba \"mashr\u012bq\u012b\" (oryental) la kuala se refer\u00eda a la djente de Siria, Buhara, Irak i otros paezes asy\u00e1tikos, mientes ke a los djudios del nord de Afrika se les yamaba, en \u00e1rabo, \"mag\u0101riba\" (magreb\u00eds). Enel Israel aktual esta palavra aze referensia a todos los djud\u00edos de paezes de Asya Oksidentala, anke munchos mizrahim no achetan el uzo de este termo i prefieren ser identifikados por el su paez de orijin, o el de los sus antepasados, m\u00e1 no por una palavra ke los agrupe a todos. Andjak los sus diferentes orijines, los mizrahim en jeneral sigen ritos iguales o muy paresidos a los de la tradision sefardi,afil\u00fakon alkunas diferensias menores entre losminagim de kada komunita. Esto a vezes jenera konfuziones, espesialmente en Israel i en el uzo relijozo, ande \"Sefardi\" se uza en un sentido para agrupar a los Sefardis i Mizrahim endjuntos. De fakto, los hahamim mizrahis sigen la direksion del Rabino Shefe Sefardi de Israel o Rishon L'Tzion, el kualo en la majorita de los kavoz, a sido un mizrahi.\nIdioma.\nLas komunitas mizrahim avlan lashones de las linguas djudeo-arabas, variedades djudias de los diferentes lashones \u00e1rabos, komo el magreb\u00ed, las kualas son uzados komo sigonda lingua. Munchos de los sus m\u00e1s konosidos eskritos en filosofiya, relijion i literatura fueron eskritos en arabo, uzando el alefbet ebreo modifikado. Otras linguas asosiadas kon los mizrahim son el djudeo-persa (dzhidi), gruziniko o djudeo-jerorjiano, buhori, las linguas djudeo-bereberes i el djudeoarameo. El arameo es una lingua muy paresida al ivrit i es identifikada komo una \"lingua djudia\", endem\u00e1s, en esta lingua est\u00e1n eskritas la mayor parte de los tekstos djudios komo el Talmud, el Zohar i munchas tefilot rituales del Kaddish. Munchos tekstos de muestros hahamim est\u00e1n eskritos en una meskla de ivrit i arameo. El idioma djudeo-arameo avlado por los djudios kurdos desiende del arameo avlado en la Galut de Bailonia. A empieses de la anyada de los 50, kaji toda la komunita djudia de Kurdistan fue yevada a Israel. La gran majorita de los djudios kurdos, kenes prinsipalmente biv\u00edan en Irak, izo la su aliya, akabando kon sienes de anyos de istorya djudia en Asiria i Babilonia. Por otro lado, munchos djud\u00edos persas avlan el farsi est\u00e1ndar.\nAliya dempu\u00e9s de 1948.\nDempues de la Gerra Araba-Yisraeli de 1948 i la kriasiyon de la Medinat Yisrael, munchos mizrahim izieron la su aliya al muevo paez, enel kualo podian ser sivdadanos plenos. Kon todos estos evenementos, empiesaron politikas anti-djudias en los paezes arabos, durante las anyadas de los 50 i 60. Una de las politikas anti-djudias m\u00e1 konosidas fue la de Ayifto, de ande se ekspuls\u00f3 a unos 25.000 djudios dempues de la Krisa de Suez, enel anyo 1956. Por otro lado, edem\u00e1s de Israel, munchos djudios marrokis i arjelinos emigraron a Fransia i sienes de djud\u00edos sirios i ayifsios a los Estatos Unitos d'Amerika.\nLos mizrahim oy endia.\nAktualmente, al menos 40.000 mizrahim biven en los paezes musulmanos no \u00e1rabos, prinsipalmente en Iran, pero tambi\u00e9n en Uzbekistan, Azerbaidjan i la Turkiya\n endemas de otros paezes komo la India i Jeorjia. Ainda egzisten komunitas chikas en alkunos paezes arabos, komo las de Marroko i Tunesia, kon 5.000 i 2.000 djudios, aproksimadamente. Otros paezes, los kualos antes tin\u00edan antikas i emportantes komunitas djudias, komo Teman,Bahrein, Irak i Libanon, L\u00edbano, tienen entre 100 i 500 djudios. La emigrasi\u00f3n ainda sige, sobre todu para Israel i los Estatos Unitos. Afil\u00fa en alkunos de esos paezes musulmanos no arabos egzisten politikas anti-djudias, ande munchos djudios son persegidos i yevados a djuzgos i alkunos amortados, kon el preteksto de ke tienen enlasos kon Israel o Estatos Unitos. Alkunos afil\u00fa son amortados por la intoleransia relijioza, komo en Teman i en Iran."}
{"id": "7299", "revid": "6882", "url": "https://lad.wikipedia.org/wiki?curid=7299", "title": "Izmir", "text": "Izmir (en turkano \u0130zmir, achikamyento de el su antiko nombre grego \u03a3\u03bc\u03cd\u03c1\u03bd\u03b1, Sm\u00fdrna) es el sigundo mayor porto de la Turkiya tras Estambol, i la tresera sivdad del payis en tamanyo (4.130.444 abitantes en 2009). Se topa endjunto a la beira de la Mar Ejea, serka del Golfo de Izmir, entre las peninsolas de Fo\u00e7a i Klaksomenas, i a unos 450 km al sudoeste de Estambol. Es endemas la kapitala del vilayet de Izmir.\nIzmir ez sivdad de porto i de komersio, i ez el sentro de la exposici\u00f3n enternasional. En la parte oeste se topa la peninsula \u00c7e\u015fme ke tiene playas i sentros de termal. En el tiempo del imperio romano Efes era una de las sivdades mas grandes del mundo. Aya aviya toda la rikeza de la kultura i del arte. Por esto la sivdad fue yamada la ermoza Izmir, La perla de Iyonya, i La vieja Izmir. Dospuez de anyos estoz nombres fueron un titolo de la sivdad.\nIzmir ez entornada de yahtas i vapores. El aver ez ermozo no muy kaynte. En el bodre de la mar ay kalejas anchas kon arvoles de palmera. Dozpuez del porto Mersin, Izmir ez el maz grande de Turkiya. I aparte de esto a kavza de las exposici\u00f3nes enternasionales i festivales de arte tiene un posto muy emportante en el mundo.\nEtimolojia.\nEl nombre de Izmir proviene de \"Esmirna\", antiko biervo grego ke proviene de mirra, \"smyrna\", ke era la egzportasi\u00f3n prinsipala de la sivdad aze muncho anyos.\nEn inskripsiones i pekunias, el nombre a menudo fue eskrito komo \"\u0396\u03bc\u03cd\u03c1\u03bd\u03b1\" (Zmyrna), \"\u0396\u03bc\u03c5\u03c1\u03bd\u03b1\u1fd6\u03bf\u03c2\" (Zmyrneos), \u00abde Esmirna\u00bb.\nEn la antika Anatolia, el nombre de una lokalidad yamada Ti smurna es mensionado en algunas de las tabliyas de la kolonia asiria de K\u00fcltepe (primera mitad del sigundo milenio\u00a0a.\u00a0C.), kon el prefijo \"ti-\", identifikado de un nombre propio, anke no se afinko kon serteza si se refiere a la moderna Esmirna.\nLa reji\u00f3n de Izmir fue topada en la periferia sud de la kultura yortan durante la preistoria de Anatolia, kuya konosensia se obtiene kaji en la su totalidad de sus tombas i sementerios.\nIstoria.\nEn las excavaciones arqueol\u00f3gicas ke izyeron se supo ke en el viejo Izmir biviyan los emigrantes ke salyeron de la Gresia los Ayoles i los Iyones. En el tiempo del fierro en Izmir aviya kazas chikas i grandes de una o doz kamaretas. La maz vieja kaza ez de entre los anyos 925-900 aEK. Esta kaza se topa konservada bueno ke fue fraguada de lodo i el techo de paja. Dospuez de 875 aEK fraguadon kazas de una kamareta en el entorno de un kortijo ke era komo nalcha. \nEn el anyo 850 aEK fraguaron paredes de lodo para protejar la sivdad. Dospuez de este periodo el viejo Izmir se konvertyo a una sivdad de governo.\nLos emigrantes i los savyos eran el puevlo adelantado. En la sivdad el puevlo mas omenos era 1000 personas. En los 750-650 aEK el puevlo de la peninsula pujo fina 1500 persona. La major parte del puevlo biviyan en los kazales del entorno. En estoz kazales aviya arvoles de azituna, vinyas e echos de seramika. Eyos se manteniyan kon peshkar i agrikultura.\nEl lugar mas sentro de la sivdad era el templo de Atena.\nEl periodo briyante 650-545 aEK.\nEl tiempo maz riko de Izmir fue entre loz anyos 650-545 aEK. Este periodo kontinuo 100 anyos. Kon la kavesera de Miletos izyeron munchas koloniyas en Ejypto, Surya i en Levanon. Los Helenistos del este izyeron konkorensya kon la Gresia i parvinyeron a adelantar en munchas kozas. En akel tiempo Izmir, aparte de agrikultura teniya komersio en la mar Mediterranea. Estuvyeron okupandosen kon biblos chikos i grandes salidos de Kibris i statuas de fayans de Asya del Mediterranea. Esto kedo fina agora.\nLa forma vieja de las kazas de munchas kamaretas se topa en Izmir en el sieklo 7 aEK. Laz kazas en Izmir se topavan una allado de otra ke se yamava Megaron. Laz kalejaz i las kayes eran fraguadas del este al oeste, i laz kazas miravan al sud.\nEl tiempo del Imperio Romano 133 aEK \u2013 395 dEK.\nEl grande Aleksander gano en la guerra al rey de Persia Daryus en el anyo 333 aEK. I dozpues ke se apatrono de todo el este el puevlo Heleniko empeso adelantar. Las sivdades empesaron a empuevlarsen. En akeya epoka en las sivdades Iskenderiya, Rodos, Bergama i Efes el puevlo arivo fina maz de 100,000 personas. En el viejo Izmir ke estava en un monte chikitiko, lo ke biviyan era solo unas kuantas mil personas. I dospuez de esto lo maz tadre en el anyo 300 aEK se fondo en Kadife Kale una sivdad mueva i grande.\nEn el tiempo de los Romanos entre las fraguas ke uvo en Izmir aviya un teatro stadyum, ma de esto kedo muy pokos rekuerdos. En lugar de esto Agora de Smyrna fue konservada bueno i se yamo Agora. La grandor ez 120 X 80 de largor, i tiene una ancha entrada. Por las doz partes teniya doz fraguas de doz etajes.\nEn el II syeklo aEK, Izmir paso a las manos de los Romanos, i por segunda vez estuvyeron bivyendo el tiempo de oro. En el anyo 88 aEK el rey de Pontus VI Mithridates, se apatrono de la sivdad. Dospuez de doz anyos la sivdad paso de muevo a las manos de los Romanos.\nAsigun la Biblia una de las siyete Iglisiyas ke se topavan en Smyrna, fue my emportante para el adelantamyento del Cristianizmo. El primer obispo Aziz Polikarp i uno ke eskrivyo la Biblia St. John eran unoz de los primeros kreyedores. Este nasyo en el anyo 70 dEK en Anadol, i por modo ke kreyo al Crisianizmo fue matado de parte de loz Romanos en la data 23 Febrero 155. Lo kemaron en el stadyum de la sivdad Izmir. En el anyo 395 dEK el Imperio Romano se aparto en doz. Izmir fue parte del Imperio Bizansiano del este.\nEl periodo de la Imperia Romana del este.\nEn el tiempo de la Imperia Romana del Este lor Arabos, los Selchukes, los Genevizoz, i los Kruseros se kijeron apatronar de la sivdad i uvo peleaz entre eyoz. En primero en el anyo 672 loz araboz atakaron de parte de la mar i lo uzaron komo us en loz atakoz ke izieron a Estanbol. Loz turkoz en el anyo 1076 por primera vez lo tomaron Izmir de las manos de loz Selchukes,i kon tiempo kon la ayuda de Chaka Bey ke era el primer i grande marinero Turko se apatronaron de la sivdad. Kon loz atakoz ke izo de Izmir para laz izlaz de Ege i a loz Dardaneles izo teror a lo Bizantinos. Dospuez de su muerte loz Bizantinos en el anyo 1098 se apatronaron de la sivdad. En el anyo 1204 la parte de la mar de la sivdad paso alaz manos de loz Shevalyes de Rodos. \nEn el anyo 1310 Aydinoglu Umur Bey se apatrono de la sivdad entera . En el 1344 los Cenovezoz apanyaron la sivdad del sud. Se apatronaron de la kale St Peter. Loz Aydinogullari Beyligi tomaron la parte norte de la sivdad ke se yomo Kadifekale. De akeya epoka kedo la nombradiya de Gavur Izmir, i esto se uzo para ke se konoska la sivdad del sid ke kedo en laz manoz de los Cenovezoz.\nEn medio del 14 sieklo la kale de st. peter I la sivdad del sud esta vez paso alas manos de los shovalyes de Rodos. Entre mientrez en el anyo 1398 el governo Osmanli izo un governo en Izmir. En el 1403 la armada Mogol se apatrono de la sivdad, i en la komanda de Timur dospues de venser al governo Osmanli derroko la kale de St. peter.\nEsta vensa de Timur fue la unika batalya kontra los hrisianos I por esto ez enteresante.Dospuez ke el governo Otomano se empeso a enreziar en el 1422 Murat 2. atako la sivdad. Despuez de esto Izmir se izo parte del Emperio Otomano.\nLa keila djudia de Izmir.\nLa keila djudia de Izmir se topa en la kosta de la mar Aege de Turkiya. Era kla keila maz grande i adelantada en el tiempo de loz Otomanos. La keila empeso a emplumar en el 17 sieclo . Era el sentro para los djudios ke vinieron de la Espanya i era el sentro de komersio i endustriya. Uno de los moradores de la sivdad era el mintirozo mashiah Shabtai Zvi . El teniya munchos hasidim en la keila. En medio del 19 sieklo empeso a amenguar el puevlo en la keila. I esto fue a kavza ke uvo discusionez kon el puevlo Grego. La Emperia Otomana empeso a atrazar a kavza de la batalya kon los Gregos. Kuando se fondo el Governo Israel munchos djudioz moradorez en Izmir emigraron a Israel kaji 10.000 personaz. En los anyos 1950 -1960 en el 20 sieklo se serraron munchos mosdot. Agora en Izmir biven kaji 2000 personaz, la sigunda de grandor en la Turkiya. Entre Estanbol i Izmir ay muncha diferensia en la quantudad en el puevlo.\nEl empesijo del djudaismo en Izmir.\nLa existensia de loz djudio en Izmir ez del tiempo de la biblia. Parese ke los djudios tenian influensa en el puevlo ke kreyiya en loz idolos. Unos kuantos de eyoz se konvertieron al djudaizmo. Pero los christianos parvinieron a amenguar la fuersa del puevlo djudio. En el tiempo de loz Bizantinos kaji no se nombrava djudios en Smirna. En los kazales del entorno kontinuaron a bivir djudios.\nEn el anyo 1424 la sivdad ke era dainda un kazal chiko fue konkistada de parte de loz Otomanoz, ke estava en laz manoz de loz Bizantinos i fue parte de la Imperia Otomana. En el sieklo 16 ay dizientez de parte de loz djudios ke vinieron a Izmir de la Espanya, i ke eran djudioz romantiotes. La mas parte de loz primeroz djudioz vinieron en el anyo 30 del sieklo 16. Ay provaz ke en el sieklo 16 uvo djudyoz en la sivdad en el anyo 1521 ke fueron aroncados de parte de los Otomanos de Belgrad i Serbia. I en el anyo 1524 fueron aroncados de Ungaria ibuda. Aviya tombas de los anyos 1540-1565 en Izmir i aviya enriva de las tombas sinyales djudyos. Maz despues se fondo keila sefaradit i portugezit ke emigraron de Asya, Afrika i del norte de Venezia. Pero en las eskrituryas de los Otomanos no ay dinguna prova de la existensia de alguna keila organizada. La emigrasion de loz djudios de Sefarad ala Imperia Otomana paso por Izmir en el sieklo XVI. Eyoz empesaron a bivir aya kuando Izmir se izo un porto santral de los Otomanos.\nEl periodo del Imperio Otomano.\nEn el anyo 1620 el emperio Otomano lez dio a los ajenos permision para ke se okupen kon merkanseria i ansi ke la sivdad se izo un sentro muy emportante.\nEn el anyo 1619 se avyo konsolato Fransez i en el anyo 1620 Inglez. En este tiempo empeso a trokar la existensia del puevlo. En el 16. sieklo en Izmir aviya 19 meskitas, 18 sinagogas i una sola eglisia, en las 9 maales de Izmir solo en la una biviyan hristiyanos.\nEn akel tyempo en el sentro de la sivdad la mayorita del puevlo eran Turkos Muslumanos; buen kadad de djudios, i la menoriya eran hristyanos. En el 17. sieklo Sabetay Sevi era uno del puevlo djudyo de Izmir. En el 1672 kuando Evliya Celebi vizito la sivdad i vido ke en la maale Alsancak estava pujando el puevlo no muslumano, i en su livro eskrivio ke pujaron los merkaderes Levantenes i los del oeste.\nEl tiempo de oro del 17. sieklo.\nLas primeras keilas ke se fondaron en Izmir en el 17. sieklo fueron yamadas ets a hayim, Portugal i girush. Loz amigos parese eran los ijos de los ke biviyan aya del sieklo 16. La mas parte de los moradodes djudyos eran Otomanos. Los djudios tenian posibilitad de orasyonar liberamente, teniyan eskolas i djuzgos apartados. La keila pagava dasios para los aktos. Kon los dasios ke tomavan de los miembros eran protegidas sus vidas. Este dasio se yamava jezia. La keila pagava para todos los miembros. \nEn la sivdad biviyan los frankos, merkadedes djudios de Portugal entre eyos aviya konvertidos ke tornaron al djudaismo. Antes de vinir ala Imperia Ottomana bivieron en Italia i en otros lugares. Eyos eran apartados de los djudios.\nEl primer Rav de Izmir en el anyo 1606 era Yitzhak Meir Alevi.\nMuryo en el anyo 1634 era de Konstantinopoli. En el anyo 20 del 17 sieklo vinieron muncho puevlo de Saloniki. En el anyo 1620 eskojeron a Yosef Iskapa de Salonik por el primer rabino de Izmir, el era djudio ke vino de Salonik i muryo en el anyo 1662 Del anyo 1631 en Izmir el primer rabino era el rav de todas las keilas. En el anyo 1644 en la sivdad aviya sej edas de djudios. Lo mas eran vinidos de la Espanya . Aviya i una chika eda de eshkenazis. Despues ke murya el Rav Alevi metieron otro primer rav aparte del Rav Ispaka, ke se yamava Azarya Yeushua Eshkenazi de Salonik i el muryo en el anyo 1647. Entre los dos rabinos aviya konflikto ke se apartaron a dos keilas. El konflikto era por el kashrut, avelim, i sfirat a Omer, degoyido, tisha be av i mas otras kozas. Los djudios de Salonik i los de Estanbol tenian pensamientos diferentes. Dospues ke muryo el rav eshkenazi i kon el entrevenir del primer rav de Konstantinopoli akseptaron todas las edas a los dichos del rav Ispaka. En el anyo 1657 se fondo una emprimeriya djudia en la sivdad ke ayudo a su engrandesimiento.\nSabetay Sevi era un mintirozo mashiah ke enganyo alos djudios de toda las partes del mundo. El era nasido en Izmir, era elevo del Rav Yosef Ispaka. En septembre 1655 torno a Izmir dospues de entornarse entre todos los djudios de la Imperia Otomana. I disho ke el era mashiah, en la keila todos estavan muy empresionados. Lo mas de los djudios entre eyos el primer rav Hayim Benveniste kreyeron en el i lo apoyaron, de mas teniya i 150 navis.Entro los ke lo kontradisieron fue el Rav Aaron lepapa.El sigundo rav fue aroncado de Izmirpor ke vino kontra. I el Rav Benveniste kero el uniko rav en la keila. En los kuatro mezes ke estuvo Sabetay Sevi en Izmir en otomno 1665 en la sivdad fue el sentro de los Mashiah. La vida i la merkansia en la sivdad se troko kon fiestas, bayles el puevlo empeso a tornar en teshua. Los ke no akseptaron a esta situasion fueron aroncados, i munchos fuyeron de la sivdad. Entre eyos el Rabi Shlomo Algazi ke era savio i alavado de parte de todos. Era el eshuegro del Rabi Aaron Lapapa, i fue ovligado de demandar un lugar para bivir en la keila de Genesia. Estas peleas sureyaron en Izmir fina dospues ke se konvertio Sabetay Sevi a ser muslumano.\nLos sieklos 18-19.\nLa keila djudia de Izmir kontinuo a enrekeserse mientres el sieklo 18-19. Loz djudios empesaron a okuparsen kon lana de kavras, i tapetes. El komersio kon la Evropa adelanto dez del anyo 1774. Munchos se okupron kon exportasion de igos, azeyte, pasas, tapetes i lugumbre. Aviya i transladodes para los merkadodes de Evropa bankas i konsulyas etranjeras. En akeya epoka las persona emportante\nEra Moshe Sonsino ke se okupava de la duana en el anyo 1718. I Moshe Arditi gizbar del governo en el anyo 1812. En el 19. sieklo pujaron los djudios ke lavoravan en la munisipalidad, i en la djustisia. \nEn medio del 18. sieklo lod djudios sufriyeron de munchas desgrasias fuertes. Fuegos grandes en los anyos 1743-1772 1841-1881. Mas de 10 kavsos de epidemiyas de kolera entre los anyos 1770-1892. I unos kuantos terremotos muy fuertes. En el fuego ke uvo en el anyo 1772 fue muy danjeroso. Se derroko la sinagoga ke se fraguo de muevo dospues de 28 anyos. En este tyempo los djudios fueron ovligados de orasionas en unas kazaz ke se konvertieron a kaza de orasion. En el 18. sieklo Izmir se izo el sentro de la empresa ebraika treseda de grandos enla emperia otomana, Dospues de Konstantinopoli i Saloniki. \nFina el empesijo del 20. sieklo se empreso mas de 400 titolos lo mas livros de rabis. Munchos de estos livros fueron eskritos en Izmir. En los anyos 1913-1922 . La empresa Ben Sinior fue la empresa de alkavo ke uvo 12 empresas. Unos kuantos de rabinos de Izmir emigraron a Israel. Hayim Ben Yaakov Abulafia murio en el anyo 1744. Nasio en Tiberia, fue el gran rabino de Izmir \nEn los anyos 1720-1740.\nEl torno a Tiberia kon sus elevos I renuvo la keila djudia en la sivdad kon el ayudo de las keilas de Estambol i de Israel.\nEn el 19. sieklo la situasion entre los djudios I el puevlo grego empeso a ennegreser en Izmir.En el 18. sieklo uvo unas akuzasiones kontra los djudios de parte de los gregos i en los anyos 1864-1901 uvo sej kavzos de matansinas. La polisia Otomana se mesklo en el kavzo en la parte de los djudios, i de mas kuando en el 1872 fueron assasinados doz djudios. I en el anyo 1901 munchos gregos amenasaron a atakar una keila djudia. \nEn el 19. sieklo una parte de djudios fueron protejados de parte de las komunitas Evropeas en la sivdad.\nMunchos tomaron suditansia Italyana, otros franseza I otros komo la famiya Palachi I Leon tomaron protejo Hollandezo. En el empesijo del sieklo 20. se fraguo Bet El, una sinagoga grande i empresionante de Izmir. Esta sinagoga se fraguo de parte de artistos Italianos ke fueron envitados particularmente . Ay enfluensa Evropea moderna, i de mas el lugar de la teva es serka del Kotel a Mizrahi. \nEn el 19. sieclo fueron emprimadas gazetas i eskriturias djudiyas, i esto izo trokamientos en la vida kultural del puevlo en Izmir. En el 1846 salyo a luz la primera gazeta djudia, perta del oriente, de parte de Pincherle. I despues salyeron 5 eskrituriaz djudiyas como la Buena Esperansa (1871-1910) el messerret (1897-1922) i todos en ladino. En el 1838 fina el kavo del sieklo fueron emprimados mas de 110 livros en ladino, komo poeziyas, livros de ley i konsejas.\nEl 20. sieklo.\nEn medio del 19. sieklo la kantidad de los djudios de Izmir empeso a abashar. En el anyo 1868 biviyan en Izmir 40.000 djudios. En el empesijo del 20. sieklo abasho a 25.000 personas. Entre eyos aviya una chikitika keila de Eshkenaziz ke se fondo de parte de los emigrantes ke vinieron de Rusia en el anyo 1905. Lo ke ayudo a adelantar la keila fue vapores ke viniyan de Odessa. Kada diya de mierkoles, una ves ala semana para Estanbol, Izmir, Biria, Haifa Yafo fina Aleksandriya. Estos vapores fueron uzados i para la sigunda aliya ke vinieron de Odesa. \nDospues ke kayo la Emperia Ottomana i la gerra entre los Turkos i los Gregos 1919-1921 ke fue derrokada la sivdad munchos djudios abandonaron la sivdad. Munchos se fueron a la Gresia, Fransia, Amerika i Argentina. En el anyo 1927 aviya en Izmir 17.000 djudios, en el 1947 abasho la kantidad a 15.000.\nEn los diyas de la sigunda gerra mondial los djudios de Izmir ayudaron a salvar kaji mil djudios de las tyerra gregas ke fueron okupadas de parte de los nazistos. En disiembre 1943 kon la ayuda de los partizanos gregos fuyeron ala Turkiya kon barkitas una kantidad de djudios gregos. Eyos fueron aresividos en Izmir de parte de la keila, fina ke el governo Inglez de Estanbol permitio ke emigren a Israel. Dospuez ke se fondo el governo Israel emigraron komo 10.000 djudios de Izmir a Israel. En el empesijo del anyo 1960 aviya en Izmir manko de 2.000 djudios, ke antes aviya en Izmir 2.300.000 moradores. Dospues de Estanbol Izmir era la sigunda sivdad de grandor en Turkiya.\nLa keila de oy.\nEl apokamyento de los djudios en el empesijo del anyo 1950 del sieklo 20. kavzo a serrar unos kuantos lugares de la keila. Komo la eskola Allians, ke se avio de muevo i se serro por entero en el anyo 1960. En la keil;a aviya una eskola i dos sinagogas, ospital i un beit din en la kavesera del Rav Arashi Moreno Sigura fina su muerte en el anyo 1966. En el anyo 1970 aviya dainda aksiones de mansevikos, una vida relijiosa kon dos sinagogas. Beit El i Shaar Ashamayim, una sinagoga mueva en la maale mueva Alsancak, i aya se topava el buro del rabanut i la keila. Las ovras kulturadas era aranjada de parte Liga una organizasion de donos fondada en el 1990. La eskola antika Talmud Tora se serro en el 1998, los elevos ke kedaron fueron pasados ala eskola Amerikana del lugar. Komo 150 elevos ambezan en la eskola elementaria djudiya. La lingua ke se ambeza ez el Turko\n15 oras ala semana ambezan el Ebreo. En el ospial de Karatash son mirados i hazinos ke no son djudios.\nEkonomia.\nEl turizmo es parte emportante del manadero de la ekonomia de la sivdad de Izmir. El su sentro o kasko antiko kuenta kon antikas fraguas ke engalanan el porto.\nTurizmo.\nLa sivdad de Izmir konta kon una emportante oferta ostelera, ay aki munchos sitios de intereso ande los turistas pueden visitar.\nAkodros.\nSivdades ermanas.\nEsto ez una amigavle ke se aze entre la sivdad del paiz kon otras sivdades ajenas. Loz miembros de las minisipalidad konfirman ke la sivdad ermana kale ke akonante de parte Kulturala, Ekonomiya, Komersio, Turizmo, Estudio, Spor i Sanedad. I kale ke tengan relasyones de amigavle i de pas. Aparte de esto las doz sivdades ermanas paresen en la istoria, geografiya i kultura. Izmir tiene 31 sivdades ermanas:"}
{"id": "7300", "revid": "4628", "url": "https://lad.wikipedia.org/wiki?curid=7300", "title": "Belmonte", "text": "Belmonte es una viya portugeza en el distrito de Castelo Branco, en la rejion Sentrala i la subreji\u00f3n de Cova da Beira, kon serka de 3.200 abitantes. Es sede de un munisipio kon 114,56 km\u00b2 de \u00e1rea i 7.592 abitantes (2001), divididos en 5 fregues\u00edas. El munisipio est\u00e1 limitado al nord por las viyas de Guarda, al este por Sabugal, al sudeste por Fund\u00e3o i al oeste por la Covilh\u00e3. La viya es konosida por ser ande nasi\u00f3 Pedro \u00c1lvares Cabral el dishkovridor de Brasil. Endem\u00e1s, la viya es konosida d\u00e9ke una komunita de Bnei Anusim bive en la viya desde los diyas de la Inikisision, i asta muestros diyas sigieron pratktikando el su djudaismo de manera eshkondida. Se les konose komo Djudios de Belmonte. En la via endemas se ankontra el Muzeyo Djudio de Belmonte, el prim\u00e9r muzeyo djudio del paez."}
{"id": "7301", "revid": "18091", "url": "https://lad.wikipedia.org/wiki?curid=7301", "title": "Djudios de Belmonte", "text": "Los Djudios de Belmonte son una komunita de djudios la kuala estuvo praktikando la su relijion en sekreto durante sienes de anyos shuk\u00far a kazamy\u00e9ntos entre eyos mismos i al kudiar de no amostrar dingun sim\u00e1n de la su relijion. La komunita tiene su orijin en la viya de Belmonte, Portugal, enel syeklo XII, i mantuvieron el su sektrero asta el sy\u00e9klo XX, kuando enelanyo 1917 un enjeniero de minas polako de orijin djudio yamado Samuel Schwarz vijit\u00f3 la viya. Eyos ofisialmente deklararon el su djudaismo en la anyada de los 70, i aperturaron una esnoga, la Esnoga Bet Eliyahu enel anyo 1996. Enel anyo 2003, el Belmonte Project fue fondado por la American Sephardi Federation para reunir par\u00e1s para merkar material edukativo i relijiozo djudio para la komunita. Los djudios de Belmonte Gu\u00e1dran munchas tradisiones sefardies antikas. \nLos primeros kontaktos con otros djud\u00edos empiesaron resientemente, espesialmente a traverso de la organizasion Shavei Israel. "}
{"id": "7303", "revid": "18091", "url": "https://lad.wikipedia.org/wiki?curid=7303", "title": "Der Judenstaat", "text": "Der Judenstaat (\"El Estato Djudio\", en lingua djudeo-espanyola) es un livro ke se konsidera el ponkto de empesijo del movimento zionista. El livro deklara ke el problema del antisemitismo s\u00f3lu va ser solusionado kuando los djudios dispersos por el mundo se puedan reunir a bivir en el su propio estato independy\u00e9nte.\nEste livro fue eshkrito por el djurnalista ostriako Theodor Herzl, editor liter\u00e1rio del djurnal vienezo Neue Freie Presse, enel anyo 1896. Dempu\u00e9s del Prim\u00e9r Kongreso Zionista, el kualo fue echo en la sivdad suisa de Basilea el 29 de Ogusto de 1897, fue kreida la Organizasion Zionista Mondial, kon Herzl komo el su prim\u00e9r presidente.\nEste livro kavz\u00f3 un impakto inesperado enel mundo djudio de fines del sy\u00e9klo XIX. Asta esos diyas, los djudios s\u00f3lu avlavan del antisemitismo en alkunos enkontros privados i afilu alkunos az\u00edan komo ignorarlo para no yamas la atensi\u00f3n de inimigos. Herzl, entremientes, denunsi\u00f3 el antisemitismo komo dinguna persona av\u00eda echo antes, i le dio un tratamiento personal, al yevarlo a enkontros ande se avlava a altos levelos de govierno de las potensias de la epoka. Antes de el, s\u00f3lu el djudio ruso Leon Pinsker, avl\u00f3 del problema enel su livro Otoemansipasion. El propio Herzl admiti\u00f3 ke de no aver meldado este livro, ulai el no kal\u00eda eskrivir \"Der Judenstaat\", el kualo fue traduzido poko dempues de publikarlo al ingles,ruso, idish, ivrit, fransez i espanyol. Enel su komentario editorial, el djurnal inglez Jewish Chronicle publik\u00f3: \"Un Mosh\u00e9 Rabenu akaba de apareser. El se yama Theodor Herzl\"."}
{"id": "7306", "revid": "7331", "url": "https://lad.wikipedia.org/wiki?curid=7306", "title": "Selbstemanzipation", "text": "Selbstemanzipation (en alman \"Otoemansipasi\u00f3n\") es un livriko zionista eskrito por el m\u00e9diko i aktivista djudio de orijin ruso-polako Leon Pinsker enel anyo 1882. El ensayo analisa los orijines del antisemitizmo i popone luchar por un estato djudio i el dezvelopamyento de una identidad i konsiensa nasionala djudia. Pinsker orijinalmente apoyaba la asimilasion, la kuala demandaba un mayor respekto de los diritos umanos para los djud\u00edos en Rusia. Afil\u00fa dempues de pogroms i atakoskontra los djudios en la Rusia Zarista enel anyo 1881, i una vijita a Evropa Oksidentala a empieses del anyo 1882, la su opini\u00f3n trok\u00f3 por kompleto. Ese mismo anyo publiko an\u00f3nimamente el ensayo en alm\u00e1n. La mueva perspektiva de Pinsker endemas lo yev\u00f3 a partisipar enel dezvelopamyento del grup djudio Hovevei Zion, del kualo el era el lider. El ensayo fue inspirado enel grup i djud\u00edos en toda Evropa; fue el empiese del desvelopamyento del zionismo i del Estado djudio. El livriko orijinal en alman fue puvlikado el 1 de Jenero de 1882."}
{"id": "7307", "revid": "18091", "url": "https://lad.wikipedia.org/wiki?curid=7307", "title": "DeLeon", "text": "DeLeon es una banda de rock la kuala kanta kantikas tradisionalas sefardis kon musika rock indie. El nombre del grup fue tomado del mekubal del sy\u00e9klo XII Moshe DeLeon i de la alkunya del pap\u00fa del lider kantadero de la banda, Daniel Saks. Los my\u00e9mbos del grup son Daniel Saks, Kevin Snider, Justin Riddle, Amy Crawford i Andrew Oom.\nLa banda empies\u00f3 a tokar en Avril del anyo 2007. Asta oy endiya, DeLeon tiene apresentasiones kon Balkan Beat Box, Os Mutantes, Gogol Bordello, Ozomatli i Mike Gordon. Daniel Saks es endemas kantante de The LeeVees. El tiene un album komo solista, lansado el 12 de Ogusto de 2008, basho la kompanyia JDub Records. Los sonetes del grup DeLeon son egzotikos i unikos, d\u00e9ke misturan en la misma kantika, ivrit, inglez i ladino kon la musika urbana mod\u00e9rna. "}
{"id": "7308", "revid": "453", "url": "https://lad.wikipedia.org/wiki?curid=7308", "title": "Pharaoh's Daughter", "text": "Pharaoh's Daughter es un grup de world music de la sivdad de Mueva York. La su musika es una meskla de la musika folk amerikana, klezmer i sonetes del Midio Oryente.\nLa lider del grup es Basya Schechter. Los otros myembros del grup son Daphna Mor, Meg Okura, Yuval Lion, Shanir Ezra Blumenkranz, Noah Hoffeld, Daniel Freedman, Jason Lindner i Alan Kashan. Entre los instrumentos uzados por eyos estan la gitara, el ut, el saz, el violin, el ney, los tamborikos, el santur i el violoncello. Alkunas de las sus kantikas son endjudeo-espanyol, komo \"Ija Mia\", del album \"Out of the Reeds\" i \"Enpesare\", del album \"Haran\". Endemas, Basya Schechter tiene gravado, enel album \"HaLailah Hazeh - The Music of Pesah at BJ\" de la komunita B'nai Jeshurun, la kantika \"Moshe sali\u00f3 de Misrayim\"."}
{"id": "7310", "revid": "18091", "url": "https://lad.wikipedia.org/wiki?curid=7310", "title": "Kol Oud Tof Trio", "text": "Kol Oud Tof Trio es un grup musikal yisraeli de musika del Medio Oryente. El su nombre signifika en ivrit \"Boz, ut, tamburiko\", los instrumentos musikales en los kualos esta bazada la musika kriada por eyos. Los integrantes son Esti Kenan-Ofri, una soprano nasida en Italia; Armand Sabach, konosido tanyedor de ut espesialisado en musika araba, i el perkusionista Oren Fried. \nEn la su musika eyos mesklan poeziya relijioza djudia en ivrit, bakashot i kantikas tradisionalas de Andaluziya i Marroko en ivrit, haketia, djudeo-arabo de Marroko i arabo."}
{"id": "7311", "revid": "209", "url": "https://lad.wikipedia.org/wiki?curid=7311", "title": "Kol Oud Tof trio", "text": ""}
{"id": "7316", "revid": "18091", "url": "https://lad.wikipedia.org/wiki?curid=7316", "title": "Elias Canetti", "text": "Elias Canetti (Rutschuk, sivdad del Emperio Ottomano, endagora yamada Ruse en la aktuala Bulgaria, 25 de Djulio de 1905 - Zurigo, 14 de Ogusto de 1994), eskritor i filosofo en lingua almana, Premio Nobel de Literatura enel anyo 1981.\nBiografiya.\nIjo de una famiya de merkaderes sefardis (la su famiya tin\u00eda el su orijin en Kanyete, viya de Kuenka, Espanya de ande es Ijo Adoptivo), bivi\u00f3 en la aktuala Bulgaria asta ke enel anyo 1911 se fue a bivir al Reyno Unito, m\u00e1 presisamente a la sivdad de Manchester, ande izo kontakto con las amijores obras de la literatura universala. Desde manseviko avlaba el bulgariano, el alm\u00e1n i el ladino. Dempues de murir el su padre, la famiya Canetti se fue a bivir a Ostria, en la sivdad de Viena ande biven la Primera Gerra Mondial i se yena de orgolyo al dizir a sus amigos chikos de ser \"prim\u00e9ro britaniko antes ke ostriako\". Ma afil\u00fa dempues de instalado en Ostria, uz\u00f3 prinsipalmente el alm\u00e1n.\nDempues de bivir en Zurigo i en Almania, abolt\u00f3 muevamente a Viena en 1924 komo elevo de Siensas K\u00edmikas, lisens\u00e1ndose en 1929, anke la su mayor pasi\u00f3n era la literatura, arte la kuala estudi\u00f3 en Suisa. Kuando vivia en Viena, se kaza kon la eskritora Veza Taubner, i eskrive las sus primeras obras: \"La Boda\", \"La Komedia de las Vanidades\" i \"Avto de Fe\". En 1938, dempu\u00e9s de la Noche de los kristales rotos en Ostria i Almania, Canetti se fue a bivir a Londra, aziendose sivdadano britaniko enel anyo 1952. Es y\u00ed ande bivi\u00f3 provemente lavoraando en una de las sus mayores obras, Masa i poder, enfluido muncho por la Almania nazi ke vio kon los sus propios ojos. Ink\u00f3modo con la mentalidad i las kostumbras inglezas, se izo muy kr\u00edtiko de los intelektuales del paez, komo deskrive en el su livro \"Fiesta basho las bombas\", i fue amante de la novelista brit\u00e1nika Iris Murdoch, de la kuala desh\u00f3 en este livro un retrato sin miserikodria. A partir de la anyada de los 70, bivi\u00f3 en Zurigo asta la su muerte, el 14 de Ogusto de 1994. Enel anyo 1971, dempues de la muerte de la su primera esposa, se kaza kon la kuradora de arte Hera Buschor, kon la kuala tiene una ija. Enel anyo 1972 resive el Premio Georg B\u00fcchner, el m\u00e1s emportante rekonosimy\u00e9nto literario en lingua alemana, i enelanyo 1981 el Premio Nobel de Literatura. Entre los fondamentos de la entrega del Nobel, se mensiona el su estudio de los movimentos de masas i de manera espesiala kon la brutalidad del nasionalsosyalismo alman i de las diktaduras en jeneral. Toda la su obra personala no va pueder ser konosida asta el anyo 2024, komo el establesi\u00f3 enel su testamento."}
{"id": "7317", "revid": "15343", "url": "https://lad.wikipedia.org/wiki?curid=7317", "title": "Isak Samokovlija", "text": "Samuel Isak Samokovlija fue un eskritor de Bosnia i Hersegovina, nasido en la sivdad de Gora\u017ede el 3 de Septembre de 1889, en una famiya sefardi la kuava vin\u00eda de la sivdad Bulgariana de Samokovo. Endemas, era mediko de profesion, la kuala estudio shukur a una beka de la sosyet\u00e9 de benefisensia djudia \"La Benevolentia\". Se kaz\u00f3 kon la vieneza Hedda Brunner, kon la kuala tuvo 3 ijos. Lavor\u00f3 enel Espital Militar Kosevo de la sivdad de Sarajevo.\nLas sus istoryas avlan de la vida de los djudios sefardis de Bosnia i Hersegovina. Alkunos de sus poemas fueron publikados en las revistas \u017divot Jevrejski i Srpski knjizevni. En la Sigunda Gerra Mondiala es despedido del Espital i obligado a yevar una sinta amariya kon la Magen David, kon la kuala los nazis markaron a todos los djudios. Dempues es yevado a un kampamento de rifujiados en el ponte Alipa\u0161ino en Sarajevo. En la primavera de 1945 se eskapa de los Ustasha i se eskondi\u00f3 asta la liberasion del paez.Dempues de la Sigonda Gerra Mondiala, abolt\u00f3 a Sarajevo i lavor\u00f3 komo redaktor shefe de la revista \"Brazda\" de 1948 a 1951, i de la revista \"Svjetlost\" de 1951 asta la su muerte. Tambien fue elejido presidente de la Asosyasion de Eskritores de Bosnia i Hersegovina. El murio en la sivdad de Sarajevo, el 15 de Jenero de 1955. Fue entierrado enel betahayim djudio de Sarajevo. El 20 de Mayo de 2006, la posta de Bosnia i Hersegovina publik\u00f3 un timbro espesial para arikodr\u00e1r el 60 aniversario de la prim\u00e9ra publikasion de un livro de Isak Samokovlija."}
{"id": "7318", "revid": "7321", "url": "https://lad.wikipedia.org/wiki?curid=7318", "title": "Anusim", "text": "Los Anusim, tambien konozidos kon el termo despektivo marrano, aze referensia a los djudios de la Peninsula Iberika ke se konvirtieron eksternamente al kristyanismo ma afil\u00fa sigieron observando klandestinamente la su reliji\u00f3n (el djudaismo) i las sus kostumbras. Sobre todu entre los sy\u00e9klos XV i XVII, en sentido amplio, i con intensi\u00f3n kalumniosa, el termo se uz\u00f3 popularmente para todos los djudiokonversos de la Pen\u00ednsula i los sus desendientes, insinuando, kon sanya, la poka o dinguna sinseridad de la su konversi\u00f3n.\nOy endiya, el termo \"marrano\", a pesar del su orijin klaramente despektivo, sige uzado por los istoryadores; andjak, los sefardis prefieren uzar la palavra ebrea Anusim, (\u05d0\u05e0\u05d5\u05e1\u05d9\u05dd, 'forsados' o 'huersados'), o bien Benei Anusim (\u05d1\u05e0\u05d9 \u05d0\u05e0\u05d5\u05e1\u05d9\u05dd, 'Ijos de Anusim'), termo legal de la Alaha ke se aplika a los djudios ke son huersados a trokar la su relijion en kontro de la su voluntad. El investigador Isra\u00ebl Salvator R\u00e9vah defini\u00f3 al \"forsado\" o \"konverso\" komo \u00abun kat\u00f3liko sin fe i un djudio sin saber, andjak un djud\u00edo por voluntad\u00bb."}
{"id": "7319", "revid": "6882", "url": "https://lad.wikipedia.org/wiki?curid=7319", "title": "Burekas", "text": "Las Burekas son unas empanadikas o pastelikos fritos komunes a la kuzina de la Turkiya i los Balkanes, en jeneral de todas las rejiones basho kontrolo del Emperio Ottomano. Se azen kon una pasta de filo, i jeneralmente se reyenan kon pendir (k\u00e9zo blanko), karne pikada, o zarzevates. \nEtimolojiya.\nEl nombre \"bureka\" se deriva de la palavra turkana b\u00f6rek, la kuala anke en turkano tiene munchos uzos, en otras linguas solu se relasiona kon este plato. Proviene de la ra\u00eds turkana \"bur-\" 'retuerser' komo en serbio, ande las palavras \"savija\u010da\" (de savijati) i \"gibanica\" (prosedente de gibati) tambi\u00e9n deskriven un plato con kapas paresido, i tienen las mismas ra\u00edses en el signifikado de 'retuerzido', o ulay del persa \"b\u016brek\". En albanezo se yaman \"byrek\", en armenio \"boereg\", en arabo \"burek\", en ivrit \"\u05d1\u05d5\u05e8\u05e7\u05d4\", en bulgariano \"\u0431\u044e\u0440\u0435\u043a\", en gr\u00e9go \"\u03bc\u03c0\u03bf\u03c5\u03c1\u03ad\u03ba\u03b9\", en azeri \"piroq\", en Tunesia \"brik\", en Krimea \"cheburek\" i en toda la antika Yugoslavia se le konose komo \"burek\"."}
{"id": "7320", "revid": "15325", "url": "https://lad.wikipedia.org/wiki?curid=7320", "title": "\u0130vo Molinas", "text": "\u0130vo Molinas es un djurnalista i eskritor sefardi, konosido por el su lavoro en el djurnal \u015ealom, publikado settimanalmente. El djurnal es konsiderado la boz prinsipala de la komunita djudia de la Turkiya.\n\u0130vo Molinas nasi\u00f3 enel anyo 1960 en Estambol, Turkiya. Dempu\u00e9s de graduarse del lis\u00e9 fransez Saint Benoit, estudio Enjenieriya Kemika en la Universita Bogazici. Endemas, tiene un Diploma de Postgrado en Marketing Internasional de la Universita de Estambol. Aktualmente est\u00e1 kazado i tiene dos ijos, i avla kolay el inglez i fransez. Aktualmente es el direktor del djurnal \u015ealom."}
{"id": "7321", "revid": "18091", "url": "https://lad.wikipedia.org/wiki?curid=7321", "title": "Isaac Chocr\u00f3n", "text": "Isaac Chocr\u00f3n era un eskritor i djurnalista venezuelano de orijin djudio sefardi. Isaac Chocr\u00f3n nasi\u00f3 en la sivdad de Maracay enel anyo 1933, i el su empesijo komo eskritor de novelas fue kon la ovra \"Pasaje\", enel anyo 1956. Entre otras de las sus novelas m\u00e1 konosidas, se ankontra \"50 vacas gordas\" (50 vakas godras) la kuala eskrivi\u00f3 enel anyo 1980. Es konosido en el mundo por los giones de teatro ke tiene eskritos. La mayor parte de los sus eskritos se bazan enel teatro inglez de oy endiya.\nKomo ensayista.\nIsaac Chocr\u00f3n tambi\u00e9n tiene eskritos varios ensayos, komo \"El nuevo teatro venezolano\" (1966, \"El muevo teatro Venezuelano\") i \"Tendencias del teatro contempor\u00e1neo\" (1968, \"Tendensias del teatro de oy endiya\"). La su \u00faltima ovra, \"Tap Dance\", kompleta endjunto a \"Clipper\" i \"Animales Feroces\", una trilojiya ande el tema sentral es la famiya.\nMuerte.\nIsaac Chocr\u00f3n muri\u00f3 el 6 de noviembre del anyo 2011 en la sivdad de Karakas."}
{"id": "7322", "revid": "4628", "url": "https://lad.wikipedia.org/wiki?curid=7322", "title": "Tanjer", "text": "Tanjer (en arabo, en haketia i en bereber \u0637\u0646\u0686\u0629, \"\u1e6canja\"; en fransez Tangier) es una sivdad del Nord de Marroko, kapitala de la wilaya de Tanjer-Tetuan. La sivdad tiene una istorya muy antika dek\u00e9 desde el sy\u00e9klo V AEK la rejion es un sitio de kruse de kulturas i puevlos. Desde los Fenisyanos, asta aktualmente Marroko, la sivdad i la rejion a sido un lugar para el komersio."}
{"id": "7323", "revid": "7321", "url": "https://lad.wikipedia.org/wiki?curid=7323", "title": "Taqbaylit", "text": "El Taqbaylit o Kabil es una las linguas bereberes avladas en la rejion montanyoza del nord de Arjelia konosida komo Kabilia.\nAvlantes.\nEs la sigunda lingua en kantidad de avlantes de las linguas bereberes, kon kaji 8 milyones de personas ke la uzan abitualmente, dempues del Tashelhit (chleuh), avlado en el sud de Marroko por entre ochu i dies milyones. Unos 5.5 milyones de avlantes biven en Arjelia i el resto konforman parte de la povlasi\u00f3n migrante ke bive o lavora en Fransia i otros paezes de Evropa.\nEl Taqbaylit, es endjunto al Tamajaq y el Chaoui una de las tres linguas de orijin bereber uzadas en Arjelia. Una riforma a la konstitusion del paez, aprobada el 10 de Avril de 2002 rikonosi\u00f3 el tamazight komo lingua nasionala de Arjelia.. Komo esta defendida la television privada en Arjelia, la komunita kabil en Fransia krio un kanal de television el kualo transmite a traves de satelit desde la sivdad de Paris yamado Berb\u00e8re T\u00e9l\u00e9vision."}
{"id": "7325", "revid": "15009", "url": "https://lad.wikipedia.org/wiki?curid=7325", "title": "Lingua neerlandesa", "text": "La Lingua Neerlandesa pertenese a la famiya jermanika del grup de las linguas indoevropeas. Konforma parte del grupo jerm\u00e1niko oksidental, relasionada kon el basho alem\u00e1n. Es la lingua materna de unos 22,5 milyones de personas enel mundo. "}
{"id": "7326", "revid": "204", "url": "https://lad.wikipedia.org/wiki?curid=7326", "title": "Yosef Karo", "text": "Yosef ben Efraim Karo es uno de los m\u00e1s emportantes hahamim de la istorya del puevlo djudio. Nasi\u00f3 en Toledo, Espanya enel anyo 1488; muri\u00f3 en Tzfat, Emperio Ottomano enel anyo 1575. Karo es el avtor del livro Shulhan Aruh, el mas emportante livro relasionado kon la Alaha. Este livro es la mayor otoridad para los djudios i por este, al haham Karo se le yama Amehaber (ivrit: \"El Avtor\") i Maran (arameo: \"El muestro maestro\")."}
{"id": "7327", "revid": "209", "url": "https://lad.wikipedia.org/wiki?curid=7327", "title": "Moses Maimonides", "text": ""}
{"id": "7328", "revid": "18091", "url": "https://lad.wikipedia.org/wiki?curid=7328", "title": "Gad Elbaz", "text": "Gad Elbaz (en ivrit \u05d2\u05d3 \u05d0\u05dc\u05d1\u05d6) es un konosido kantadero haredi yisraeli de orijin sefardi. El es amijor konosido por el su \u00e9gzito # 1, \"Alaila Ze Azman\" (Esta noche es el momento), i por ser el ijo del kantante de Musika Mizrahi Benny Elbaz.\nBiografiya.\nEl empesijo de la karriera musikala de Gad fue a la edad de 4 anyos. El su primer dueto fue kon el su padre, el kualo a la su vez era un kantadero famoso de Musika Mizrahi, kuando kantaron endjuntos quien a su vez era un cantante de renombre Mizrahi, cuando cantaron \"Aba, Otha Ani Oev\" (Padre, A ti te Kero). Kuando tin\u00eda 7 anyos, la famiya de Gad se izo observante. La kansi\u00f3n de la prim\u00e9ra i m\u00e1s famosa eskrita por el su padre, i kantada por eyos dos dempu\u00e9s de ke se trokaron en haredim, fue \"Lo Kashe Lahzor B'Tshuva\" (no es zor aboltar en tshuv\u00e1). La kantika fue un \u00e9gzito instant\u00e1neo, i tok\u00f3 las vidas de miles de famiyas no-observantes yisraelis.\nKuando Gad tin\u00eda 20 anyos, konosi\u00f3 a la su futura esposa, yamada Moran, la kuala endemas era una fan de el. Eyos tienen dos ijos endjuntos.\nKarriera profesionala.\nKuando ninyo, grav\u00f3 katro diskos kon el su padre, i m\u00e1s adel\u00e1ntre, sinko m\u00e1s komo solista. El tin\u00eda 16 anyos kuando se lans\u00f3 el prim\u00e9r su eshu\u00e9rso komo solista, yamado \"Luz al final del t\u00fanel\". Enel anyo 2005, lans\u00f3 \"\u05de\u05e9\u05de\u05e2\u05d5\u05d9\u05d5\u05ea\" (Signifikados), el kualo vendi\u00f3 kaji 100.000 kopias s\u00f3lu en Israel. La su musika, kon kantikas de ritmo pop misturado kon sonetes oryentales i letras relijiozas, atrae al puvliko, tanto el relijiozo, komo el tradisional i el hiloni. Enel anyo 2006, lans\u00f3 un muevo \u00e1lbum, yamado \"Kimat Shaket\" (\u05db\u05de\u05e2\u05ea \u05e9\u05e7\u05d8, kaji silensioso) i un muevo disko yamado \"Bein Atipot\" (entre las gotas), fue lansado enel anyo 2008, ko-produzido por Ruddy P\u00e9rez, el kualo tiene eskritas kansiones para Christina Aguilera . Una de las kantikas de este disko, \"Olam shel Yeladim\" (Un mundo para los ninyos), se ha trokado en un grande \u00e9gzito.\nEl 26 de Ogusto de 2008, Gad ofrese un grande konsierto enel anfiteatro romano de Kesariya, Israel. Este konsierto fue transmitido por el kanal de m\u00fasika yisraeli Music 24. Gad fue endemas el prim\u00e9r kantadero haredi en azer un konsierto en Kesariya . Gad kanto enel konsierto kantikas gravadas kon kantaderos komo Harel Moyal, Shlomi Shabbat, i Benny Elbaz, kantikas klasikas komo \"Kol Ahayalim Hozirim La'baita\" (todos los soldados estan aboltando a kaza). El konsierto fue un \u00e9gzito, i dempues salio a la venta DVD endjunto a un CD enel anyo 2009. Endagora Gad Elbaz\ntiene presentasiones en Estatos Unitos, Fransia, Ostralya, Suisa, Kanada i Israel.\nAspektos relijiozos.\nEn una entrevista kon Jewish Music Insider, Gad Elbaz mensiona el su buto de mantener biva la fe del puevlo a traverso de la su musika . El su objektivo es unir a la djente i kriar la unidad a traverso de la m\u00fasika. \u00c9l kanta endjunto a m\u00fasikos no relijiozos de Israel komo los kantaderos de Musika Mizrahi Lidor Yosefi, Shlomi Shabat i el rapero Alon DeLoco. La su musika atrae a relijiozos, no relijozos i afil\u00fa no-djudios."}
{"id": "7329", "revid": "17150", "url": "https://lad.wikipedia.org/wiki?curid=7329", "title": "Baruh Benacerraf", "text": "Baruj Benacerraf (1920 - 2011) era un mediko venezuelano-amerikano de orijin sefardi. El su padre nasi\u00f3 en Marroko i la su madre en Arjelia. Baruj Benacerraf resivi\u00f3, endjunto kon Jean Dausset i George D. Snell el Premio Nobel de Medisina enel anyo 1980, shukur a los sus dishkovrimyentos relasionados kon estrukturas determinadas por la jenetika en la superfisie de la s\u00e9lula ke regulan las reaksiyones del sistem inmunol\u00f3jiko, espesifikamente los yamados \"jenes Ir\", los kualos regulan la resposta inmune frente a un determinado antijeno soluble. En otras palavras, amostra ke la resposta inmune frente a un ant\u00edjeno es distinta para kada persona i es eredada asig\u00fan las leyes de Mendel. Todos los individuos pueden responder frente a un mismo ant\u00edjeno soluble m\u00e1 kada uno rekonose distintos determinantes antij\u00e9nikos. Ese patr\u00f3n de rekonosimy\u00e9nto individual es eredado de los padres.\nBiografiya.\nBaruj Benacerraf nasi\u00f3 en Karakas, la sivdad kapitala de Venezuela el 29 de Oktobre de 1920. Baruj estudio en la Universita Columbia i en la Eskola Medika de Virginia en Richmond. Se izo sivdadano amerikano enel anyo 1943. Fue mediko de las hu\u00e9rsas militares de Estatos Unitos d'Amerika durante la Sigunda Gerra Mondial. Enel anyo 1948 empiesa la su karriera de investigador. Enel anyo 1970, empiesa a dar lisiones de patolojiya en la Eskola de Medisina de la Universita Harvard. Es elejido myembro de la Akademia Nordamerikana de Artes i Sensias enel anyo 1972 i de la Akademia de Sensias de los Estatos Unitos enel anyo 1973. Resive el Premio Nobel de Medisina enel anyo 1980. En 1990 resivi\u00f3 la National Medal of Science por las sus kontribusiyones enel kampo de la medisina.\nPremios.\nEndem\u00e1s del Premio Nobel, tiene resividos:"}
{"id": "7335", "revid": "18091", "url": "https://lad.wikipedia.org/wiki?curid=7335", "title": "Betahayim djudio de Montju\u00efc", "text": "El Betahayim djudio de Montju\u00efc es ulai el sembol m\u00e1 signifikativo i emportante de la memoria i la kultura de la komunita djudia de Katalunya durante la Edad Media. El sementario Esta ubikado en un chiko kampo en la montanya de Montju\u00efc, a unos 100 m ensima del nivel de la mar, desde ande se puedia ver toda la sivdad medievala de Barselona, enel interior de la kuala se ankontraba la m\u00e1ale djudia de la sivdad, yamada el \"Call de Barselona\". Se tiene hab\u00e9r de la egzistensia de este betahayim desde el sy\u00e9klo XI (anyo 1091), kuando el Konde Ramon Berenguer restituy\u00f3 unas vinyas en la \"Canonja de la Santa Creu\" i \"Santa Eul\u00e0lia de Barselona\", ubikadas en \nMontju\u00efc (\"Monte djudio\") i las kualas tinian limitos al Este kon unas antikas sepulturas djudias (veteres iudorum sepulturas). Este sementario estuvo siendo uzado fina 1391, kuando la djuderia fue destruyida i las sus tumbas aperturadas. Desde el sy\u00e9klo XVII se tienen referensias ist\u00f3ricas de la konosensia de la su ubikasion. No fue asta el anyo 1898, kuando se planeaba fraguar unas instalasiones en la montanya de Montju\u00efc para la defensa de la kosta, kuando se tuvo konstansia de la prim\u00e9ra aktivit\u00e1 de arkeolojiya arientro del betahayim, de manera un poko basho kontrolo. Este fakto izo posivle konfirmar ke el sementario se ekstend\u00eda a ambos lados de la kaleja ke yegaba al Kastilyo de Montju\u00efc, i ke se es igual ke la aktual kaleja. Las ekskavasiyones arkeolojikas de los anyos 1945 i 2001 adjudaron a dokumentar una parte del betahayim kon m\u00e1 de 700 tumbas. \nEl 15 de Marso del anyo 2007, la Generalitat de Catalunya deklara el Betahayim djudio de Montju\u00efc \"Bien Kulturalo de Entereso Nasional\". El arkitekto David Stoleru, del Sentro de Estudios Zakhor, lavora en la preservasion del betahayim kon el buto de pasar el konosimiento a los djudios de la su erensia espanyola."}
{"id": "7337", "revid": "7331", "url": "https://lad.wikipedia.org/wiki?curid=7337", "title": "Transteizmo", "text": "El Transteizmo es un biervo definido por el filosofo Paul Tillich i el akademiko de la India Heinrich Zimmer, enel kualo azen referensia al sistem de pensamiento o filosofiya relijioza ke esta por enriva del teizmo i ke no es por lo tanto ni teista ni ateista.\nZimmer aplika el termo al sistem teolojiko del Jainismo, el kualo es teista en el sentido de ke los dioses egzisten, m\u00e1 se konvierten en inmateriales kuando son trasendidos por moksha (esto es, un sistem ke no es ateista, m\u00e1 en el kualo los dioses no son la instansia espirituala ma alta). Zimmer (1953, p. 182) uza el termo para deskrivir la posision de los \"Tirthankaras\" aviendo traspasado \"mas ay\u00e1 de las divinidades governantes del orden naturalo\"."}
{"id": "7339", "revid": "4628", "url": "https://lad.wikipedia.org/wiki?curid=7339", "title": "Kesariya", "text": "Kesariya (en ivrit \u05e7\u05b5\u05d9\u05e1\u05b8\u05e8\u05b0\u05d9\u05b8\u05d4) es una viya en Israel la kuala esta ubikada en las ahu\u00e9ras de la antika sivdad romana de \"Cesarea Maritima\". Est\u00e1 a 45 km de Tel Aviv i serka de Haifa, en la beira de la Mar Mediterraneo, serka de la sivdad de Hadera. Es la unika sivdad yisraeli administarda por una entreprisa privada, la \"Caesarea Development Corporation\"; est\u00e1 organisada komo un yishuv komunal, andjak no es ni un kibbutz ni un moshav. La viya es yanada ansina en onor al emperador romano Sesar Avgusto. Oy endiya es un chiko enklave arkeolojiko deklarado Parko Nasyonal. Konserva ruinas romanas, bisantinas i de las krusadas; endem\u00e1s en la viya se ankontran un akuedukto romano i un anfiteatro."}
{"id": "7343", "revid": "18091", "url": "https://lad.wikipedia.org/wiki?curid=7343", "title": "Moshe Haim Luzzatto", "text": "Moshe Haim Luzzatto (en ivrit \u05de\u05e9\u05d4 \u05d7\u05d9\u05d9\u05dd \u05dc\u05d5\u05e6\u05d0\u05d8\u05d5), tambien konosido por el su aktronimo en ivrit RaMHaL (\u05e8\u05de\u05d7\"\u05dc), fue un haham, mekubal i filosofo italiano.\nLuzzatto nasi\u00f3 en Padova, Italia el 26 Iyar de 5506 (1707) en una famiya djudia italiana konosida, la famiya Luzzatto, la kuala a dado grandes hahamim, komo Simone Luzzatto, el kualo fue rabino de Venezia i logro empedir la ekspulsion de los djudios de esta sivdad; el su padre era un merkader de sedas. Es posivle ke tin\u00eda estudios de la Universita de Padova i endemas tin\u00eda eskritos ke amostraban dominio i hohm\u00e1 de la Gemara, la Tora i la Kabala. Los sus morim fueron el Rosh Yeshiva de la Akademia Rabinika de Padova, Yeshayahu Basan, avtor de Lahmei Tora i el Gaon Itshak Lampronti, avtor de Pahad Itshak. Desde muy mansevo amostro entereso en la kabala i muncha djente en la komunita djudia de Italia tin\u00eda suspechas de ke akabara komo Sabbatai Zvi, el falso mashiah, dek\u00e9 el diz\u00eda ke resiv\u00eda lisiones de un ser mistiko yamado \"magid\", lo ke yeg\u00f3 a ser konosido por un mekubal de Safed, Rafael Israel Kamhi i asta los rabino shefe de Altona, Moshe Hagiz i de Vilna, Yehoshua Heshel. Dempues de resivir amenasas de ser eksokomulgado por la komunita, achet\u00f3 no eskrivir m\u00e1 nada relasionado kon las lisiones ke resiv\u00eda del \"magid\" i deshar de ensinyar kualker koza relasionada kon el mistisismo djudio, sobre todu basho presiosn del sinyor haham Moshe Hagiz. Enel anyo 1735 se fue a bivir a Amsterdam, Olanda, ande esperaba ke komo era un paez muncho m\u00e1 libberalo, iva poder sigir kon su estudio mistiko. Al pasar en kamino para Olanda, en Almania pidi\u00f3 a los hahamim del paez una proteksiyon de las amenasas de los hahamim italianos, m\u00e1 lo huersaron a firmar un dokumento ande diz\u00eda ke todas las ensinyansas del \"magid\" eran mintira. De estos dokumentos s\u00f3lu kedan alkunos tektsos, komo el \"70 Tikunim `Hadashim\", el kualo eksplika los 70 uzos del ultimo pasuk de la Tora; este livro es komparado kon \"Tikunei aZohar\" de Rashbi i, asigun Ramhal, le fue ensinyado palavra a palavra por el \"magid\" en arameo.\nKuando a la fin yeg\u00f3 a Amsterdam, pudo sigir estudiando kabala sin ke dingun otro haham lo trublara, afil\u00fa no sigi\u00f3 ensinyando mistisismo. Lavoraba komo kortador de diamantes i estudiaba. Es en este tiempo ke eskrivi\u00f3 la su obra por la kualo es m\u00e1 konosido, Mesilat Yesharim, un tratado de etika kon alkuna inspirasion mistika. Tambien eskrivi\u00f3 Derekh Hashem, un tratado el kualo estudia el propos de El Dio en la kriasion, la djustisia i la etika;Maamar Aikarim, otro tratado ke estudia el lavoro de El Dio enel mundo; Da'at Tevunot, un dialog entre la neshama i la hohma; i Derekh Tevunot, un eskrito el kualo apresenta la lojika de los debates talmudikos para un amijor entendimy\u00e9nto del mundo.\nUno de muestros m\u00e1 grandes hahamim, el Gaon de Vilna, diz\u00eda ke, de estar vivo Ramhal kuando el konosi\u00f3 Mesilat Yesharim, avr\u00eda kaminado desde Vilna a Amsterdam para konoserle i aprender de el; a esto se le konsidera uno de los mayores komplimentos entre hahamim. Ramhal tambien eskrivio poeziya i drama, kon muncha enfluensia de la poeziya djudia de Espanya i de Italia.\nEnel anyo 1743, Ramhal se fue a bivir a la Tierra Santa para poder estudiar i ensinyar kabbala. Yeg\u00f3 a la sivdad de Akre. Ma tres anyos dempues, el i la su famiya murieron por una plaga. Un sy\u00e9klo dempues de este, el movimento Musar dishkovri\u00f3 los sus eskritos, i los adoptaron para eyos. Antonses el gran etiko de la Tora Yisrael Salanter (1810 - 1883) puso a Mesilat Yesharim enel plan de estudios de las prinsipales yeshivot de Evropa Oryentala. Endemas, los eskritores de la Askala, adoptaron versiyones modifikadas de los sus eskritos sekulares i lo yamaron el fondador de la literatura ebrea moderna. El su primo, el poeta Efraim Luzzatto (1729-1792), tambien tuvo enfluensia en los primeros eskritos de la poeziya mod\u00e9rna en ivrit. "}
{"id": "7344", "revid": "209", "url": "https://lad.wikipedia.org/wiki?curid=7344", "title": "Aeroporto Internasional Ben Gurion", "text": ""}
{"id": "7345", "revid": "18091", "url": "https://lad.wikipedia.org/wiki?curid=7345", "title": "Ayroporto Sde Dov", "text": "El Ayroporto Sde Dov Airport (en ivrit \u05e9\u05d3\u05d4 \u05d3\u05d1, Kampo Dov), tambien konosido komo Ayroporto Dov Hoz (en ivrit \u05e0\u05de\u05dc \u05d4\u05ea\u05e2\u05d5\u05e4\u05d4 \u05d3\u05d1 \u05d4\u05d5\u05d6, \"Nemal Ate'ufa Dov Hoz\") es un ayroporto ubikado al nor de la sivdad de Tel Aviv, Israel, el kualo prinsipalmente sirve para volos a la sivdades de Eilat i al nord del paez en el Galil i las Alturas del Golan.. Es el ayroporto de la sivdad de Tel Aviv i el sigundo mas grande en la rejion sentrala del paez, dempues del Ayroporto Internasional Ben Gurion. El ayroporto resive el su nombre de Dov Hoz, uno de los pioneros de la aviasion sivil djudia. El ayroporto esta proksimo a ser serrado, dempues de un ak\u00f3dro fue firmado enel kualo, la tyerra en la kuala esta ubikado el ayroporto va ser uzada para fragu\u00e1r kompleksos de residensias luksyozas; los volos komersiales van ser trokados al Ayroporto Internasional Ben Gurion, serkano a la sivdad de Lod, al sud-este de Tel Aviv. i los servisios militares a la Baza Aerea de Palmahim. Aktualmente, el ayroporto es uzado para volos rejionalos de Arkia Israel Airlines i de Israir Airlines."}
{"id": "7346", "revid": "7321", "url": "https://lad.wikipedia.org/wiki?curid=7346", "title": "Ayroporto", "text": "Un ayroporto es una estasion para los pasajeros de las ayrolineas i para el transporto de merkaderia. Ay\u00ed los aviones resiven benzin, mantenimyento i refaksiyones. \nLos grandes ayroportos tienen pistas pavimentadas para resivir a los aviones, alkunas de asta 4 kilometros de lungeza, kon kalejas ke las konektan kon las terminalas de pasajeros, de karga i las instalasiones de mantenimyento. Los aviones se komunikan kon el ayroporto a traverso de los kontroladores, los kualos se ankontran en la kul\u00e1 de kontrolo del ayroporto. Oy endiya, munchos ayroportos tienen kamaretas VIP, en las kualas los pasajeros ke volan en Primera Klasa o en Klasa Biznes, pueden asperar i ande resiven atension espesiala, kon kumida, bebidas alk\u00f3likas, djurnales, tualetas privadas i servis wireless de internet de gr\u00e1sia. I endemas estan enlasados a las sivdades ke sirven kon lineas de otobus, de trenos (alkunos de alto prestor) i Otopistas."}
{"id": "7350", "revid": "7321", "url": "https://lad.wikipedia.org/wiki?curid=7350", "title": "\u05e4\u05e8\u05d5\u05d1\u05d9\u05e0\u05e1\u05d9\u05d4 \u05d3\u05d4 \u05d1\u05dc\u05e0\u05e1\u05d9\u05d4", "text": "\u05dc\u05d4 \u05e4\u05e8\u05d5\u05d1\u05d9\u05e0\u05e1\u05d9\u05d4 \u05d3\u05d4 \u05d1\u05dc\u05e0\u05e1\u05d9\u05d4 \u05d0\u05e1 \u05d0\u05d5\u05e0\u05d4 \u05e4\u05e8\u05d5\u05d1\u05d9\u05e0\u05e1\u05d9\u05d4 \u05d3\u05d4 \u05dc\u05d4 \u05e7\u05d5\u05de\u05d5\u05e0\u05d9\u05d3\u05d0\u05d3 \u05d0\u05d5\u05ea\u05d5\u05de\u05e0\u05d4 \u05d3\u05d4 \u05d1\u05dc\u05e0\u05e1\u05d9\u05d4, \u05d0\u05d9\u05e1\u05e4\u05d0\u05e0\u05f2\u05d4. \u05e1\u05d5 \u05e7\u05d0\u05e4\u05d9\u05d8\u05d0\u05dc \u05d0\u05e1 \u05d1\u05dc\u05e0\u05e1\u05d9\u05d4"}
{"id": "7351", "revid": "18091", "url": "https://lad.wikipedia.org/wiki?curid=7351", "title": "Betahayim de Coro", "text": "El Betahayim de Coro (en kastilyano Cementerio Jud\u00edo de Coro) es el betahayim djudio m\u00e1 antiko ainda en uzo de Amerika. El su orijen se puede ubikar enel sy\u00e9klo XIX, kuando la komunita sefardi de la ad\u00e1 olandeza de Cura\u00e7ao empies\u00f3 a migrar asia la sivdad de Coro enel anyo 1824. El sementario se empiesa a fraguar enel anyo 1832 por el sinyor Joseph Curiel i la su esposa, Debora Levy Maduro, los kualos merkaron un kanton de tierra serkano a la sivdad para poder entierrar a la su ija, Hana. Enel betahayim se pueden ankontrar tumbas ermozas, las kualas son arik\u00f3dros de la epoka kuando los djudios prosperavan en la sivdad, shukur al komersio kon las Antiyas Olandezas. El betahayim esta ubikado en la m\u00e1ale de Pantano Abajo, entre la avenida Roossvelt i la kaleja Zamora. Enel betahayim se ankontran la tumbas de los poetas venezuelanos de orijin sefardi El\u00edas David Curiel i Salom\u00f3n L\u00f3pez da Fonseca, inyeto del haham de Amsterdam, Isaac Aboab da Fonseca.\nEl betahayim fue restorado en la anyada de los 70, shuk\u00far a la adjuda de la Asosiasiyon Yisraeli de Venezuela i el governo nasyonal de antonses. Endagora, dempues de dos anyos de luvias inesperadas en la rejion, las kualas tienen danyadas alkunas de las fr\u00e1guas de la m\u00e1ale antika de la sivdad, la kuala es Erensia Kulturala de la Umanidad, a traverso de un ak\u00f3dro entre el Sentro de Estudios Sefardis de Karakas \u2014representando a la Asosiasiyon Yisraeli de Venezuela\u2014 i la Constructora Sambil, la kuala es una entreprisa de una famiya djudia, se va refragu\u00e1r el betahayim.\nReferensias.\nComunidad Jud\u00eda de Coro (1824-1900) Una historia. Isidoro Aizenberg. Sigunda Edisiyon. Biblioteka Popular Sefardi. "}
{"id": "7353", "revid": "453", "url": "https://lad.wikipedia.org/wiki?curid=7353", "title": "Ekspulsion de los djudios de Coro", "text": "La Ekspulsi\u00f3n de los djudios de Coro se refiere al kuando la komunita djudia de la sivdad venezuelana de Coro fue ekspulsada a la ad\u00e1 de Cura\u00e7ao. Enel anyo 1827, un grupo de djudios sefardis de la ad\u00e1 de Cura\u00e7ao migraron a la sivdad. 28 anyos dempu\u00e9s, kon la ekonomiya del paez akabada i muncho desempiego, el resentimyento en kontro de los ekstranjeros fue tomando kontrolo de los abitantes de la sivdad, los kualos kulparon a los merkaderes djudios de la krisa ekonomika. Dempu\u00e9s de protestas en las kalejas de la sivdad, la sivdad konsigi\u00f3 ekspulsar a la komunita djudia - 168 personas \u2013 de ritorno a Cura\u00e7ao. La prim\u00e9ra vez ke los djudios eran ekspulsados de alkuna sivdad en Amerika. \nIstorya.\nLos djudios av\u00edan yegado a Coro a dimanda de la kolonia olandeza en Cura\u00e7ao para adjudar a estableser i defender el komersio nasiente entre la ad\u00e1 i Venezuela; ya enel anyo 1831 los residentes de la sivdad protestaban el avanso pish\u00edn de los djudios en la sivdad. El govyerno lokal reprimi\u00f3 los protestos i endemas orden\u00f3 un empuesto eksklusivo a los merkaderes djudios enel anyo 1832. Enel anyo 1835, dempues de protestos de los merkaderes djudios, el govyerno nasyonal trok\u00f3 la ley para ke todos los ekstranjeros, no s\u00f3lu los djudios, pagasen el empuesto, el kualo era dos vezes m\u00e1 alto ke el empuesto para los merkaderes venezuelanos. Andjak los merkaderes i las sus butikas sigiron prosperando i la djente sigio azi\u00e9ndose kada diya m\u00e1 ostil a los djudios, deke la ekonomiya estaba kada diya ma destryuida.\nEn la anyada de 1840, el govyerno de la sivdad de Coro i la baza militar serkana a la sivdad empiesaron a pedir emprestimos sin empuestos a la komunita djudia de la sivdad, los kualos se konsideraban adelantros de los sus empuestos. Los \"empuestos\" se fueron trokando en \"kontribusiyones voluntarias\", las kualas no ivan ser pagadas. Kon temor del poder militar en la sivdad i la provensiya, el govierno nasyonal de Caracas ordeno a los ekstranjeros de Coro ke no achetasen pagar las \"kontribusiyones\" ke les ped\u00eda la armada de la provensiya. Los djudios de la sivdad izieron komo fue dimandado, i el 30 de Jenero de 1855, la baza militar de Coro dio las sus tropas de basha, kuando los komandantes no tin\u00edan komo pagarles.\nAl diya siginte, se ankontr\u00f3 un panfleto por la sivdad, el kualo preguntava si no egzist\u00edan sufisientes butikas en la sivdad para poder pagar por la baza militar. Otros volantes eran avyertas amenasas a los ekstranjeros. I afil\u00fa otro se dirji\u00eda direktamente a la komunita djudia, sinyalando la \u201cdistorsionada avarisia\u201d de los djudios por la \u201cmiseria i desesperansa\u201d del puevlo. Endem\u00e1s, en el panfleto se diz\u00eda ke \u201cmunchas ijas de Coro, antes modelos de virtud,\u201d av\u00edan sido \u201cprostituidas por los djud\u00edos,\u201d i se dimandava a los djudios a deshar la sivdad. Dos noches m\u00e1s t\u00e1dre, asig\u00fan el istoryador Isidoro Aizenberg, 30 ombres armados tomaron kontrolo de las kalejas de la sivdad, disparando a las kazas ande biv\u00edan los djudios, tumbando las portas i destruyindo las butikas de los djudios. \nMa esta vez, el 10 de Fevrero, el \u00faltimo de los djud\u00edos desh\u00f3 la sivdad de Coro en un vapor enviado por el govyerno de Cura\u00e7ao para reskatar a los sus sivdadanos. En un panfleto puvlikado ese diya en Coro se informo a la povlasi\u00f3n ke \"kon aligriya vemos la muestra tyerra libbera de los sus opresores...los djud\u00edos an sido ekspulsados por el puevlo.\" \nEl govyerno de Cura\u00e7ao protest\u00f3 la ekspulsi\u00f3n, d\u00e9ke danyava el komersio kon Venezuela, nombrando los diritos ke Venezuela dev\u00eda a los ekstranjeros de ak\u00f3dro a los tratados internasionales. Los olandeses pidieron la kompensasiyon por las perdidas de los djudios i dimandaron endemas el su ritorno siguro a Coro i endemas izieron yegar a La Guaira tres naves de gerra para \u201cnegosiar\u201d los termos. Caracas ignor\u00f3 la dimanda dek\u00e9 si los djud\u00edos se konsideravan afektados, tin\u00edan ke yevar el kavzo a un djuzgo en Venezuela.\nLa komunita ritorna.\nEl konflikto diplom\u00e1tiko sigi\u00f3 por tres anyos, asta ke dos militares venezuelanos konfesaron ke eyos av\u00edan eskrito los panfletos kon el teksto yamando a la violensia en kontro de los djudios en 1855, m\u00e1 dempues de nombrar el dirito a la libbertad de ekspresion, no resivieron kondena alkuna. Finalmente, el 6 de Mayo de 1858, el govierno de Venezuela achet\u00f3 pagar los danyos i garantisar el ritorno de los djudios eksiliados de Coro. Ese mismo diya, un muevo panfleto se puvlik\u00f3 en la sivdad, el kualo diz\u00eda ke \"El puevlo de Coro no kere a los djud\u00edos. Ahu\u00e9ra, v\u00e1yanse d'ak\u00ed komo perros; i si no se marchan pronto los zamuros van disfrutar kon los su korpos.\". Igual alkunos djudios aboltaron basho el kudio del muevo governador militar de la provensiya, andjak muncho menos de lo ke era la komunita orijinala, i oy endiya el betahayim uzado por los kolonos es konsiderado komo Monumento Nasyonal desde Marzo de 2004, i es el m\u00e1 antiko a\u00fan en uzo en Amerika. \nEn Djunio de 1902 se vieron otros atakos en kontro de la komunita en Coro, i los djudios bushkaron asilo en Cura\u00e7ao, el kualo fue dado por el governador de la ad\u00e1, J. O. de Jong Van Beek, ken envi\u00f3 la nave de gerra \"HNLMS Koningin Regentes\" a protejerlos. De ritorno a Kurasao la nave trajo ochenta mujeres i ninyos. En Djulio de ese mismo a\u00f1o, la misma nave fue enviada a La Vela de Coro por el resto de los djud\u00edos, i tan s\u00f3lu unos pokos se kedaron ay\u00ed para protejer las propiedades de los eksiliados."}
{"id": "7354", "revid": "18091", "url": "https://lad.wikipedia.org/wiki?curid=7354", "title": "Esnoga de Coro", "text": "La Esnoga de Coro es una esnoga ubikada en la sivdad de Coro, al nord de Venezuela i serka de la beira de la Mar Karibe i de la isola de Kurasao; es la esnoga m\u00e1s antika de Amerika Latina. La esnoga era orijinalmente una kaza fragu\u00e1da enel anyo 1774, la kuala fue merkada el 30 de Djulio de 1847por David Abraham Senior, un merkader sefardi de la ad\u00e1 de Cura\u00e7ao ke biv\u00eda en la sivdad i konformaba parte de la nasiente komunita. Antes de este, la komunita se reunia en la kaza del sinyor David Valensia para meldar. Se dize ke unas 20 personas se ankontraban para shabat i para tefila.\nEl su ijo Isaac Senior i los su desendientes sigieron biviendo en la kaza i uzando una kamareta de eya komo una sala para meldar, asta la anyada de los 1880. El 6 de Fevrero de 1986, la kasa fue vendida al govierno nasyonal, i el 3 de Ogusto de 1997, el govyerno del estato Falc\u00f3n apertura la \"Kaza de Orasion Ebrea\" komo un aporte kulturalo emportante el kualo konforma parte de la erensia sefardi de esta rejion del nord de Venezuela. La esnoga esta ubikada en la kaleja Talavera de la m\u00e1ale antika de la sivdad, i tiene el su patin yeno de arena de los Medanos de Coro, ansina komo la arena de la mar ke tiene la Esnoga de Kurasao, de ande yeg\u00f3 la djente de la komunita. \nOy endia, la esnoga konforma parte del Muzeyo d'Arte Alberto Henr\u00edquez, el kualo es parte de la Universita Nasyonala Eksperimentala Francisco de Miranda. Resientemente enel anyo 2009, la Universita kontakt\u00f3 a la Asosiasiyon Yisraeli de Venezuela kon el buto de konsigir adjuda para la restorasiyon de la esnoga. "}
{"id": "7355", "revid": "18091", "url": "https://lad.wikipedia.org/wiki?curid=7355", "title": "Esti Mamo", "text": "Esti Mamo (en Ge'ez: \u12a5\u1235\u1272 \u121b\u121e, \"ist\u012b m\u0101mm\u014d\", en ivrit: \u05d0\u05e1\u05ea\u05d9 \u05de\u05de\u05d5) es una modelo i aktrisa yisraeli.\nChik\u00e9s.\nDe orijin etiopiano, Esti Mamo nasi\u00f3 enel anyo 1983 en Chilga, en el nord-oksidente de Ethiopia. Eya pertenese a la komunita Beta Israel. Kuando eya tin\u00eda 9 anyos, la su famiya migr\u00f3 de Etiopia, la kuala pasaba por una anyada de provesa, a Israel, i yegaron a bivir en una m\u00e1ale prove de Kiryat Malahi, una sivdad enel sud del paez. El su ermano chiko se amort\u00f3 enel anyo 2004 . \nKuando era una mansevika, Esti fond\u00f3 un grupo de dansa yamado \"Mango\", el kualo se apresent\u00f3 en munchos teatros en Israel i endem\u00e1s represent\u00f3 al paez en el Karnaval de Notting Hill, en Londra.\nKomo modelo i aktrisa.\nEsti Mamo fue dishkovyerta kuando tin\u00eda 15 anyos, m\u00e1 eya no achet\u00f3 dinguna oferta de ajentes para ke empiesase la su karriera komo modelo asta ke akab\u00f3 el lis\u00e9, m\u00e1 kuando tin\u00eda 18 Mamo empies\u00f3 la su karriera komo modelo . Desde antonses, tiene aparisiones en portadas de revistas yisraelis, evropeas i amerikanas, komo \"Elle\" i \"Vogue\". Endem\u00e1s, a lavorado para kompanyias de moda yisraelis i evropeas komo Diesel, Kenvelo, Castro, Renoir i aktuado en la televizy\u00f3n yisraeli. Enel anyo 2005, eya estuvo entre las 100 mujeres m\u00e1s sexy del paez en una ancheta de la revista maskulina yisraeli \"Blazer\" ."}
{"id": "7358", "revid": "7331", "url": "https://lad.wikipedia.org/wiki?curid=7358", "title": "Baza Aerea de Palmahim", "text": "La Baza Aerea de Palmahim (en ivrit \u05d1\u05e1\u05d9\u05e1 \u05d7\u05d9\u05dc-\u05d4\u05d0\u05d5\u05d5\u05d9\u05e8 \u05e4\u05dc\u05de\u05d7\u05d9\u05dd ) est\u00e1 ubikada serka de la sivdad de Rishon LeZion, i al lado de Yavne. Tiene el su nombre del kibbutz Palmahim ubikado en la beira de la Mar Mediterraneo.\nLa baza es uzada por varios eskvadrones de elikopteros i UAVs de la Huersa Aerea de Israel, i endem\u00e1s fonksiona komo plataforma de lansamy\u00e9nto para el misil antimisil Arrow. Palmahim es endem\u00e1s el kosmodromo desde ande es lansada la roketa lansadora Shavit al espasio eksterior en orbita retr\u00f3grada (esto asegura ke los kusures de la roketa no kaygan sobro zonas povladas, i en kavzo de reushir, el material de alta teknolojiya no kayga en manos de payises \u00e1rabos vezinos) sobre la Mar Mediterraneo, siendo ansina el prinsipal kosmodromo del paez. Los m\u00e1s resientes lansamientos inkluyen: \nEn Djulio de 2007, se akodr\u00f3 ke una vez ke el Ayroporto Sde Dov en Tel Aviv akabe las sus fonksiones, las sus aktividades militares van ser transferidas a la baza de Palmahim."}
{"id": "7359", "revid": "18091", "url": "https://lad.wikipedia.org/wiki?curid=7359", "title": "Lech Wa\u0142\u0119sa", "text": "Lech Wa\u0142\u0119sa es un pol\u00edtiko polako, antiko sindikalista i endemas aktivista de los diritos umanos i elektrisista. Fue ko-fondador de \"Solidaridad\" (\"Solidarno\u015b\u0107\"), el prim\u00e9r sindikato independy\u00e9nte del bloko sovy\u00e9tiko, gan\u00f3 el Premio Nobel de la Paz enel anyo 1983, i fue Presidente de Polonia de 1990 a 1995."}
{"id": "7365", "revid": "7331", "url": "https://lad.wikipedia.org/wiki?curid=7365", "title": "Ensalada kocha", "text": "La Ensalada kocha o matbuha (en ivrit \u05de\u05d8\u05d1\u05d5\u05d7\u05d4; en arabo, \u0645\u0637\u0628\u0648\u062e\u0629) es una ensalada la kuala a sido kuzinada, echa prinsipalmente de tomat, pimientos azados, alzeyte de oliva i ajo, todo eyo kosinado endjunto. El nombre del plato proviene de la palavra araba \"matbuha\", la kuala signifika \"kuzinada\" o \"kocha\". Jeneralmente se suele servir friya endjunto con hal\u00e1 o pita.\nIstorya.\nEl plato tiene el su orijin enel Maghreb, i espesialmente en la kuzina sefardi de esta reji\u00f3n. Dempu\u00e9s del Dishkovrimyento de Amerika se adisionaron lentamente muevos ingredientes a la gastronomiya del nord de Afrika, komo el tomat i los pimientos dando lugar a este plato. Oy en diya konforma parte integrante de las kuzinas del Maghreb i de Israel, ande fue yevada por los olim del nord de Afrika, los kualos empiegan estos ingredientes ma ke tienen alkunas diferensias asig\u00fan el su orijin."}
{"id": "7366", "revid": "4628", "url": "https://lad.wikipedia.org/wiki?curid=7366", "title": "San Jos\u00e9 (Almer\u00eda)", "text": "San Jos\u00e9 es un kazal andaluz del belediye de N\u00edjar, en el vilayet de Almer\u00eda, en Espanya. Aki ay una povlasion de 918 moradores. \nAki topa el Parque natural Cabo de Gata-N\u00edjar."}
{"id": "7368", "revid": "639", "url": "https://lad.wikipedia.org/wiki?curid=7368", "title": "Lingua rusa", "text": ""}
{"id": "7383", "revid": "18091", "url": "https://lad.wikipedia.org/wiki?curid=7383", "title": "Doris Benmaman", "text": "Doris Benmam\u00e1n es una kantadera de musika en lingua djudeo-espanyola, espesialmente en haketia i endem\u00e1s tanyedora de laud.\nDoris Benmam\u00e1n nasi\u00f3 en la sivdad de Caracas, en una famiya sefardi de Marroko. Aprendio a tanyer la gitara kl\u00e1sika kon el profesor Jose Gregorio Guanchez i el laut kon el profesor Ruben Riera, i es profesora de M\u00fasika Antika, espesialista en instrumentos de ku\u00e9dras punzadas de la \"Hochsch\u00fcle f\u00fcr Musik\" (Eskola Superior de Musika) de Trossingen, Almania. Doris es konosida por ser una kantadera ke endemas tanye el instrumento kuando eya kanta.\nEndemas, tiene estudios de M\u00fasika de K\u00e1mara en la Schola Cantorum Basiliensis en Basilea, Suisa, i de Kanto con el maestro Richard Levitt. La su kariera komo kantadera la yeva endjunto a la kariera komo direktora de koros. Fue direktora fondadora del koro djovenil de la \u201cSchola Cantorum de Caracas\u201d i de la koral de Profesores del lis\u00e9 \"Moral y Luces Herzl-Bialik\" en Venezuela, una de las eskolas djudias de la sivdad, ansina komo kas korales de Steintaat i de Weiningen en Suisa."}
{"id": "7394", "revid": "4628", "url": "https://lad.wikipedia.org/wiki?curid=7394", "title": "Isaac Newton", "text": "Sir Isaac Newton fue un f\u00edsiko, fil\u00f3sofo, inventor, alkimista, matem\u00e1tiko i teologo ingl\u00e9z, otro de los \"Philosophiae naturalis principia mathematica\", m\u00e1s konosidos komo los \"Principia\", ande deshkribio la ley de gravitasyon universala i establesyo las bazas de la Mek\u00e1nika Kl\u00e1sika mediante las leyes ke levan el su nombre. Entre sus otronos deshkuvr\u00edmientos sentifikos destakan los lav\u00f3ros sovre la naturesa de la luz i la \u00f3ptika (ke se prezentan prinsipalmente en su ovra Optiks) i el dezvelopo del kalkulo matem\u00e1tiko."}
{"id": "7413", "revid": "209", "url": "https://lad.wikipedia.org/wiki?curid=7413", "title": "Odmar Braga", "text": "Odmar Pinheiro Braga, poeta i eskritor, nasido en la sivdad de Recife, Brasil en el anyo 1952, djudio de orijin Sefaradi es un de los pokos poetas de Brasil ke eskriven en djudeo-espanyol,o sea,la Lingua Djudeo-Espanyola el Ladino i ke bushka el arebivimiento de la lingua i de la literatura djudeo espanyola oy endia en Brasil.\nBiografiya.\nOdmar Braga es lisensiado en Dirito de la Universita Katolika de Pernambuco, ambezo la Maestria en Filosofiya de la Universita Federala de Pernambuco i endemas ambezo Doktorado en la Eskola de Altos Estudios en Sensias Sosyalas de Paris (EHESS), kon su tesis dainda sin konkluzion. Endemas su despertar de eskrivir poezyias en el djudeo-espanyol yego al su empesijo en el anyo 1987 i le izo publikar el su primer livro de poezyias en 1992 portugez i en el djudeo-espanyol \"Lembran\u00e7as / Rekodros\" en el anyo 2001, tambien editado en 2005, \"Rekodro de mis rekodros\" - 2011 i \"Viduy\" - 2013, livros de poezyias publikados solamente en djudeo-espanyol.\nOvras.\nEskritos en portugez\nEskritos en djudeo - espanyol i portugez\nEskritos en djudeo - espanyol\n\"Panaderos de el Mal\".\n\"\u00a0\u00a0 Kontra todos los panaderos de el Mal.\" \n\"\u00a1Ay! Los maldichos panaderos\"\n\"de el mal.\"\n\"\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0Terrivles\" \n\"andjelos negros\"\n\"vistidos de muerte,\"\n\"Basho de la yelada mirada\"\n\"de sus ojos\"\n\"nase el sufrir revijitado\"\n\"i la destruiksion\" \n\"\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0siempre yorada.\"\n\"Sus malorozas manos\" \n\"de fierro\"\n\"solamente lavoran el pan\"\n\"de la mizeria\"\n\"i konduzen entre solombras\"\n\"el seko amargor\" \n\"de las senizas.\"\n\"\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0Azer ke\" \n\"si ande pizan\" \n\"sus funestos korasones\" \n\"eskurren gritos de la sangre\"\n\"i ambiertos siempre yoran\u00a0\" \n\"los rios\" \n\"\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0de la dolor.\" \n\"\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0 Odmar Braga .\u00b7.\"\nMe rekodro.\nA la presioza\nMargalit Matitiahu,\nkerida poeta ermana de mi Sefarad\nIn: Livro Rekodro de mis rekodros \nde Odmar Braga .\u00b7. anyo 2010.\n\u05d0\n\u00a1Ah!... Sangre\n, Sangre\nde mi sangre\nde Espanya\nke Sefarad en\nmi alma kanta, \nKe en mis\nversos palpitan\ni a mi koras\u00f3n\nestremerse.\n\u05d1\nMe rekodro,\nSi mi ermana\nme rekodro\nde las\nkonsejas de los avuelos,\nSon kinyentos\nde los anyos i me rekodro\nde los\nrefranes de las kantikas,\nDe las\nkansiones la m\u00e1s ant\u00edka\ni de el golor\nde los pasteles.\n\u05d2\nMe rekodro,\nSi mi ermana\nme rekodro\ndel karinyo de\nmuestros padres,\nSon kinyentos\nde los anyos i me rekodro\nde la guadra\nde muestra erensia,\nDe la\ntradision de los Hahamim\nke disheron de\nla fidelid\u00e1 de haShem\ni del luzero\nde la Torah.\n\u05d3\nMe rekodro,\nSi mi ermana\nme rekodro\nde la notche\nde los tiempos,\nSon kinyentos\nde los anyos i me rekodro\nde la l\u00e1grima\nke kem\u00f3,\nDe tinieblas\nsin la Luz\ni de la sangre\nke yor\u00f3.\n\u05d4\nMe rekodro,\nSi mi ermana\nme rekodro \ndel\nsufrimiento de los siglos,\nSon kinyentos\nde los anyos i me rekodro\nke fu\u00edmos\ndezraygardos de Espanya,\nKe tenemos la\nfuerza de muestro espiritu,\nKe djudios\nsolamente somos\ni mos yamamos\nde mozotros.\n\u05d5\n\u00a1Ah!...Sangre, Sangre\nde mi sangre\nde Espanya\nke Sefarad en\nmi alma kanta,\nKe en mis versos palpitan\ni a mi korason\nestremerse.\u00a0\u00a0 \n\"Odmar Braga .\u00b7.\" "}
{"id": "7426", "revid": "15009", "url": "https://lad.wikipedia.org/wiki?curid=7426", "title": "Kristianizmo", "text": "El Kristianizmo es una relijion monoteista de orijin djudio ke se basa en su rekonosimiento a Yeshu de Nazaret, el Kristo komo el su fondador, yamado Mashiah, la figura sentrala. Kon mas de 2.100 milyones de kreyentes, o serka de una tres\u00e9ra parte de la povlasion mondiala; es konsiderada la relijion del mundo kon mas segidores. Ariento de los sus escritos sagrados, esparte kon el Djudaismo el Tanah. Por este motivo es yamada Relijion Avra\u00e1mika endjuntamente kon el Djudaismo i el Islam.\nRamas del Kristianismo.\nEl kristyanismo se ankontra dividido en varias ramas, las kualas aparesieron por kavza de diferensias en Konsehos relijiozos de la Kilisia primitiva (Efeso i Kalsedonya), endemas de la gran division entre los Imperios Romanos de Oryente i Oksidente i la Reformasyon de la Kilisia enel sy\u00e9klo XVI, lo kualo kavz\u00f3 el nasimy\u00e9nto de las Kilisias protestantes. Las Ramas prinsipalas son:"}
{"id": "7435", "revid": "18091", "url": "https://lad.wikipedia.org/wiki?curid=7435", "title": "Eglesias evanj\u00e9likas", "text": "Las Eglesias Evanj\u00e9likas o movemento evanj\u00e9liko son diversas kongregasiones kristianas ke est\u00e1n difundidas por todo el mundo i presentan distintos grados de diferensiasi\u00f3n entre si, ke normalmente son leves. Son eglesias de tendensias protestantes, kakterisadas por la emportansia de le evanjelisasi\u00f3n, una eksperiensia personal en la konversi\u00f3n, kon una fe b\u00edblikamente orientada i una kreensia en la relevansia de la fe kristiana en temas kulturalas.\nKale destakar algunas eglesias evanjelikas komo las Asambleas de El Dio, los metodistas, los bautistas, los karism\u00e1tikos, los luteranos, los pentekostales o la Eglesia Evanjelika de Mar\u00edn.\nTambien egzisten los kat\u00f3likos evanj\u00e9likos, ke son akeyos ke se konsideran al mesmo tiempo \"kat\u00f3likos\" i \"evanj\u00e9likos\"."}
{"id": "7436", "revid": "204", "url": "https://lad.wikipedia.org/wiki?curid=7436", "title": "Eglesias evangelikas", "text": ""}
{"id": "7438", "revid": "11625", "url": "https://lad.wikipedia.org/wiki?curid=7438", "title": "Hanukka", "text": "Hanukka (\u05d7\u05b2\u05e0\u05bb\u05db\u05b8\u05bc\u05d4, i sin las nikudot \u05d7\u05e0\u05d5\u05db\u05d4), yamada \"La Fy\u00e9sta de las Kandelikas\", es una fiesta djudia ke se aze durante ochu diyas, i en la kuala se arik\u00f3dra la viktoria sobro de los gr\u00e9gos i la obtension de la independensia djudia shukur a los makkabim i la posterior purifikasiyon del Bet Amikdash i la su limpiesa de idolos i \"avod\u00e1 zar\u00e1\", de la kuala se arik\u00f3dra el mirakolo del kandelabro (hanukiya), el kualo tin\u00eda luz durante los ochu diyas siguidos, kon una kantidad muy chika de alzeyte.\nIstorya i tradisiyon.\nLa selebrasion de Hanukka arik\u00f3dra los diyas del kontrolo el\u00e9niko en Israel, la kuala empies\u00f3 kon la konkista de Aleksandro Magno, enel anyo 332 a.E.K.; i por esto no se mensiona enel Tanah. Kuando Antiokos IV Epifanes es koronado komo rey de Suria (175-164 a.E.K.), \u00e9ste deside azer m\u00e1 gr\u00e9go al pueblo de Israel, defendiendo ansina a los djudios de pueder sigir las sus tradisiyones i kostumbras. Un grupo de djudios, konosido komo los makkabim (el su nombre proviene del su lider, Yehuda Makkabi), los kualos bivian en la rejion de Modi'in, empies\u00f3 a aktuar en kontro de los soldados gr\u00e9gos, ya ke se opozaban a azer aktos en kontro de la su relijion. Eyos izieron una gerra muy zor, deke eran una minoriya en kontro de una armada grande i kon muncha hu\u00e9rsa: ma afil\u00fa, las sus estratejias, las sus desisiones, el ser unos soldados korajozos i la su fey los yevaron a lo konosido komo el mirakolo de Hanukka: ganar en una gerra kontra una armada muy grande. Kuando la gerra akaba, los makkabim aboltan a Yerushalayim, al Bet Amikdash i lo ankontran yeno de idolos i ankontran endemas la menora apagada, sin [kandela]]s, ma ankontran alzeyte sufisiente para ensender las kandelas un s\u00f3lu diya. Se tadraron ochu diyas en pueder konsigir m\u00e1 alzeyte, ma afil\u00fa en todos estos diyas, la menora o hanukkiya siempre tuvo las sus kandelas ensendidas.\nSelebrasiyon.\nLa fyesta de Hanukka se selebra durante ochu diyas, del 25 de Kislev al 2 de Tevet (o el 3 de Tevet, kuando Kislev kuenta kon s\u00f3lu 29 diyas). Durante Hanukka se prende una \"hanukkiya\" o menora de ochu brazos (m\u00e1 uno mayor, yamado shamash). En la prim\u00e9ra noche s\u00f3lu se prende el shamash i una kandela, i kada noche se va ensendiendo una kandela m\u00e1s, asta el \u00faltimo diya enel kualo toda la hanukkiya esta ensendida. Este fakto arik\u00f3dra el mirakolo de ke el alzeyte alkans\u00f3 ocho diyas. \nUna de las kostumbras de esta fiesta es ke los ninyos djueguen kon un \"sevivon\" o dreidel. Este tiene katro karas, kada una de eyas kon una letra del alefbet:\nLas katro letras son las inisiales de \"Nes gadol haia sham\", lo ke kere dizir, \"Un mirakolo grande akontesi\u00f3 ay\u00e1\". En Israel, la katrena letra es \u05e4 en vez de \u05e9, i las inisiales son de \"Nes gadol haia po\", lo kualo se traduse a \"Un mirakolo grande akontesi\u00f3 ak\u00ed\". Tambi\u00e9n se tiene komo konstumbra kumer \"levivot\" (\"latkes\", en idish), bimuelos i sufganiot, los kualos son pastelikos de papa, k\u00e9zo i bolitas de masa reynadas de marmelada. En alkunas sivdades ande se akontran komunitas de Habad Lubavitch, se amostran Hanukkiyot publikas, i las luses se ensienden para ke las pueda ver toda la djente de la sivdad."}
{"id": "7458", "revid": "4628", "url": "https://lad.wikipedia.org/wiki?curid=7458", "title": "Sete Quedas", "text": "Sete Quedas, es una sivdad de Brasil i esta uvikada en el sud del estado de Mato Grosso del Sud.\nJeografia.\nUvikada en una latitud 23\u00ba58'13\" sud i en la lonjitud 55\u00ba02'08\" oeste, estando a 407 metros del nivel de la mar. Su povlasion estimada en 2004 era de 8,854 avitantes.\nLas sus frontieras zon al sud kon la Repuvlika del Paraguay, al nord con la sivdad de Tacur\u00fa, al este con la sivdad de Japor\u00e3 i al oeste con la sivdad de Paranhos.\nEkonomia.\nLas prinsipales fuentes de renda son la criacion de ganado bovino, soja i el cultivo de mandioca.\nTiene una superficie de 825,93 km\u00b2.\nAlkaldes.\nLos \u00faltimos alkaldes de la sividad de Sete Quedas:\nalkalde en 2000, renuncio al cargo en 2002 i su vise Paulo Ferreira tomo la direksion.\nS\u00e9rgio Roberto Mendes\nAlkalde en 2004 y reeleko en 2008, el vise-alkalde es Jos\u00e9 Gomes Goulart.\nLa Sivdad.\nLa Sivdad tiene gran patrimonio kultural, hace frontiera con la sivdad de Pindoty Por\u00e3 (Republika del Paraguai), konta kon konsejos: \nkonsejo Tutelar\nentre otros konsejos."}
{"id": "7461", "revid": "4628", "url": "https://lad.wikipedia.org/wiki?curid=7461", "title": "Mato Grosso del Sud", "text": "Mato Grosso del Sud (en portugez: \"Mato Grosso do Sul\") es un estato brasilenyo ubikado al sur de la rejion Centro-Oeste. \nJeografia.\nEl territorio del estado del Mato Grosso do Sul kolinda al norte kon el estado de Mato Grosso, al sud topa kon la Repuvlika de Paraguay (departamento de Canindey\u00fa), al noreste kolinda kon Minas Gerais i Goi\u00e1s, al oeste kolinda kon la Repuvlika del Bolivia y Repuvlika de Paraguay (departamentos de Alto Paraguay i Amambay), i al este kon el estado brasileno de S\u00e3o Paulo i Paran\u00e1. El estado es partajado en belediyes, la kapitala es la sivdad de Campo Grande (Mato Grosso do Sul). Otrunas sivdades emportantes son: Dourados, Corumb\u00e1 i Tr\u00eas Lagoas."}
{"id": "7477", "revid": "4628", "url": "https://lad.wikipedia.org/wiki?curid=7477", "title": "Gush Dan", "text": "Gush Dan (en ivrit: \u05d2\u05d5\u05e9 \u05d3\u05df) es el nombre de la rejion metropolitana ke se topa alderred\u00f3r de la sivdad de Tel Aviv-Yafo, enel sentro de Israel. Al Gush Dan apartienen sivdades tanto del Distrito Sentral komo del distrito de Tel Aviv en la beira de la Mar Mediterraneo. Es la mayor rejion metropolitana de la medina, kon una povlasiyon de 3.150.000 avitantes, lo kualo la aze endemas la sivdad djudia ma grande del mundo entero, por delantre de Mueva York. A esta rejion partienen las sivdades de Tel Aviv, Ramat Gan, Holon, Giv'atayim, Petah Tikva, Bnei Brak, Bat Yam, Herzliya, Ramla, Lod i Rishon LeZion.\nEl nombre de Gush Dan signifika \"Bloko de Dan\", ansina nombrado deke okupa el la tyerra ande se ubikaba la tribu de Dan, una de las Doze Tribus ke konformaron el antiko Reyno de Israel."}
{"id": "7478", "revid": "18091", "url": "https://lad.wikipedia.org/wiki?curid=7478", "title": "Mar Mediterranea", "text": "La Mar Mediterranea es una mar konektada kon el Oseano Atlantiko i rodeado por la reji\u00f3n mediterr\u00e1nea, entre Evropa del Sud, Asya Oksidentala i Afrika del Nord. Afilu esta konektado kon el Atl\u00e1ntiko, alkunos avtores lo konsideran un kuerpo d'agua endependiente. Kon unos 2.5 milyones de km\u00b2 i 3.860 km de lungeza, es la mar interior m\u00e1 grande del mundo. Las sus aguas, las kualas banyan las tres peninsolas del sud de Evropa \n(Iberika, Italika, Balkanika) i una de Asya (Anatolia), komunikan kon el os\u00e9ano Atl\u00e1ntiko (a traverso del Estrecho de Jibraltar), kon la Mar Preta (por los estrechos del Bosfor i de los Dardanelos), i con la Mar Kolorada (por el Kanal de Suez). Es la mar kon las tasas m\u00e1 elevadas de idrokarburos i kontaminasiyon del mundo.\nEtimolojiya.\nEl orijin del nombre de esta mar viene del biervo latino \"Mar Medi Terraneum\", lo kualo signifika \"la mar en el medio de las tyerras\". La majorita de los avitantes de las sus beiras uzan un nombre derivado del biervo latino. En gr\u00e9go se yama \"Mesogeios Thalassa\" (\u039c\u03b5\u03c3\u03cc\u03b3\u03b5\u03b9\u03bf\u03c2 \u0398\u03ac\u03bb\u03b1\u03c3\u03c3\u03b1) kon el mismo signifikado ke en lingua latina; en arabo se yama \"Al-Bahr al-Mutaw\u0101sit\" \u0627\u0644\u0628\u062d\u0631 \u0627\u0644\u0645\u062a\u0648\u0627\u0633\u0637 (\"mar interm\u00eddio\"), i en turkano \"Ak Deniz\" (\"mar blanko\", en kontro de la mar Preta, pues los turkanos yaman \"blanko\" al Sud i \"preto\" al Nord). El nombre turkano tambi\u00e9n se uza a vezes en \u00e1rabo: \"Al-Bahr al-Abyad\" \u0627\u0644\u0628\u062d\u0631 \u0627\u0644\u0623\u0628\u064a\u0636. Para los ejipsios era \"el Gran V\u00e9dre\".\nUbikasiyon.\nLa mar Mediterraneo se ankontra ubikada entre las rejiones templada i subtropikal. Est\u00e1 rodeada por tyerras kontinentalas de gran tamanyo, lo kualo le da una klimatolojiya propia, kon enveranos k\u00e1lidos i sekos, enviernos moderados i umidos i buena parte de las luvias durante la primavera. Endjunto a la beira de la mar egzisten munchas sivdades i viyas, las kualas no s\u00f3lu son abitadas por la poblasiyon lokala, afil\u00fa por povlasiyon temporal, turistas i lavurantes sobre todu enel enverano. Las rejiones del nord, tienen muncha endustria, al kontrario de la rejion del Sud, la kuala es m\u00e1 agrikola.\nLa mar Mediterr\u00e1neo tiene una ekstensiyon de 3.5 x 106 km2, lo kualo representa kaji el 1% de la superfisie ose\u00e1nika mondial, kon una profundidad m\u00eddia de 1.5 km. La su parte m\u00e1 profonda, en Matapan, yega a 5.121 m basho el levelo de la mar. La su lungeza kostera es de 46.000 km, de los kualos el 40% pertenese a isolas. Se komunika kon el Oseano Atlantiko a traverso del Estrecho de Jibraltar, un paso de 12.8 km de lungeza i una profondidad de kaji 300 m; por el noroeste, kontakta a la mar Preta a traverso del Estrecho de Dardanelos, la mar de Marmara i el estrecho del Bosfor. En el sudeste, se komunika con la mar Kolorada por modre de la aksiyon umana, la kuala krio el kanal de Suez, kanal ke sirve de entrada a espesies tropikalas de la mar Kolorada i del Oseano Indiko.\nL\u00edmitos.\nLimitan kon la mar Mediterr\u00e1nea:\nIstorya.\nLa mar Mediterr\u00e1neo esta liasionada direktamente kon la Istorya. Fenisyanos i romanos navegaron por eya endjunto a los gr\u00e9gos, los kualos salieron de eya a traverso del Estrecho de Jibraltar unos 3000 anyos atr\u00e1s. \u00c9stos navegantes s\u00f3lu konos\u00edan las kurrientes de los r\u00edos i pensaron ke el agua al otro lado de Jibraltar era un enorme r\u00edo. Por tanto, la palavra ke signifika \"r\u00edo\" en gr\u00e9go kl\u00e1siko era \"Okeano\", i de ay\u00ed viene la palavra \"os\u00e9ano\". En la Roma antika se yam\u00f3 Mare Nostrum (\"La Muestra mar\") deke todas las sus beiras fueron okupadas por eya, i enel sy\u00e9klo XX Benito Mussolini \u2013 kiriendo rekriar el emperio romano \u2013 lo yam\u00f3 Mare Nostrum Italiano durante la Sigunda Gerra Mondiala. La mar orijin\u00f3 una serie de ledjendas i mitos en torno a \u00e9l, komo la de Jas\u00f3n i los argonautas.\nNatura.\nLa reji\u00f3n mediterr\u00e1nea tiene un alto grado de endemismo, lo kualo okasiona ke se la konsidere komo uno de los lugares de mayor konsentrasiyon de biodiversidad enel mundo. Esto akontese deke el basho empakto de la \u00faltima glasiasiyon en la rejion, lo kualo djener\u00f3 ke aktuara como reserva; la presensia de montanyas emportantes (por egzempio, el Atlas, el Taurus al sud, las rejiones de G\u00fadar, Javalambre, Levante\u2026), lo kualo agrega diversidad estructural al biotopo; i endemas a la lunga istorya de los diferentes uzos de la tyerra por la povlasiyon lokala, la kuala a kriado i mantenido una gran gama de \u00e1bitats."}
{"id": "7484", "revid": "146280", "url": "https://lad.wikipedia.org/wiki?curid=7484", "title": "Desyerto", "text": "Un desyerto es la rejion jeografika total o kaji del todo inabitada, en la kuala las luvias kaji nunka alkansan los 250 mil\u00edmetros al anyo i la tyerra es \u00e1rida i seka. Endemas, puede ser konsiderado un ekosistem o un bioma. Un desyerto es un ekosistem el kualo es konosido por tener poka vida, m\u00e1 este depende de la klasa de desyerto; en munchos egziste vida abundante, kon plantas adaptadan a la poka luvia i la fauna uzualmente se okulta durante el diya para konservar la umedad, lo ke signifika ke un ekosistem de desyerto es \u00e1rido; ni afil\u00fa las mod\u00e9rnas teknolojiyas de oy endiya azen kolay el estableser povlasiones i viyas. Los desyertos konforman la rejion m\u00e1 ekstensa del planeta: la su area total es de 50 milyones de kil\u00f3metros katrados, kaji una tresera parte de la superfisie del planeta (16% desyertos k\u00e1lidos i 14% desyertos friyos)."}
{"id": "7485", "revid": "18091", "url": "https://lad.wikipedia.org/wiki?curid=7485", "title": "Banka de Yisrael", "text": "La Banka de Yisrael (en ivrit: \u05d1\u05e0\u05e7 \u05d9\u05e9\u05e8\u05d0\u05dc; en arabo: \u0628\u0646\u0643 \u0625\u0633\u0631\u0627\u0626\u064a\u0644) es la banka sentrala de Israel, enkargada de emitir las par\u00e1s del paez (el shekel). La Banka de Yisrael tiene la su sede prinsipala en Yerushalayim, kon un bur\u00f3 sigundario en Tel Aviv. El su aktual governador es Stanley Fischer.\nIstorya.\nDempues de konsigir la endependensia enel anyo 1948, la emisiyon de las par\u00e1s era lavoro de a la \"Anglo Palestine Company\" (aktual Banka Leumi). La pol\u00edtika monetaria i la supervisiyon bankaria se az\u00eda basho el kontrolo del Ministerio de Azienda. La Banka de Yisrael fue fondada el 24 de Ogusto de 1954, cuando la Knesset dio el su visto bueno a la \"ley reguladora de la Banka de Yisrael\", la kuala pas\u00f3 a tener la supervisyon bankaria. El kontrolo de las par\u00e1s no fue dado a la banka asta 1978. Desde 1992, la banko kontrola la inflasiyon i endemas tiene la fakultad de desinyar medidas de pol\u00edtika monetaria a la fin de kumplir este objektivo."}
{"id": "7506", "revid": "209", "url": "https://lad.wikipedia.org/wiki?curid=7506", "title": "Aliansa Yisraeliana Universala", "text": "La Aliansa Yisraeliana Universala (en fransez Alliance Isra\u00e9lite Universelle,en ivrit \u05db\u05dc \u05d9\u05e9\u05e8\u05d0\u05dc \u05d7\u05d1\u05e8\u05d9\u05dd ) es una organisasiyon pol\u00edtika establesida en Fransia enel anyo 1860 kon el buto de ofreser ayudo a djudios. La rason de ser de la Aliansa es la ekspresiyon de los muestros hahamim \"Kol Yisrael arevim ze laze\" (\u05db\u05dc \u05d9\u05e9\u05e8\u05d0\u05dc \u05e2\u05e8\u05d1\u05d9\u05dd \u05d6\u05d4 \u05dc\u05d6\u05d4), la kuala se treslada ala lingua fransesa komo \"Tous les israelietes sont solidaires les un des autres\" (\"Todos los djudios son respons\u00e1vels los unos de los otros\"). \nLos sus fondadores fueron un grup de djudios franseses, entre eyos Adolphe Cremieux, los kualos tin\u00edan las par\u00e1s presisadas para ayudar a akeyos djudios proves, ofresiendo apoyo pol\u00edtiko, ayudando a emigrar a otros i finalmente kriando programas de edukasiyon djudia en la Evropa Orientala, Medio Oryente i \u00c1frika del Nord. Apertur\u00f3 la su primera eskola en Tetuan, Marroko enel anyo 1862. Enel anyo 1945 manifestaron el su apoyo al Zionismo (movimento pol\u00edtiko para la kriasion de un estado djud\u00edo) i enel anyo 1946 las sus aktivit\u00e1s diplom\u00e1tikas fueron tomadas basho el kontrolo del Konsesho Konsultivo de Organisasyiones Djudias en la sivdad de Mueva York."}
{"id": "7512", "revid": "15849", "url": "https://lad.wikipedia.org/wiki?curid=7512", "title": "Mosh\u00e9 Castel", "text": "Mosh\u00e9 Castel (en ivrit, \u05de\u05e9\u05d4 \u05e7\u05e1\u05d8\u05dc, Yerushalayim, 1909 \u2013 Tel Aviv, 1991) pintor yisraeli. \nNasido en una familia sefardi, estudi\u00f3 en la Academia de Arte Betzalel, la Acad\u00e9mie Julian i la \u00c9cole du Louvre de Par\u00eds. Ha estudi\u00f3 con Isaac Frenkel Frenel en Tel-Aviv. \nLas sus obras est\u00e1n en edificios emblem\u00e1ticos de Yisrael: Binyanei Ha'um\u00e1 (1958), la Knesset (1966), la residensia del shef de Estado de Yisrael (1970). "}
{"id": "7516", "revid": "18091", "url": "https://lad.wikipedia.org/wiki?curid=7516", "title": "Estasion de tr\u00e9nos del Ayroporto Ben Gurion", "text": "La Estasion de tr\u00e9nos del Ayroporto Ben Gurion (en ivrit \u05ea\u05d7\u05e0\u05ea \u05d4\u05e8\u05db\u05d1\u05ea \u05e0\u05de\u05dc \u05d4\u05ea\u05e2\u05d5\u05e4\u05d4 \u05d1\u05df \u05d2\u05d5\u05e8\u05d9\u05d5\u05df, \"Tahanat A-Rak\u00e9vet Nemal A-Te'uf\u00e1 Ben Gurion\") es una estasion de la linea de tr\u00e9nos de la Israel Railways entre Tel Aviv i Modi'in. La estasion esta ubikada en el levelo basho de la Terminal 3 del Ayroporto Internasional Ben Gurion\u200e, i fue aperturada enel anyo 2004.\nServis.\nEl viaje entre el Ayroporto Internasional Ben Gurion\u200e i la sivdad de Tel Aviv tadra unos kinze minutos. En la direksiyon kontraria, la linea va desde el ayroporto asta Modi'in. M\u00e1 de un milyon de personas uzaron esta linea enel anyo 2005. En Ogusto de 2009 la estasion fue uzada por un promedio de 8.600 personas al diya.\nServis a futuro.\nLa estasion va ser endemas una parada regular en la futura linea de alto prestor entre Tel Aviv i Yerushalayim, la kuala se esta fraguando oy endiya. La linea a Modi'in fue aperturada ofisialmente en Avril de 2008, m\u00e1 afil\u00fa el enlaso a Yerushalayim fonksionar\u00e1 s\u00f3lu dempu\u00e9s del anyo 2012. Tambien es faktivel para akeyos tr\u00e9nos ke pasan a traverso de la estasion ke yegen asta la Estasion de tr\u00e9nos de Lod; de f\u00e1kto, los tr\u00e9nos ke viajan desde Beersheva asta Tel Aviv paraban en la estasion Ben Gurion enel anyo 2007. Ma afil\u00fa esto no se esta aziendo endagora i se espera poder sigir ofresiendo este servis dempu's de ke la l\u00ednea de Lod a Beersheva este amijorada. Al pasar por Lod, tambien puede ser faktivel yegar a otras sivdades komo Rehovot, Ashdod, Ashkelon i afil\u00fa a la aktuala estasion de tr\u00e9nos de Estasion de tr\u00e9nos de Malha en la sivdad de Yerushalayim."}
{"id": "7517", "revid": "18091", "url": "https://lad.wikipedia.org/wiki?curid=7517", "title": "Kuando el Rey Nimrod", "text": "Kuando el Rey Nimrod es una kantika trasidionala djudia. Se piensa ke se orijin\u00f3 en Espanya durante la Edad Midia. Dempues del Edikto de Granada i la Ekspulsion de Espanya, se izo konosida en las komunitas sefardis en Marroko, la Turkiya, Yavan i en todas las komunitas serkanas a la Mar Mediterraneo. Es kantada en lingua djudeo-espanyola i kuenta la istorya del nasimy\u00e9nto de Avraam Avinu, el nasi konsiderado el padre del puevlo djudio.\nLetra \"(Adaptasiyon)\".\nkoro:\nInterpretasiones.\nEn la kantika, Avraam \u2014 el kualo en la Tora es el primer djudio i el ansestro de todos los ke sigieron, la kuala es la razon por la es yamado \"Avinu\" (del biervo ebreo \u05d0\u05d1\u05d9\u05e0\u05d5, sinyifikando \"el muestro padre\") \u2014 ya est\u00e1 nasido en la djuder\u00eda. Esto aze ke Terah i la su mujer bivan komo djudios, ansina komo los padres de otros ninyos matados por Nimrod. Avraam en la Tora es el primer ombre al kualo se aze la mil\u00e1 i el primero en azerla a otro, el su ijo Its\u00b7hak. \nEn esensia, de manera distinta a la istorya de la Tora, la kantika es aserka de una komunita djudia akosada por un rey malo i la kuala ve el nasimyento de un salvador, un nasi; esto es un tema enteresante para los djudios ke bivieron en Espanya antes del Edikto de Granada enel anyo 1492. La kantika endem\u00e1s, trae elementos relasionados kon el nasimy\u00e9nto de Moshe Rabenu (el rey malo matando ninyos inosentes, kon las komadres mandadas a matarlos) i de las vidas de Hananiya, Mishael, i Azariya (Shadrak, Meshak, i Abednego), los kualos eskaparon del fuego al kual fueron echados. Nimrod entonses es echo misturar los roles i atributos de dos reyes konosidos komo yenos de negreg\u00fara\u2014 Nabukodonosor i Par\u00f3. \nEndemas se dize ke la kantika toma elementos del Natal de los kristy\u00e1nos. Por egzempio, la luz \"santa\" avista en la estreyer\u00eda ke sinyal\u00f3 el nasimy\u00e9nto, el naser Avraam Avinu en una mear\u00e1 i la matada de los ninyos mandada por el Rey Erodes. La referensia a Avraam komo \"el amigo\" viene del nombre en arabo de Avraam. \nVersiyones.\nEgzisten varias versiyones de la letra de la kantika, la kuala depende del lashon djudeo-espanyol avlado por la komunita; es por eyo ke la versiyon kantada en Marroko i Meliya es diferente de la de la Turkiya i la de Gresia. Munchos kantaderos sefardis, otros kantaderos djudios ashkenazim i afilu alkunos kantaderos no djudios tienen gravada versiones de esta kantika, la kual konforma parte de la yamada \"world music\", komo Fortuna, Fran\u00e7oise Atlan, Doris Benmaman, Mappamundi, Psalteria, Lampa Ladino, Emil Skobeloff i Nani. El grup turkano Sefarad tiene una versiyon en lingua turkana yamada \"Bodrum\", anke la letra no est\u00e1 relasionada kon la kantika orijinala."}
{"id": "7520", "revid": "18091", "url": "https://lad.wikipedia.org/wiki?curid=7520", "title": "Evropa Orientala", "text": "Evropa Orientala o del Este es, la reji\u00f3n oryentala del kontinente evropeo. Afil\u00fa, la divisi\u00f3n de Evropa en \"oksidentala\" i \"oryentala\" a tinido varios trokos durante la su istorya. Una manera de analisar esta alternativa esta bazada en lo kualo se konsidera \"Evropa Sentrala\". Durante gran parte del sy\u00e9klo XX, kuando eran paezes sosyalistas aliados de la Union Sovyetika, paezes komo Madjaristan o Polonia ivan perteneser klaramente a la Evropa Oryentala; m\u00e1 endagora oy endiya estos pazes asen eshu\u00e9rsos para reskatar la su pertenensia a la Evropa Sentrala en kontro de las antikas repuvlikas sovyetikas.\nLa \"Divisiy\u00f3n de Estad\u00edstika\" de la Organisaziyon de las Nasiones Unitas define a la Evropa Oryentala komo el grup de los sigintes paezes:\nEndem\u00e1s, los pazes a sigir eran rep\u00favlikas de la Uni\u00f3n Sovy\u00e9tika i a vezes son klasifikados como parte de la Evropa Oryentala en lo ke respekta a la su afiliasiyon ist\u00f3rika i pol\u00edtika:\nEn alkunas okasiones, la definisiyon de la Evropa Oryentala es engrandesida para inkluir otros antikos estados sosyalistas, yegando a abarkar el sud-este del kontinente i los Balkanes:"}
{"id": "7523", "revid": "7321", "url": "https://lad.wikipedia.org/wiki?curid=7523", "title": "\u05d8\u05d9\u05e8\u05d9\u05de\u05d5\u05d8\u05d5 \u05d0\u05d9\u05df \u05d0\u05d9\u05d8\u05d9 2010", "text": "\u05d0\u05d9\u05df \u05d0\u05d9\u05dc \u05d3\u05d9\u05d4 12 \u05d3\u05d9 \u05d0\u05d9\u05e0\u05d9\u05e8\u05d5 \u05d3\u05d9\u05dc \u05d0\u05e0\u05d9\u05d5 2010 \u05d4\u05d5\u05d1\u05d5 \u05d0\u05d5\u05df \u05d2\u05e8\u05d0\u05df \u05d8\u05d9\u05e8\u05d9\u05de\u05d5\u05d8\u05d5 \u05d0\u05d9\u05df \u05d0\u05d9\u05d8\u05d9 \u05d0\u05d5\u05e0\u05d4 \u05e8\u05d9\u05e4\u05d5\u05d1\u05dc\u05d9\u05e7\u05d4 \u05d3\u05d9\u05dc \u05e7\u05d0\u05e8\u05d9\u05d1\u05d4.\n\u05d0\u05d9\u05e1\u05d8\u05d9 \u05d0\u05e4\u05d9\u05e7\u05d8\u05d5 \u05d0 \u05dc\u05d5\u05e1 \u05e4\u05d0\u05d9\u05e1\u05d9\u05e1: \u05d0\u05d9\u05d8\u05d9, \u05e8\u05d9\u05e4. \u05d3\u05d5\u05de\u05d9\u05e0\u05d9\u05e7\u05d0\u05e0\u05d4, \u05e7\u05d5\u05d1\u05d4 \u05d9 \u05d7\u05d0\u05de\u05d0\u05d9\u05e7\u05d4."}
{"id": "7524", "revid": "18091", "url": "https://lad.wikipedia.org/wiki?curid=7524", "title": "Barkan", "text": "Barkan es la sigunda entreprisa yisraeli produktora de vinos, la kuala produze entre 5 i 9 milyones de bokales kada anyo. La entreprisa esta ubikada en el Kibbutz Hulda, al este de Tel Aviv. La entreprisa endemas tiene vinyedos en las Alturas del Golan.\nIstorya.\nEnel anyo 1899, Shlomo Friedman fond\u00f3 los VInyedos Friedman en Petah Tikva kon el buto de produzir vino dulse para azer Kiddush, endemas de brandy. El ijo de Shlomo, Bezalel, tom\u00f3 kontrolo de la entreprisa i la trok\u00f3 de lugar a Kiryat Matalon, la zona endustriala de Petah Tikva, ke era para antonses una duna de arena sin kompanyias. Enel anyo 1964, los vinyedos fueron komprados por Tnuva, la kuala empies\u00f3 a distribuyirle las uvas, sobre todu Alicante i Carignane. El nombre de la entreprisa fue trokado antonses a Tnuva-Friedman. Enel anyo 1971 Tnuva vendi\u00f3 los vinyedos a la kompanyia Stock, la kuala produz\u00eda sobre todu brandy, vodka i vermut. Los vinyedos en Petah Tikva fueron nombrados Hamartef, i empies\u00f3 produziendo vinos de amijores varietades de uva, komo Cabernet Sauvignon i Sauvignon Blanc. Enel anyo 1988, se fragu\u00f3 una mueva faktoriya en la zona endustriala de Barkan, serka de la sivdad de Ariel, para deshar de empiegar las plantas de Petah Tikva i Netanya. Enel anyo 1990, la entreprisa Barkan Wine Cellars fue fondada enel Kibbutz Hulda por Shmuel Boxer i Yair Lerner, los m\u00e1 grandes kultivadores de uvas de la kompanyia Stock. Oy endiya, Barkan esta dezvelopando un vinyedo de 150 dunams en Mitzpe Ramon.\nVinos.\nBarkan produse vino de munchas varietades de uvas, m\u00e1 afil\u00fa los espesiales de la kaza son: un Chardonnay de uvas ke siembran en los sus vinyedos enel desyerto de Negev, ulai uno de los pokos vinyedos del mundo ubikado en un desyerto; i un vino echo kon uvas Pinotage, varietad de la kuala son los unikos en Israel ke la produzen."}
{"id": "7541", "revid": "18091", "url": "https://lad.wikipedia.org/wiki?curid=7541", "title": "Patrick Bruel", "text": "Patrick Bruel es un kantadero fransez d' orijin djudio sefardi. Nasido en Tlemsen, Arjelia, el 14 de Mai del anyo 1959 komo Maurice Benguigui, es oy endiya uno de los kompositores, aktores i kantaderos m\u00e1 konosidos de Fransia de musika pop i pop-rock, endemas de djogador de poker profesional.\nEl su primer gran \u00e9gzito enel mundo musikalo fue \"Marre de cette nana-l\u00e0\". Enel anyo 2002 edit\u00f3 \"Entre deux\", un disko de duets \nkon, entre otros, Charles Aznavour, Jean-Louis Aubert i Jean-Jacques Goldman. Ese mismo anyo eskrivi\u00f3 la kansion franzesa para el Festival de Evrovision, \"Il faut de temps\", la kuala yeg\u00f3 enel sinkeno lugar. Komo djogador de poker profisional, enel anyo 1998 gan\u00f3 el brazalete \"World Series of Poker\" i endemas partisip\u00f3 enel World Poker Tour.\nPatrick Bruel tiene publikados m\u00e1s de 10 diskos, munchos de eyos n\u00famero uno en Fransia."}
{"id": "7560", "revid": "7321", "url": "https://lad.wikipedia.org/wiki?curid=7560", "title": "Kacha", "text": ""}
{"id": "7564", "revid": "20820", "url": "https://lad.wikipedia.org/wiki?curid=7564", "title": "Imperio Otomano", "text": "El Imperio Otomano (1299-1923) (en turkano otomano: \u062f\u0648\u0644\u062a \u0639\u0627\u0644\u06cc\u0647 \u0639\u062b\u0645\u0627\u0646\u06cc\u0647 \"Devlet-i \u00c2liye-yi Osm\u00e2niyye\", en turkano mod\u00e9rno: \"Osmanl\u0131 Devleti\" o \"Osmanl\u0131 \u0130mparatorlu\u011fu\"), tambi\u00e9n konosido komo Emperio Turkano, fue un estado multi\u00e9tniko i multi-relijiozo govyernado por los osmanl\u00eds. Era konosido komo el Emperio Turkano o Turkiya. Dempu\u00e9s de akabar la su egzistensiya, fue suksedido por la Rep\u00favlika de la Turkiya, la kuala fue ofisialmente kriada el 23 de Oktyabre de 1923. \nEnel su mayor kresimyento i poder, el kualo fue entre los sy\u00e9klos XVI i XVII, el emperio abarkava una rejion ubikada en 3 kontinentes, tiniendo basho el su kontrolo gran parte de los Balkanes, el Medio Oryente, el Magreb i Afrika del Nord, tiniendo frontieras al Oeste kon Marroko, al Este kon la Mar Kaspio i al sud kon Sudan, Eritreya, Somaliya i Arabiya. El Emperio Ottomano tin\u00eda 29 provensiyas, i Moldavia, Transilvania i Valakia eran prinsipados vasayos.\nEl emperio estuvo enel sentro de las liasiones entre el Oryente i el Oksidente por sesh sy\u00e9klos. Kon Estambol komo la su sivdad kapitala i la rejion ke fue konkistada basho el mando de Suleiman el Magnifiko la kuala tin\u00eda el mismo alkanso de las tyerras govyernadas por Iustiniano el Grande 1000 anyos antes, el Emperio Otomano yeg\u00f3 a ser en munchos aspektos, el eredero isl\u00e1miko de los antikos emperios kl\u00e1sikos komo Roma i Bizansio. Munchas kostumbras i tradisiones kulturalas de estos emperios (en la arkitektura, la kuzina, i el govyerno) fueron adoptados por los ottomanos, ke los adaptaron i endemas izieron evolusionar en muevas formas. Estos aspektos kulturalos m\u00e1s t\u00e1dre fueron misturados kon las karakter\u00edstikas de los grups \u00e9tnikos i relijiozos ke biv\u00edan dientro de los tyerritorios otomanos, kriando ansina una mueva i partikolar identid\u00e1 kulturala otomana.\nLas posesyones del Emperio se ankontraban ubikadas entre Oryente i Evropa, por lo kualo durante la su istorya de m\u00e1s de sesh sy\u00e9klos, las sus liasiones internasionalas estuvieron enfluensiadas por este fakto."}
{"id": "7567", "revid": "639", "url": "https://lad.wikipedia.org/wiki?curid=7567", "title": "Emperio Ottomano", "text": ""}
{"id": "7569", "revid": "20056", "url": "https://lad.wikipedia.org/wiki?curid=7569", "title": "Michael Jackson", "text": "Michael Joseph Jackson (Gary, Indiana, 29 de Agosto de 1958 - Los Angeles, 25 de Junio de 2009) era un kantador nord-amerikano, konozido komo \"The King of Pop\" (El Rey del Pop)."}
{"id": "7575", "revid": "106151", "url": "https://lad.wikipedia.org/wiki?curid=7575", "title": "Aktualidad", "text": ""}
{"id": "7604", "revid": "7321", "url": "https://lad.wikipedia.org/wiki?curid=7604", "title": "Misisipi (estado)", "text": ""}
{"id": "7607", "revid": "18091", "url": "https://lad.wikipedia.org/wiki?curid=7607", "title": "Lingua turkana otomana", "text": "La Lingua turkana otomana o tambien yamada \"osmanl\u0131ca\" es la lingua idioma de la kuala se orijin\u00f3 el turkano mod\u00e9rno, la kuala era empiegada en la administrasion i en la literatura del Emperio Otomano; era endemas una lingua la kuala tin\u00eda palavras i expresiones del arabo i del persa, ans\u00ed komo alkunas de las sus estrukturas sint\u00e1ktikas. Al ser la lingua ofisiala del Emperio, era avlada en todas las sus rejiones, komo lingua franka era avlada por las diferentes nasyones del emperio, anke para la mayor parte de la djente era zor komprender munchas de las palavras del arabo o del persa, por lo ke kale avlar de 3 lashones del turkano otomano:\nAtat\u00fcrk, el fondador de la mod\u00e9rna Rep\u00favlika de Turkiya, empies\u00f3 un proseso de trkos kon el buto de azer de la Turkiya un paez mod\u00e9rno, dempu\u00e9s del fin del Emperio Otomano. La Turkiya se trok\u00f3 en un estado sekular (no relijiozo) enel anyo 1928, a traverso de munchos trokos sustansialos, i uno de eyos fue la riforma del turkano otomano: Se trok\u00f3 el alefbet \u00e1rabo por el latino (el 24 de May de 1928). El uzo de palavras turkanas (orijinalas) de Asya Sentrala es akseptado i en kontro de las palavras persas i arabas, tentando bushkar una lingua m\u00e1s pura en los sus orijines. El turkano otomano (osmanl\u0131ca) pi\u00e9dre ansina, parte de la su rikesa kulturala. Este movimiento de trokos yega a la su etapa m\u00e1s emportante kon la publikasion de la Teor\u00eda de Lingua del Sol, favoresida por Atat\u00fcrk. Munchos dokumentos del govyerno antes de este per\u00edodo son zor de komprender por ken no tiene dominado el turkano otomano, ya ke estos estan eskritos uzando alefbet arabo i endemas tienen un riko kondjunto de palavras arabas i persas.\nEsta lingua, es una piesa indispensav\u00e9l para el estudio del Imperio Otomano."}
{"id": "7625", "revid": "7077", "url": "https://lad.wikipedia.org/wiki?curid=7625", "title": "Lordi", "text": "Lordi es una banda de muzika rock de Finlandia. Esta kompuesta por:"}
{"id": "7753", "revid": "209", "url": "https://lad.wikipedia.org/wiki?curid=7753", "title": "Majon Meir", "text": ""}
{"id": "7772", "revid": "639", "url": "https://lad.wikipedia.org/wiki?curid=7772", "title": "Reyno Unito", "text": ""}
{"id": "7862", "revid": "4628", "url": "https://lad.wikipedia.org/wiki?curid=7862", "title": "Evropa Sentrala", "text": "Evropa Sentrala es la rejion en la kuala se ankontran akeyos paezes de la parte sentrala de Evropa. No egziste un ak\u00f3dro unifikado en kuanto a los paezes ke la konforman. Esto es por las diferentes opiniones istorikas i jeografikas ke egzisten. En la Evropa Sentrala i la Evropa Orientala egzitieron munchos de los evenementos i trokos polititkos i sosyales de la istorya mod\u00e9rna de Evropa, komo la Primera Gerra Mondiala i la Sigunda Gerra Mondiala, las kualas kriaron trokos emportantes en la estruktura politika del kontinente. "}
{"id": "7897", "revid": "7331", "url": "https://lad.wikipedia.org/wiki?curid=7897", "title": "La estreya okulta del Sert\u00e3o", "text": "La estreya okulta del Sert\u00e3o (en portugez \"A Estrela Oculta do Sert\u00e3o\") es un filmo dokumentalo Brasiliano del anyo 2005 dirijido por la fotografa Elaine Eiger i la djurnalista Luize Valente. El tema sentral es las pr\u00e1ktikas djudaikas observadas i guadradas por alkunas famiyas en el kaji desertiko nordeste Brasiliano (El Sert\u00e3o), endjunto kon la bushkida de la su identidad relijiosa para munchos anusim desde el momento de tomar konsiensa de la su kondision.\nEl filmo dokumental apresenta entrevistas i parte del trabajo de abediguasion de la istoryadora de la Universita de S\u00e3o Paulo, Anita Novinsky, la kuala esta konsiderada una autoridad emportante enel tema de la Inkisizion en Brasil, del jenealojista Paulo Valadares i el antropologo del Coll\u00e8ge de France, Nathan Wachtel.\nEl filmo.\nLa idea de las direktrisas de azer el filmo dokumental tuvo el su orijin enel anyo 2000, dempues de meldar un artikolo en un djurnal aserka d'una viya kon menos de 800 abitantes en el ekstremo oksidental del estado brasiliano de Rio Grande do Norte, yamado Venha-Ver. Asigun el artikolo, un haham amerikano ke av\u00eda vijitado la viya, ankontr\u00f3 ke la djente de ay\u00ed guadrava kostumbras kuriozamente djudias, afilu deklaravan ke eran katolikos. Munchas de estas kostumbras eran ya tan antikas ke afilu desharon de sigirse enel djudaismo desde aze syeklos atras. Ma afil\u00fa alkunas de las kostumbras i tradisiones ke guadravan deshavan klaro el su vedradero orijin: son desendientes de los yamados \"kristyanos muevos\" (marranos o anusim), djudios huersados a konvertirse al kristyanismo durante la Inkisision en Portugal, shukur a un dekreto del Rey Manuel, la kuala fue establesida enel anyo 1497.\nDurante la invasion olandeza de Brasil en el syeklo XVII, la korona olandeza, la kuala liderava el movimento para la riforma del Katolisismo, av\u00eda tomado una pol\u00edtika para akseptar enel su paez a akeyos persigidos por la su relijion en munchas partes de Evropa. La mayor\u00eda de los inmigrantes djudios ke yegaron al pa\u00eds bivian en la provesa. Kon la toma de Recife por los Payises Bashos, estos grupos se sienten atra\u00eddos por la shans de progresar en la sivdad ultramarina portugeza m\u00e1 rika de la \u00e9poka, i las naves fletadas por djudios arrivavan kaji todos los meses a Recife, pasando m\u00e1s tadre al interior de la rejion, dempues de ke la sivdad aboltara a estar basho el kontrolo Portugez.\n\"A partir de ay\u00ed, ambezamos un lungo viaje el kualo nos yev\u00f3 asta los kolonos de Brasil\", dizen las direktrisas. Kon 85 minutos, el filmo dokumental esta dividido en dos partes: la prima, amostra a varios personajes komo espesialistas en la kultura djudia, las famiyas ke aboltaron a praktikar el su djudaismo i las famiyas katolikas ke sigen kon las kostumbras i tradisiones djudias, espesialmente en varias viyas chikas enel interior de los estados de Para\u00edba i Rio Grande do Norte."}
{"id": "7928", "revid": "9731", "url": "https://lad.wikipedia.org/wiki?curid=7928", "title": "Marc D. Angel", "text": "El haham Marc D. Angel (nasido en el anyo 1945) es el rabino de Congregation Shearith Israel, un kal sefaradi de tradision Espanyola i Portugeza en la sivdad de Mueva York. El sinyor Angel hue nasido en la komunidad sefaradi de la sivdad de Seattle, i los sus ansestros son sefaradim de la Turkiya i de la izla de Rodes; el kresio avlando djudeo-espanyol en la su kaza.\nEl haham Marc estudio en la Yeshiva University, ande resivi\u00f3 endemas la su semiha i el su doktorado Honoris Causa. Endemas tiene un Master en literatura ingleza del City College of New York. El haham Angel tiene resivido el Bernard Revel Award en Relijion i Edukasion Relijioza. Hue presidente del Konsejo Rabiniko de Amerika i my\u00e9mbro de la djunta editoriala del djurnal \"Tradition\".\nEnlasos eksternos.\n[[Kateggor\u00eda:Djudios de Estados Unidos]]\n[[Category:Rabinos Ortodoksos modernos]]\n[[Category:Hahamim]]\n[[Kateggor\u00eda:Sefaradim\u200e]]\n[[Kateggor\u00eda:Estadounidenses]]"}
{"id": "7929", "revid": "18091", "url": "https://lad.wikipedia.org/wiki?curid=7929", "title": "Congregation Shearith Israel", "text": "La esnoga Congregation Shearith Israel, mijor konosida komo La esnoga Espanyola i Portugeza, es la keil\u00e1 m\u00e1s antigua de los Estados Unidos, anke la fr\u00e1gua aktuala de la sinagoga, desinyada en estil Neokl\u00e1siko por los arkitektos Arnold Brunner i Thomas Tryon, fue fraguada en el anyo 1897. La sinagoga se topa en Central Park West, en la kaleja 70, en el Upper West Side de la izla de Manhattan, en la sivdad de Mueva York; la keila hue fondada en el anyo 1655. "}
{"id": "7931", "revid": "639", "url": "https://lad.wikipedia.org/wiki?curid=7931", "title": "Sefardim", "text": ""}
{"id": "7933", "revid": "1207", "url": "https://lad.wikipedia.org/wiki?curid=7933", "title": "Sina\u00f3n", "text": ""}
{"id": "7941", "revid": "7331", "url": "https://lad.wikipedia.org/wiki?curid=7941", "title": "Gefilte fish", "text": "El Gefilte fish (en idish \u05d2\u05e2\u05e4\u05d9\u05dc\u05d8\u05e2 \u05e4\u05d9\u05e9) es una kumida tradisionala de las komunitas ashkenazis. \nEl Gefilte fish se prepara kon pishkado mulido (el kualo a la su vez puede ser una meskla de dos o mas espesies de pishkados) kon sevoya, safan\u00f3rya, maydanoz, sal i pimienta; se kuzina al forno en forma de bolas chikas o buyido en forma de kopetas o koft\u00e9s. Orijinalmente, la meskla se guadrava enel kuerpo vazio del pishkado (el nombre de esta kumida sinyikifa \"pishkado reynado\" en idish). Es komun servir gefilte fish en Shabat i en las fyestas de Rosh Ashana i de Pesah."}
{"id": "7944", "revid": "1207", "url": "https://lad.wikipedia.org/wiki?curid=7944", "title": "Kal", "text": ""}
{"id": "7947", "revid": "18091", "url": "https://lad.wikipedia.org/wiki?curid=7947", "title": "Jose Benoliel", "text": "Don Jose Benoliel (o Yusef Benoliel) fue un eskritor, profesor, academiko i una de las figuras mas sovresalientes de la komunidad djudia de Marroko. Nasio en Tanjer enel anyo 1858 i murio en la misma sivdad enel anyo 1937. A la fin de sus estudios en la eskola Aliansa Yisraeli de Tanjer, se fue a bivir en la sivdad de Paris i ayi entr\u00f3 en los kursos de la \"Ecole Orientale\" para ser maestro. Su primer lavoro de profesor fue en la eskola \"Mikve Israel\", serka de Yafo (oy parte de la sivdad de Tel Aviv). En 1881, Jose Benoliel se establesio en Lisboa i lavoro en diferentes eskolas, entre eyas la Eskola de Estudios Libberos, ande ambezava arabo; en Lisboa bivi\u00f3 asta el anyo 1921. Torn\u00f3 entonses a la sivdad de Tanjer, ande fue nombrado prezidente de la komunidad, de la kuala fue prezidente asta 1924, para dempues lavorar en la sivdad de Mogador. Entre otros proyektos, apoyo la kreasion del Seminario Rabiniko de Tanjer, aziendo ke los elevos ambezasen, endemas de la relijion, materias komo sensias, matem\u00e1tikas i las linguas Franseza i Kastilyana. Jose Benoliel fue myembro de munchas akademias i asosiasiones: Akademia de Sensias de Portugal, Akademia de Espanya, Akademia de Montreal, Instituto de Coimbra, Sosiedad de Jeografiya de Lisboa, ets. Estuvo muy serkano al senador espanyol \u00c1ngel Pulido i al profesor Ram\u00f3n Men\u00e9ndez Pidal, investigador del romansero djudeo-espanyol.\nSu entereso en la Haketia i la kultura Djudeo-espanyola.\nJose Benoliel fue uno de los primeros, a mostrar entereso en la kultura djudeo-espanyola de Marroko i en la haketia, de la kuala presintio, dezde el empesijo del sy\u00e9klo XX, ke esta lingua i la su kultura estavan al punto de desapareser, por lo kualo se sintio ke kal\u00eda arekojer i apuntar el mayor numero de datos. Ansi, eskrive Benoliel enel su livro \"Dialecto Judeo-Hispano-Marroqu\u00ed o Hakitia\": En este livro, Benoliel ofrese un leksiko riko i kon detalyo de biervos en haketia, ansi komo una koleksion de refranes, ekspresiones, bendisiones, maldisiones i mizmo kantikas, sino ke endemas analiza esta lengua i establese sus reglas de konstruksion gramatikala.\nBenoliel fue tambien el primero a arekojer los kantes djudeo-espanyoles de Marroko. En la introduksion del livro \"Romancero Judeo-Espa\u00f1ol\" en el Archivo Men\u00e9ndez Pidal, se puede meldar: "}
{"id": "7948", "revid": "18091", "url": "https://lad.wikipedia.org/wiki?curid=7948", "title": "Djudios del Amazonas", "text": "Los Djudios del Amazonas (en ivrit: \u05d9\u05d4\u05d5\u05d3\u05d9 \u05d0\u05de\u05d6\u05d5\u05e0\u05d0\u05e1, \"Yehudey Amazonas\"; en kastilyano Jud\u00edos Amaz\u00f3nicos; en portugez Judeus Amaz\u00f4nicos) son las komunidades de desendientes de djudios de orijin mayormente marroki ke biven en las sivdades de la rejion del Amazonas, komo Bel\u00e9m, Santar\u00e9m, Manaus, Iquitos, Tarapoto i otras.\nOrijin.\nLos sus orijines se ubikan en los merkaderes djudios marrokis ke arivaron a la rejion durante el komersio de kaucho en las anyadas de 1880 i 1890. Yegaron afilu asta Iquitos.\nRelasiones kon otras komunidades djudias.\nEn Peru a egzistido un sistem de kastas desde los diyas de la kolonia Espanyola, lo kualo a produzido ke no egzista interaksiyon entre estos desendientes de djudios i la chika komunidad (unos 3000), en la su mayoria de orijin ashkenazi ke bive en la sivdad de Lima, la sivdad kapitala del paez, los kualos estan integrados en la elite blanka de orijin evropeo. Shukur a los eshu\u00e9rsos de alkunos programas yisraelis de \"outreach\", alkunos de los myembros de estas komunitas an echo giyur ortodokso i kompletaron la su aliya.\nKomunidades de Djudios del Amazonas.\nDjudios de Bel\u00e9m i Manaus.\nLas alkunyas ankontradas en las sivdades de Bel\u00e9m i Manaus de akeyos djudios de oriojin Marroki o Espanyol inkluyen Alves, Abecassis, Aflalo, Abtibol, Abensur, Amzalak, Athias, Assayag, Azulay, Benarr\u00f3s, Benacon, Benchaya, Benitah, Benmuyal, Bensadon, Bensoussan, Benzaken, Benzion, Bohadana, Benesby, Benchimol, Benayon, Bemergui, Bendayan, Benguigui, Benoliel, Bentes, Benzecry, Cagy, Chocron, Cohen, Dahan, Dor, Del Giglio, Elgaly, Elaluf, Elmescany, Fima, Foinquinos, Gabay, Garcia, Hamu, Hebron, Koifman, Israel, Larrat, Laredo, Levy, Ohana, Ovadia, Ohev Zion, Pazuello, Perez, Pereira, Pecher, Pinto, Sabb\u00e1, Sa, Salama, Salgado, Saraga, Serfaty, Sics\u00fa, Siqueira, Sal\u00e9m, Salgado, Safdi\u00e9, Serruya, Soares, Schwartz, Tayah, Tobelem, Yaeli i Zagury. Enel anyo 1828 fueron fondadas en Bel\u00e9m el kal \"Sha'ar Hashamayim\" i el kal Essel Avraham.\nEl filmo dokumentalo Eretz Amazonia (del direktor David Salgado), esta bazado enel livro de Samuel Benchimol \"Eretz Amazonia: A Saga dos Judeus na Amaz\u00f4nia\". Eyos migraron desde Marroko a la Amazonia durante el komersio del kaucho. Uzaban las linguas tradisionalas de las komunitas ke desharon: djudeo-espanyol, ivrit i Haketia."}
{"id": "7954", "revid": "18091", "url": "https://lad.wikipedia.org/wiki?curid=7954", "title": "Smadar Levi", "text": "Smadar Levi es una kantadera yisraeli de orijin sefaradi. Smadar nasio en la sivdad de Sderot, en una famiya ke av\u00eda echo la su aliya desde Marroko i Tunesia. Eya a echo eshu\u00e9rsos en la su karriera muzikala para amijorar la relasion entre las kulturas islamika i djudia. World Music Central konsidera a Smadar Levi \"ulai la boz m\u00e1s egzitante en la shena de la \"World Music\" mediterranea de Mueva York\". Smadar Levi kanta en ivrit, arabo i djudeo-espanyol. La su musika es deskrita por algunos komo \u201cMuzika pan-Mediterranea kon un poko de sabor zingano\u201d . La organizasion Seeds of Peace tiene premiada a Smadar Levi por \"unir kulturas para konsigir la paz a traverso de la musika.\""}
{"id": "7956", "revid": "209", "url": "https://lad.wikipedia.org/wiki?curid=7956", "title": "Hebe Camargo", "text": "Hebe Maria Camargo (Taubat\u00e9, Brasil, 8 de Marso de 1929) era una presentadora de television y kantadera de Brasil."}
{"id": "7992", "revid": "4628", "url": "https://lad.wikipedia.org/wiki?curid=7992", "title": "Vilna", "text": "Vilna (en lt. - Vilnius) es la kapital i la siudad mas grande de Lituania. Vilna tiene una povlasion de aproksimativamente 558.000 personas. El area metropolitana de la sivdad tiene una povlasion de 847.954 abitantes. Es el sentro ekonomiko, politiko y kultural del paez."}
{"id": "7999", "revid": "155", "url": "https://lad.wikipedia.org/wiki?curid=7999", "title": "Riga", "text": " Riga es la kapital i la siudad mas grande de Letonia. La sivdad tiene una povlasion de 704,476 abitantes. El area metropolitana de la sivdad tiene una povlasion de 847.954 abitantes. Riga fue establezida en 1201. El su alkalde es Nils U\u0161akovs."}
{"id": "8010", "revid": "12576", "url": "https://lad.wikipedia.org/wiki?curid=8010", "title": "Richard Feynman", "text": "Richard Phillips Feynman (Mueva York, Estados Unidos, 11 de mayo de 1918 - Los \u00c1ngeles, Kalifornia, Estados Unidos, 15 de febrero de 1988), fisiko estadounidense, konsiderado komo uno de los m\u00e1s importantes de su pa\u00eds en el siglo XX. Su laboro en elecktrodinamika kuantika le vali\u00f3 el Premio Nobel de Fisika en 1965, espartido kon Julian Schwinger i Sin-Ichiro Tomonaga."}
{"id": "8016", "revid": "15325", "url": "https://lad.wikipedia.org/wiki?curid=8016", "title": "Ateismo djudio", "text": "El ateismo djudio es praktikado por akeyos ke son etnikamente djudios, esto es, miembros del puevlo djudio i ke negan la eksistensia de un Dio. \nDjudios Ateos inkluyen Albert Einstein, Isaac Asimov, Karl Marx, Carl Sagan, Leon Trotsky, Sigmund Freud, Stanis\u0142aw Lem i Richard Feynman."}
{"id": "8025", "revid": "4628", "url": "https://lad.wikipedia.org/wiki?curid=8025", "title": "Kaunas", "text": "Kaunas (en Idish - \u05e7\u05d0\u05b8\u05f0\u05e0\u05e2) es la segunda sivdad mas grande del paez, dempues de Vilna. Se topa entre los rios Niemen i Neris. La sivdad tin\u00eda 355.550 abitantes en el anyo 2008.\nFue fundada en el anyo 1361"}
{"id": "8026", "revid": "211415", "url": "https://lad.wikipedia.org/wiki?curid=8026", "title": "Bielorusia", "text": "Bielorusia (en Bl. - \"\u0420\u044d\u0441\u043f\u0443\u0431\u043b\u0456\u043a\u0430 \u0411\u0435\u043b\u0430\u0440\u0443\u0441\u044c\") es un paez de Evropa Sentrala. Las sus frontieras son kon Lituania, Letonia, Rusia, Ukraina i Polonia. \nLa su kapitala i sivdad mas importante es Minsk, kon un povlasion de 1.8 milyones.\nBielorusia sinyifika \"Rusia blanka\" en la lingua bielorusa. "}
{"id": "8028", "revid": "20820", "url": "https://lad.wikipedia.org/wiki?curid=8028", "title": "Rusia", "text": "Rusia (en russo - \"\u0420\u043e\u0441\u0441\u0438\u0439\u0441\u043a\u0430\u044f \u0424\u0435\u0434\u0435\u0440\u0430\u0446\u0438\u044f\") es un paiz dela Evropa Oryentala, se topa al este entre Evropa i Asya. Es el mas grande paiz del mundo i aze frontieras kon munchos paizes del mundo, kaji se espande por todo el emisferio norte del planeta. Las sus frontieras son kon Norvejia , Finlandia , Estonia , Letonia, Lituania, Polonia, Bielorusia, Ukraina, Gruziya, Azerbaidjan, Kazahstan, Kitay, Mongolia i Korea del Nord.\nRusia es una delas nasyones mas povladas del mundo, la su kapitala i sivdad mas importante es Mosku, kon un povlasion de 10.1 milyones.\nLa istoria de la nasiy\u00f3n komenz\u00f3 kon la de los eslavos del este. En 988 Rusia adopt\u00f3 el kristianismo ortodokso del imperio bizantino anke el ateizmo es engrandesido por todo el paiz a raiz de movimiento sovietiko; el djudaizmo es una de los relijiones de Rusia, munchos rusos konfiesan este kulto, los azkenazis i los misraji son los grupos populozos.\nEl su shefe de estado es Vladimir Putin, el governo ruso es uno delos governos del olam mas influyentes, las sus huersas armadas son uno delos ejersitos mas poderozos del planeta.\nLa su dominasion de internet es .ru ma tamb\u00e9m .su, la antika dominasion de Internet de la URSS.\nEtimolojia.\nEl nombre de Rusia en ruso es \u00ab\"Ross\u00edya\"\u00bb (\u0420\u043e\u0441\u0441\u0438\u044f), ke a la vez del grego \u00ab\"\u03a1\u03c9\u03c3\u03af\u03b1\"\u00bb (AFI: [ros\u02c8ia]), ke es komo denominavano a la Rus (\u0420\u0443\u0441\u044c) en el Imperio bizantino. Sobre el orijen del biervo \u00ab\"Rus\"\u00bb hay , ma ninguna de eyas es agzeptada por todos. Las versiones se apartatienen en ist\u00f3rikas, ke se bazan en autores de oy endia, lingu\u00edstikas i topon\u00edmikas. Ansina las prinsipalas hip\u00f3tesis son la ist\u00f3rika bizantina, la indo-iran\u00ed, la lingu\u00edstika finesa, la ist\u00f3riko-topon\u00edmika prusiana, endem\u00e1s de varias etimolojias.\nJeografia.\nEl territorio ruso komparte frontieras terrestres al oksidente kon Finlandia, Norvega, Estonia, Letonia, Lituania, Polonia, Bielorusia, Ukraina, Jeorjia, al norte kon el Oseano Artiko, al oriente kon el Oseano Pasifiko i la repuvlika de Korea del Norte, i al sud haze frontiera kon Mongolia, Kazakistan, Kina. El paiz es divisado en repuvlikas, oblasts i distritos, la kapitala es la sivdad de Mosku, la orbe mas povlada del paiz i unas de las mas povladas del mundo.\nGoverno i administrasion.\nLa Federasion de Rusia es un estado parlamentario i federal democr\u00e1tico, i konta kon un shefe de estado, Vladimir Putin,i kon un shefe de governo, Mishustin.\nDemografia.\nLinguas.\nLa su lingua ofisiala es el Ruso, ma en sus distintas rep\u00fablicas egsisten linguas co-ofisialas.\nRelijion.\nLa relijion ke adopto el paez fue el Kristianizmo Ortodokso, ma ay aki tambien otros kultos komo el djudaizmo, el islamizmo i una grande parte de jente no tiene kulto, son ateos. En menor proporsion ay katolikos, drusos, molokans, luteranos i budistas.\nEspor.\nRusia es la sede del Mundial de Futbol enel anyo 2018."}
{"id": "8033", "revid": "20820", "url": "https://lad.wikipedia.org/wiki?curid=8033", "title": "Ukraina", "text": "Ukra\u00edna (en ukrain - \"\u0423\u043a\u0440\u0430\u0457\u043d\u0430\") es un payis ke se topa al este de Evropa. Tiene las sus frontieras kon Rusia, Eslovakia, Polsha, Bielorusia, Ungeria, Rumania i Moldavia. \nLa su lingua ofisiala es el ukrain, ma tamb\u00e9m se havlan Polyako, Ung\u00e1ro, Sveko (Gammalsvenskby), i Rutheno. \nLa su kapitals i sivdad mas emportante es Kyiv , kon un povlasion de 2.819.566 (2008)."}
{"id": "8046", "revid": "20820", "url": "https://lad.wikipedia.org/wiki?curid=8046", "title": "Moldova", "text": "Moldova (en rumano: Moldova) es un payis de Evropa. Las sus frontieras son kon Rumania i Ukraina. La su kapitala i sivdad mas importante es Kishinev, kon un povlasion de 592.900."}
{"id": "8049", "revid": "3231", "url": "https://lad.wikipedia.org/wiki?curid=8049", "title": "Moldava", "text": ""}
{"id": "8050", "revid": "1378", "url": "https://lad.wikipedia.org/wiki?curid=8050", "title": "Finlandia", "text": "Finlandia (en Finez: Suomi; en Sueko: Finland) es un payis de Evropa ke se topa al nord del kontinente. Las sus frontieras son kon Rusia, Suesia i Noruega. La su kapitala i sivdad mas emportante es Helsinki. El payis tiene una povlasion de 5,356,358."}
{"id": "8065", "revid": "453", "url": "https://lad.wikipedia.org/wiki?curid=8065", "title": "Suesia", "text": "Suesia (en sueko: \"Sverige\") es un payis de Evropa del Nord. Las sus frontieras son kon Finlandia i Norvejia. La su sivdad kapitala i sivdad mas importante es Estokolma, kon un povlasion de 829.417."}
{"id": "8072", "revid": "15325", "url": "https://lad.wikipedia.org/wiki?curid=8072", "title": "Ashkenazim", "text": "Los djudios Askenazim o ashkenazis (en ivrit, \u05d0\u05b7\u05e9\u05b0\u05c1\u05db\u05b2\u05bc\u05e0\u05b8\u05d6\u05b4\u05d9\u05dd\u200e), es komo se yaman a los djudios ke tienen los sus orijines en la Evropa Sentrala i Oryentala \u2014prinsipalmente en Almania, Polonia, Fransia, Ukraina i Rusia; rejion yamada para empesijos del sy\u00e9klo X por los djudios de la Edad Media \"Ashkenaz\". Estos djudios dezveloparon kostumbras i leyes partikolares, las kualas les azen diferentes de los otros djudios \u2014los sefardim i los mizrahim, sobre todu\u2014 yegando afilu a kriar una lingua propia, el idish, la kuala nasio de la meskla de los lashones almanes de las rejiones ande bivian estos djudios kon enfluensia de linguas eslavas i del ivrit. Antes del Olok\u00f3sto, los ashkenazim eran mas del 90% de la povlasion djudia mondiala; ma endagora oy endia, la su kantidad relativa esta entre un 70% i un 80%, i en Israel la su kantidad es de un 50%."}
{"id": "8073", "revid": "209", "url": "https://lad.wikipedia.org/wiki?curid=8073", "title": "Ashkenazi", "text": ""}
{"id": "8082", "revid": "9621", "url": "https://lad.wikipedia.org/wiki?curid=8082", "title": "Antika Esnoga Mayor (Segovia)", "text": "La Antika Sinagoga Mayor es una esnoga ubikada en el antiko kuartier djudio de la sivdad de Segovia, enel kualo egzistia endemas la Esnoga Menor. La Sinagoga Mayor de Segovia fue fragu\u00e1da enel syeklo XII i kedo en manos de la komunidad djudia de la sivdad asta Sietembre del anyo 1410. En este anyo, basho el preteksto de ke rabinos profanaron una seremonia katolika, la reyna Katalina de Aragon i Kastilya izo de su poder la Sinagoga Mayor i la ofresio al obispo Juan de Tordesillas. El kal fue merkado, enel anyo 1572, por Manuel del Sello i el su ermano Antonio, i fue entregada a relijiozas fransiskanas, las kualas la transformaron en konvento.\nEnel anyo 1899, un fuego desbrocho esta djoya arkitekturala, la kuala se transformo dientro de muy kurto tiempo en ruinas. Los unikos restos del kal ke superaron el fuego fueron las dos paredes laterales orientadas del Nord al Sud i una puerta en una de estas paredes, ke a la vista sirvia a las mujeres para entrar a la azara. La fr\u00e1gua fue restaurada i oy en diya es konosida komo la \"Iglesia de Corpus Christi de Segovia - Antigua Sinagoga\". Desde el punto de vista arkitektural, este kal se parese muncho a la Esnoga Santa Maria la Blanka de la sivdad de Toledo. El kal a tenido dos restorasiones, una en 1902 i las mas resiente enel anyo 2004."}
{"id": "8085", "revid": "18091", "url": "https://lad.wikipedia.org/wiki?curid=8085", "title": "Segovia", "text": "Segovia es una sivdad espanyola en la parte sud de la Komunidad Otonoma de Kastiya i Leon, kapitala de la Provinsia de Segovia. Esta ubikada entre los rios Eresma i Clamores, al pie de la Sierra de Guadarrama.\nEtimolojiya.\nEl nombre de la sivdad de Segovia es de orijin Selt\u00edbero. Los sus primeros abitantes yamaron a la sivdad \"Segobriga\", la kuala deriva de dos biervos de orijin selt\u00edberiko, lingua de la famiya selta de las Linguas indoevropeas. Estos dos biervos provienen de \"Sego\", ke signifika \u00abviktoria\u00bb i de \"-briga\", ke signifikar\u00eda \u00absivdad\u00bb o \u00abfortaleza\u00bb. Por lo ke puede ser tradusido komo \u00abSivdad de la viktoria\u00bb o \u00abSivdad viktorioza\u00bb. Basho el kontrolo de los romanos i arabo, la sivdad fue yamada Segovia (\u03a3\u03b5\u03b3\u03bf\u03c5\u03b2\u03af\u03b1, Ptolomeo ii. 6. \u00a7 56) i \u0160iq\u016bbiyyah (en arabo \u0634\u0642\u0648\u0628\u064a\u0629) respektivamente. \nSivdades ermanadas.\nSegovia esta ermanada kon:"}
{"id": "8128", "revid": "4628", "url": "https://lad.wikipedia.org/wiki?curid=8128", "title": "Esnoga de Kordova", "text": "La Esnoga de Kordova es un Kal ubikado en la sivdad de Kordova. Fue aperturada enel anyo 1315, en la djuderia de la sivdad, enel numero 18 de la kaleja Djudios o kaleja Maimonides, serka de la Mishkita de Kordova. Es una de las pokas esnogas de Espanya ke kedan kaji en el su estado orijinal asta oy endia.\nYama la atension ke el fraguamyento de este kal duro un anyo, desde Septembre de 1314 a Septembre de 1315. Fue fragu\u00e1do enel estil mudejar por el arkitekto Ishaq Moheb. La sala para meldadura del kal es kaji kuadrado, de 6.95 x 6.37 m. i su altura es mas de 6 metros. La azara del kal tiene tres balkonikos, konektados por una skalera al resto del kal.\nDempues de la Ekspulsion, el kal fue transformado en ospital i para el anyo 1885, fue deklarado Monumento Nasional por el su valor artistiko; la fr\u00e1gua fue restaurada varias vezes i en 1985, anyo enel kual fueron markados los 850 anyos del nasimiento del Ramba\"m, el kualo nasio en Kordova, el kal fue avierto al publiko. "}
{"id": "8130", "revid": "18091", "url": "https://lad.wikipedia.org/wiki?curid=8130", "title": "Repuvlika Araba Saharaui Demokratika", "text": "La Repuvlika Araba Saharaui Demokratika (RASD; en arabo \u0627\u0644\u062c\u0645\u0647\u0648\u0631\u064a\u0629 \u0627\u0644\u0639\u0631\u0628\u064a\u0629 \u0627\u0644\u0635\u062d\u0631\u0627\u0648\u064a\u0629 \u0627\u0644\u062f\u064a\u0645\u0642\u0631\u0627\u0637\u064a\u0629, konosida tambi\u00e9n como Sahara Oksidental, anke son konseptos diferentes) es una nasyon sin estado konformada por la antika provensia espanyola del Sahara Espanyol, la kuala fue aneksionada enel anyo 1976 por Marroko i Mauritania i kompletamente aneksionada por Marroko en Ogusto del anyo 1979, al retirarse Mauritania de la rejion ke okupava al sud.\nLa Rep\u00favlika Saharaui tiene rekonosimy\u00e9nto de 81 paezes, si bien este n\u00famero troka dependiendo de la fuente. Asigun el Parlamento Evropeo, la RASD era rekonosida por 54 paezes i la Union Afrikana enel anyo 2002. Asigun la pajina web \u00abSahara Marrok\u00ed\u00bb, 32 paezes rekonosen a la RASD enel anyo 2008, ma afilu para el Frente Polisario ese mismo anyo, son 85."}
{"id": "8131", "revid": "639", "url": "https://lad.wikipedia.org/wiki?curid=8131", "title": "Sietembre", "text": ""}
{"id": "8229", "revid": "7331", "url": "https://lad.wikipedia.org/wiki?curid=8229", "title": "Spacecom", "text": "Spacecom Satellite Communications Company es una entreprisa operadora de satelits de komunikasyon para Amerika del Nord, Evropa i el Medio Oryente, kon la su sede en la sivdad de Ramat Gan, Israel. La Spacecom opera los tres satelits aktualmente en fonksionamyento de la serie AMOS: AMOS 1, AMOS 2 i AMOS 3, todos en la ubikasyon 4\u00b0 Oeste.\nEndemas de VSAT, Radio i de Internet por Satelit, la entreprisa ofrese el servis de Direct-to-Home broadcasting (DTH)"}
{"id": "8230", "revid": "4628", "url": "https://lad.wikipedia.org/wiki?curid=8230", "title": "Islandia", "text": "Islandia (en Islandes: \"\u00cdsland \") es un paiz evropeo mas lejano del kontinente, es ubikado al Noroeste del kontinente, en la izla del mismo nombre. La su kapitala i sivdad mas emportante es Reikiavik, kon un povlasion de 120.165 avitantes.\nEtimolojia.\nEl biervo \u00abIslandia\u00bb deriva del islandez \"\u00cdsland\", vokablo ke proviene del nordiko antiko, ke siynifika \u00abtierra de yelo\u00bb. Endemas, el primero nombre del paiz fue \"Sn\u00e6land\" (\u00abtierra de inyeve\u00bb), akunyado por el navegador vikingo Naddoddr, uno de los primeros morantes de las Izlas Feroe. Gardar Svavarsson, uno de los primeros islandezos, renombro la izla komo \"Gar\u00f0arsh\u00f3lmur\" (\u00abislotes de Gardar\u00bb).\nEl nombre definitivo de \"\u00cdsland\" fue dado por Fl\u00f3ki Vilger\u00f0arson, en alusi\u00f3n al paizaje invernalo del aktual territorio islandez. A pesar de alkunos dokumentos ofisialos kontemplan \"L\u00fd\u00f0veldi\u00f0 \u00cdsland\" (Rep\u00favlika de Islandia) komo el nombre ofisialo del pa\u00edz, la Konstitusion aktuala lo define komo simplemente \"\u00cdsland\" (Islandia), sin anteponer el t\u00e9rmino \u00abrep\u00favlika\u00bb."}
{"id": "8234", "revid": "4628", "url": "https://lad.wikipedia.org/wiki?curid=8234", "title": "Reikiavik", "text": "Reikiavik (en islandez Reykjav\u00edk, \"golfo yeno de umo\") es la sivdad kapitala de Islandia, enel Nord de Evropa. Endemas es la sivdad kapitala mas al Nord del mundo. Durante el envierno, s\u00f3lu resive katro oras al diya de luz solar, andjak en enverano las noches son tan klaras komo los diyas."}
{"id": "8291", "revid": "7321", "url": "https://lad.wikipedia.org/wiki?curid=8291", "title": "Kolorado", "text": "Kolorado es la kolor ke esta relasionado kon la frekuensia m\u00e1s basha de la luz ke el ojo umano puede detektar. Endjunto al mavi i al amariyo, es una de las tres kolores primarias. La lungesa de onda de la luz kolorada es de serka de unos 700 nm."}
{"id": "8299", "revid": "209", "url": "https://lad.wikipedia.org/wiki?curid=8299", "title": "Danimarka", "text": "Dan\u00eemarka (en Danez: \"Danmark\") es un paez evropeo ubikado al nord de Evropa i el kualo desde 1973 forma parte de la Union Evropea (UE). La su frontiera es kon Almania. Su kapital i sivdad mas importante es Kopenhage , kon un povlasion de 528.208."}
{"id": "8300", "revid": "639", "url": "https://lad.wikipedia.org/wiki?curid=8300", "title": "Dinamarka", "text": ""}
{"id": "8316", "revid": "18091", "url": "https://lad.wikipedia.org/wiki?curid=8316", "title": "Mavi", "text": "Mavi, alkunas vezes yamado Blu es una de las sesh sensasyones kromatikas basikas de visyon umana. La su opuesta es la kolor portokal en las artes pl\u00e1stikas i komplementa la kolor amariyo en la luz, ya ke para kriar amariyo se presisa mesklar kolorado i vedre al 100% de intensidad, i nada de mavi. La luz mavi tiene una lungesa de onda de entre 470 i 450 nm."}
{"id": "8317", "revid": "7321", "url": "https://lad.wikipedia.org/wiki?curid=8317", "title": "Amariyo", "text": "Amariyo es la kolor kon una lungesa de onda akontrada entre 565 nm i 580 nm. La meskla entre la luz kolorada i vedre es resivida por la vista umana komo amariyo, afilu no egzista luz enel espektro de amariyo. En las artes plastikas, amariyo es la kolor ke komplementa a la kolor violeta i es kontrario a la kolor mavi en la luz. Endem\u00e1s, el amariyo es una de las kolores primarias."}
{"id": "8318", "revid": "7321", "url": "https://lad.wikipedia.org/wiki?curid=8318", "title": "Vedre", "text": "Vedre es una kolor komun en la natura. Las plantas son vedres deke kontienen klorofila. Mesklando las kolores mavi i amariyo se puede kriar esta kolor. La luz vedre tiene una lungesa de onda de unos 550 nm. Es una kolor ke komplementa a la kolor mahenta o galibarda, la kuala es una meskla de dos kolores primarias, mavi i kolorado. El vedre es una kolor persivida kolay por la vista umana."}
{"id": "8320", "revid": "453", "url": "https://lad.wikipedia.org/wiki?curid=8320", "title": "Blanko", "text": " \nSe dize ke un objekto es de kolor blanko kuando enel espektro se ankontran todas las kolores. Es faktivle definir las proporsiones de kada kolor presidadas, ma no egziste una unika definision de blanko. Endemas, la kolor blanko es la emision de frekuensas de la luz del Sol no separada en las kolores del su espektro. Esta kolor simbolisa a los konservadores i a la paz, anke en Kina i Rusia representa el luto. En los kazamyentos simbolisa la puresa."}
{"id": "8321", "revid": "7321", "url": "https://lad.wikipedia.org/wiki?curid=8321", "title": "Portokal (kolor)", "text": " La kolor Portokal se ankontra entre kolorado i amariyo enel espektro visible, en una lungesa de onda de aproksimadamente 620-585 nm. Es la misma kolor ke akeya de la fruta de la kuala toma su nombre. La kolor mavi komplementa a esta kolor."}
{"id": "8322", "revid": "155", "url": "https://lad.wikipedia.org/wiki?curid=8322", "title": "Sentro Shalem", "text": "El Sentro Shalem (en ivrit \u05de\u05e8\u05db\u05d6 \u05e9\u05dc\u05dd\u200e, \"Merkaz Shalem\") es un instit\u00fato de investigasion ubikado en la sivdad de Yerushalayim, el kualo patrosina i ap\u00f3ya los eshu\u00e9rsos akad\u00e9mikos en temas de filosofiya, politolojiya, istorya djudia, istorya zionista, Tora, Talmud, Estudios del Midio Oryente, arkeolojiya, ekonomiya i estidios estratejikos. El Sentro Shalem tiene embiada i kursada una solisitud al Konsejo Yisraeli de Edukasion Superior para aperturar la prim\u00e9ra skola d'artes libberas del paez, la kuala va poder entregar t\u00edtolos de lisensiado en karrieras de artes i umanidades. \nEl Sentro Shalem fue establesido enel anyo 1994, i se ankontra en la m\u00e1ale Moshava Germanit (Kolonia Almana) de la sivdad de Yerushalayim. Fue fondado por Yoram Hazony, Ofir Haivry, Daniel Polisar i Joshua Weinstein. El Sentro Shalem publika Azure i Hebraic Political Studies, el ultimo de los kualos es un jurnal akademiko. Azure, publikado en ivrit basho el nombre de \u05ea\u05db\u05dc\u05ea\u200e (\"T'helet\") i es el jurnal akademiko de entereso jeneral de mayor sirkulasion enel paez"}
{"id": "8332", "revid": "7321", "url": "https://lad.wikipedia.org/wiki?curid=8332", "title": "Roz", "text": "Roz o Roza es una kolor obtenida al mesklar kolorado i blanko; algunos lo yaman \"kolorado klaro\" o mas presisamente, \"kolorado kumido por el sol\" o \"kolorado insaturado\". El su nombre en djudeo-espanyol, proviene, komo en munchas otras linguas, de la flor ke yeva el mismo nombre: la r\u00f3za."}
{"id": "8333", "revid": "7321", "url": "https://lad.wikipedia.org/wiki?curid=8333", "title": "Grizo", "text": "Grizo es una kolor ke se ankontra en la natura. Es kriado a traverso de la meskla de blanko i negro en diferentes proporsiones. Dependiendo de la kantidad de luz, los ojos umanos pueden verla komo otra kolor. Dos kolores son komplementarias si produsen grizo kuando se mesklan. Las kolores primarias son:"}
{"id": "8335", "revid": "18091", "url": "https://lad.wikipedia.org/wiki?curid=8335", "title": "Antisemitizmo", "text": "El antisemitizmo es un termo ke aze referensia al predjuzgo o la ostilidad avyerta en kontro de los djudios komo un grupo en jeneral. Se suele amostrar en una meskla de odios relijiozos, rasialos, kulturalos i etnikos. Anke la etimolojiya del termo puede dar a komprender ke se trata de un odio en kontro de los puevlos semitas en jeneral, el termo se empiega de forma ekspesifika a la ostilidad en kontro de los djudios. Puede amostrarse de munchas formas, desde odio o diskriminasyon individuala i atakos a grupos kon este propozo espesifiko, \u00e1sta violensia polisyala o del governo."}
{"id": "8336", "revid": "20095", "url": "https://lad.wikipedia.org/wiki?curid=8336", "title": "Inkisizion", "text": "El termo Inkisizion (en lingua latina \"Nestoris Herectus Pravitatis Sanctum Officium\") aze referensia a varias institusiones abokadas a eliminar la erejiya en la Iglesia Katolika. La Inkisizion medievala, de la kuala se derivan todas las dem\u00e1s, fue fondada enel ano 1184 en la rejion de Languedoc (sud de Fransia) para gerrear en kontro de la erejiya de los k\u00e1taros, ke enel anyo 1249 fue implantada endemas en el Reyno de Aragon (fue la primera Inkisizion echa por un governo) i ke en la Edad Mod\u00e9rna, kon la union de Aragon kon Kastilya, fue ekstendida a \u00e9sta basho el nombre de Inkisizion Espanyola (1478 - 1821), kon kontrolo direkto de la Korona, la kuala ekstendio dempues las sus aktividades a Amerika; la Inkisizion Portugeza (1536 - 1821) i la Inkisizion Romana (1542 - 1965). Anke en los payizes de povlasion protestante tambien egzistieron persekusiones, sobre todo en kontro de katolikos, en kontro de riformadores radikales komo los anabaptistas i en kontro de supuestos praktikantes de echizeriya, los djuzgos se konformavan lokalmente, para kada kavzo en partikolar, i no konformaron una institusion espesifika."}
{"id": "8337", "revid": "18091", "url": "https://lad.wikipedia.org/wiki?curid=8337", "title": "Judensau", "text": "Los biervos almanos Judensau (\"porka djud\u00eda\") o Judenschwein (\"porko djud\u00edo\") deskriven una ikonografiya antisemita de orijin medievalo, la kuala representa malorozamente i kita toda asosiasion umana a los djud\u00edos. En la epoka antika era un motivo frekuente del arte kristy\u00e1no antidjud\u00edo. Igualar a un djudio kon un porko es empiegado para muchiguar la umiliasion en kontro de los djudios, deke la su karne no kumple kon las leyes de kashrut i es konsiderada \"taref\".\nLas imajenes de la \"Judensau\" se pueden dokumentar desde empesijos del sy\u00e9klo XIII i fueron kriadas prinsipalmente en akeyas rejiones de Evropa Sentrala, jeneralmente komo relieve o eskultura; se ankontran en unas 30 iglesias i otras fr\u00e1guas de Evropa Sentrala. Endemas, dempues del sy\u00e9klo XV se uzaron para ilustrar gazetas kon el buto de azer burla de los djudios. Dempues del sy\u00e9klo XIX, el biervo fue empiegado endemas komo ofensa antidjudia. Los nazis adaptaron la imej a la su kavza i la trokaron por \"Saujude\", el kualo uzaron komo groser\u00edya para umilyar, denunsiar publikamente i amenasar a las personas de orijin djudio. Oy endiya, el biervo \"Judensau\" es defendido (inkluzo puede yevar a la prizi\u00f3n) en Almania, Ostria i Suisa."}
{"id": "8346", "revid": "17227", "url": "https://lad.wikipedia.org/wiki?curid=8346", "title": "Avner Perez", "text": "Avner Perez es un poeta en djudeo-espanyol, filologo i traduktor yisrael\u00ed de orijin sefaradi nasido en Yerushalayim enel anyo 1942, de famiya sefaradi enstalada en esta sivdad dizde sesh jenerasyones. Es uno de los pokos avtores aktuales ke eskriven poeziya en djudeo-espanyol oy endiya. Los sus poemas an aparesido en gazetas de Espanya i Amerika Latina. Enel anyo 1992 fond\u00f3 el Instituto Ma'ale Adumim, para el estudio i la investigasion de la lingua djudeo-espanyola i la kultura sefaradi, del kualo es el direktor."}
{"id": "8347", "revid": "7321", "url": "https://lad.wikipedia.org/wiki?curid=8347", "title": "Instituto Ma'ale Adumim", "text": "El Instituto Ma'ale Adumim para la Dokumentasion del Ladino i su Kultura (en ivrit: \u05de\u05db\u05d5\u05df \u05de\u05e2\u05dc\u05d4 \u05d0\u05d3\u05d5\u05de\u05d9\u05dd \u05dc\u05ea\u05d9\u05e2\u05d5\u05d3 \u05d4\u05e9\u05e4\u05d4 \u05d4\u05e1\u05e4\u05e0\u05d9\u05d5\u05dc\u05d9\u05ea \u05d5\u05ea\u05e8\u05d1\u05d5\u05ea\u05d4) es un instituto para la investigasion i konservasion de la lingua djudeo-espanyola i la kultura sefaradi fondado en el anyo 1992 kon la inisiativa de la asosiasion \"Sefarad\" i de la munisipalidad de Ma'ale Adumim. Su direktor es el eskritor Avner Perez.\nEntre los butos del Instituto se topan: \nAdemas, el Instituto Ma'ale Adumim tiene una biblioteka kon livros en Ladino, eskritos kon letras rashi i puvlikados en los ultimos syeklos en los prinsipales sentros kulturales de las komunidades sefaradis, endemas de manuskritos, livros de literatura populara Djudeo-espanyola kontemporanea, livros en otras linguas ke tratan del Ladino i de la su literatura, i otros livros ke tratan de la istorya de las komunidades sefaradis, dempues de la ekspulsion i otros ramos de la kultura sefaradi. Esta biblioteka ya tiene unos 900 livros en la lingua Djudeo-espanyola, una de las koleksiones mas grandes del mundo de livros en esta lingua.\nPuvlikasiones.\nEl Instituto Maal\u00e9 Adumim tiene puvlikados los livros: \nProyektos.\nOy endiya, el prodjekto mas emportante del Instituto es aprontar un katalog enformatik de la koleksion de kantikas Djudeo-espanyolas de Kol Israel ke va deshar a obtener kolay kolay toda la enformasion dezeyada ensima de estos kantes, inkluzo sus tekstos i sus enrejistramientos de boka de los enformantes ke los kantaron. Otro prodjekto es el de informatizar la grande koleksion de refranes Djudeo-espanyoles ke se topa en los arshivos del instituto."}
{"id": "8348", "revid": "18091", "url": "https://lad.wikipedia.org/wiki?curid=8348", "title": "Rita Gabbai-Simantov", "text": "Rita Gabbai-Simantov es una eskritora djudia de orijin sefaradi de poeziya en lingua djudeo-espanyola nasida en Atina, Gresia enel anyo 1935. En Disiembre del anyo 1942, la su famiya konsigio eskapar a la Turkiya en una nave. Bivieron en este paez asta 1945, kuando tornaron a Gresia. \nSu kontakto kon la lingua djudeo-espanyola.\nAunke ambez\u00f3 avlar djudeo-espanyol en la su kaza kon los sus padres i espesialmente kon su pap\u00fa i su vav\u00e1, la su famiya avlava mas en fransez, ma afilu dempues de su kazamyento i su lavoro en la Ambasada Israeli en Atina komo ofisiala kulturala, izo mas kontakto la la kultura sefaradi i la lingua Djudeo-espanyola.\nEnel anyo 1991, dempues de la muerte del su espozo, vijit\u00f3 la Espanya, ande el kontakto kon el paez i su djente motivo a eskrivir el su primer poema, \"Ermana Soledad\". Enel anyo 1992 publik\u00f3 su prim\u00e9ra antolojiya, \"Quinientos Anios Despues\". La su sigunda antolojiya, \"Fuente de mi Tradision\", fue publikada en Atina enel anyo 1999"}
{"id": "8349", "revid": "121", "url": "https://lad.wikipedia.org/wiki?curid=8349", "title": "Judy Frankel", "text": "Judy Frankel fue una kantadera amerikana de musika en djudeo-espanyol, endemas de muzika en idish i en ivrit. Judy nasi\u00f3 en 1943 i murio el 20 de Marso de 2008 en la sivdad de San Francisco.\nBiografiya.\nJudy Frankel nasi\u00f3 komo Judith Bradbury, en la sivdad de Boston. Ya kuando era una mansevika de 13 anyos kantava i tanyia la gitara en kazamy\u00e9ntos, bar mitzvot i afilu en radio i televizy\u00f3n. Ariv\u00f3 a la sivdad de San Francisco enel anyo 1969, kon el su antonces espozo, el m\u00faziko Ken Frankel, i kant\u00f3 komo solista en el San Francisco Symphony Chorus i el San Francisco Consort, grupo de m\u00fazika medievala. Anke la su famiya era de orijin ashkenazi, eya amostrava un grande entereso por la kultura sefaradi. En Makao, asig\u00fan la su amiga Anne Treseder, ambez\u00f3 de un rifujiado de Timor Oryentala una kantika sovre la paz. Enel anyo 1995, kant\u00f3 esta kantika en Lisboa en un omenaje a Aristides de Sousa Mendes, diplom\u00e1tiko portugez ke kuando lavorava en Bordeaux salv\u00f3 la vida a miles de djudios, kuando entregava a eyos visas para eskapar de la Fransia okupada por las tropas Nazis."}
{"id": "8350", "revid": "639", "url": "https://lad.wikipedia.org/wiki?curid=8350", "title": "Ungria", "text": ""}
{"id": "8358", "revid": "1207", "url": "https://lad.wikipedia.org/wiki?curid=8358", "title": "Atines", "text": ""}
{"id": "8363", "revid": "18091", "url": "https://lad.wikipedia.org/wiki?curid=8363", "title": "Victoria Hazan", "text": "Victoria Hazan fue una kantadera sefaradi de muzika en djudeo-espanyol, turkano i gr\u00e9go.\nVictoria nasi\u00f3 komo Victoria Ninio el 15 de Avril de 1896 en Salihli, al nord-este de Izmir en una famiya sefaradi de hazanim (kantaderos relijiozos). Se fue bivir a la sivdad de Izmir enel anyo 1915 i a la sivdad de Mueva York serka del anyo 1920; ande konosi\u00f3 al sui prim\u00e9r espozo, Israel Hazan, tambien de una famiya de kantaderos relijiozos. Enel anyo 1936, poko tyempo dempues de la muerte de Israel Hazan, eya se espoz\u00f3 kon Joe Rosa.\nVictoria yeg\u00f3 a ser la presidenta de la United Sisterhood Benevolent Society, endemas de kantar i dar konsertos kantando i kon el su Ut enel kal ante meldava; ay\u00ed eya kantava kantikas en djudeo-espanyol, armenio, fransez, turkano i gr\u00e9go, m\u00e1 fue en la anyada de 1940 kuando fue el empesijo de la su karriera komersiala, kon las kompanyias diskografika Kaliphon i Metropolitan.\nVictoria murio el 21 de Noviembre de 1995 en la sivdad de Mueva York.\nDiskografiya.\nLas kantikas de Victoria Hazan se ankontran enel su disko \"Todas mis Esperansas\", el uniko que tiene gravado. La su musika es la musika tradisionala de los kaf\u00e9s turkanos, kantada kon ut, kanun, violin, klarinete i darbuka o tumbek."}
{"id": "8364", "revid": "7321", "url": "https://lad.wikipedia.org/wiki?curid=8364", "title": "Darbuka", "text": "La darbuka o darbeke (en arabo \u062f\u0631\u0628\u0643\u0629; en ivrit \u05d3\u05e8\u05d1\u05d5\u05e7\u05d4) es un instrumento de perkusion de orijin oryental uzado en todo el Midio Oryente. Pertenese al grup de los tamborikos kon forma de kupa. Endemas es yamado tubale, zarb i tumbek (o dombek), ke deriva de los dos sonetes prinsipales ke konforman la baza de la su t\u00e9knika: un sonete grave (\"dum\") i otro agudo (\"tek\"), endem\u00e1s de los redobles, ke en arabo se yaman \"harakat\" i se los nombra komo \"t\u00e1katak\". En Ayifto se lo yama Tabla, el kualo es un biervo arabo uzado par yamar en djeneral a los instrumentos de perkusion."}
{"id": "8365", "revid": "18091", "url": "https://lad.wikipedia.org/wiki?curid=8365", "title": "Kanun", "text": "El kanun (en arabo: \u0642\u0627\u0646\u0648\u0646, \"q\u0101n\u016bn\", plural \u0642\u0648\u0627\u0646\u064a\u0646, \"qaw\u0101n\u012bn\"; azerbaidjani: Qanun; turkano: kanun; armenio: \u0584\u0561\u0576\u0578\u0576, \"q\u0101non\"; gr\u00e9go: \u03ba\u03b1\u03bd\u03bf\u03bd\u03ac\u03ba\u03b9) es un instrumento de ku\u00e9dra de la muzika tradisionala del Midio Oryente bazado enel Makamat. Es basikamente una sitara kon un kashon de sonete kon forma de trapesio. Las ku\u00e9dras de nylon o de PVC son estiradas ensima de un ponte uniko i adjustadas a las bazas de entonasion. El tipo de kanun uzado en la Turkiya tiene 26 ku\u00e9dras i uzualmente tienen 1 metro de lungesa. El kanun es derivado de la antika arpa ankontrada en Ayifto i esta relasionado kon la sitara i la psalteria."}
{"id": "8366", "revid": "7321", "url": "https://lad.wikipedia.org/wiki?curid=8366", "title": "YNet", "text": "YNet es una pajina web de notisias de Israel. Anke la pajina es del djurnal Yediot Ahronot, el djurnal yisrael\u00ed de mayor sirkulasi\u00f3n i endemas inkluye art\u00edkolos de la edisi\u00f3n impresa, la mayor parte del kontenido publikado en la p\u00e1jina web es orijinal, eskrito por djurnalistas semi independientes. Orijinalmente lansado en dos versiyones, una en ivrit i la otra en arabo (\u00abYNet\u00bb i \u00abArabYNet\u00bb), esta \u00faltima akab\u00f3 de fonksionar en Mayo del anyo 2005. Aktualmente egziste tambi\u00e9n una edisi\u00f3n en inglez, (\u00abYNetNews\u00bb). Los mayores kompetidores de Ynet son Walla!, Haaretz i NRG, el kualo esta operado por el su kompetidor en la prensa eskrita, el djurnal Ma'ariv."}
{"id": "8367", "revid": "7321", "url": "https://lad.wikipedia.org/wiki?curid=8367", "title": "Ma'ariv", "text": "Maariv (en ivrit, \u05de\u05e2\u05e8\u05d9\u05d1, \"tadre\") es un djurnal yisrael\u00ed, en ivrit. Es el sigundo djurnal de mayor sirkulasion enel paez dempues de Yediot Ahronot, kon una midia de 136.000 egzemplares diarios.\nEndemas del djurnal i las sus gazetas, el grup ke lo produze tiene otros djurnales lokales, una division de gazetas i una pajina web yamada NRG, la kuala publika gran parte del kontenido del djurnal impreso. La famiya Nimrodi mantiene el kontrolo del djurnal M'aariv, i Yaakov Nimrodi es el prezidente del direktorio. Los editores en shefe son Doron Galezer i Ruth Yuval. El djurnal tiene fokos en las diferentes visyones egzistentes en la sosyet\u00e9 yisrael\u00ed, tiniendo djurnalistas de diferentes tendensias del pol\u00edtikas i sosyalas.\nGazetas.\nLos diyas de semana, Ma'ariv publika varias gazetas chikas."}
{"id": "8368", "revid": "209", "url": "https://lad.wikipedia.org/wiki?curid=8368", "title": "Folklore", "text": ""}
{"id": "8369", "revid": "18091", "url": "https://lad.wikipedia.org/wiki?curid=8369", "title": "Tetuani", "text": "Tetuani (en arabo \u062a\u0637\u0648\u0627\u0646\u0649) es el lashon de la lingua djudeo-espanyola konosida komo haketia enel Nord de Afrika. El orijin del su nombre partikolar es la sivdad de Tetuan, en Marroko, de ande migraron residentes djudios ke avlavan esta lingua i la yevaron a la sivdad arjelina de Oran."}
{"id": "8374", "revid": "209", "url": "https://lad.wikipedia.org/wiki?curid=8374", "title": "Makedonia del Norte", "text": "La Repuvlika de Makedonia del Norte (\u0420\u0435\u043f\u0443\u0431\u043b\u0438\u043a\u0430 \u0421\u0435\u0432\u0435\u0440\u043d\u0430 \u041c\u0430\u043a\u0435\u0434\u043e\u043d\u0438\u0458\u0430, \"Republika Severna Maked\u00f3nidja\" en Makedonio), antes yamada Antika Repuvlika Djugoslava de Makedonia (\u041f\u043e\u0440\u0430\u043d\u0435\u0448\u043d\u0430 \u0408\u0443\u0433\u043e\u0441\u043b\u043e\u0432\u0435\u043d\u0441\u043a\u0430 \u0420\u0435\u043f\u0443\u0431\u043b\u0438\u043a\u0430 \u0421\u0435\u0432\u0435\u0440\u043d\u0430 \u041c\u0430\u043a\u0435\u0434\u043e\u043d\u0438\u0458\u0430, \"Porane\u0161na Jugoslovenska Republika Makedonija\" en Makedonio) es un payis independiente de los Balkanes ke se topa al sud-este de la Evropa. Tiene sus frontieras al norte kon la Serbia (konteniendo Kosovo), al este con la Bulgaria, al sud kon la Gresia i al oeste con la Albania. Su sivdad kapitala es Skopia, la kuala tiene m\u00e1s de 500.000 avitantes."}
{"id": "8376", "revid": "18091", "url": "https://lad.wikipedia.org/wiki?curid=8376", "title": "Istorya de los djudios en Makedonia", "text": "La Istorya de los Djudios en Makedonia tuvo el su empesijo en la epoka de los romanos, kuando los primeros djudios arivaron a la rejion enel sy\u00e9klo IV antes de la era komun. Oy endiya, unos 183 djudios biven en Makedonia, kaji todos en la kapitala, Skopia.\nIstorya de la komunidad.\nImperio Romano.\nLos prim\u00e9ros djudios arivaron durante la egzistensia del Imperio Romano, kuando los djudios eran persigidos en otras rejiones basho kontrolo romano. . La primera evidensia de la presensia djudia en la rejion es una antka esnoga fragu\u00e1da en el sy\u00e9klo III o IV antes de la Era Komun, en la viya de Stobi, al sud-este del paez.\nDominio Otomano i migrasiones sefardis.\nLa komunita djudia de la rejion sigio chika asta los diyas del Imperio Otomano, kuando yegaron un grande numero de djudios eskapando de las Inkisiziones espanyola i portugeza. El sultan Bayezid II dio las buenas venidas a los sefaradis ke yegavan al imperio, afilu dando a eyos el dirito de merkar tyerras, fr\u00e1guar esnogas i azer biznes kon kualker rejion del imperio. Las sivdades de merkaderes en Makedonia komo Skopia, Bitola i \u0160tip se izieron atraktivas para munchos djudios, los kualos prosperaron en el komersio, la banka, la medisina i las leyes, afilu kon algunos yegando a tener poder politiko i administrativo.\nLas relasiones entre los djudios i la povlasion masedonia fueron jeneralmente buenas De fakto, egziste una letra del sinyor Isaac Jarfati, eskrita para las komunitas djudias en Almania i Madjaristan, kunvidando a eyos a bivir en la rejion, ya ke las kondisiones de vida eran buenas y klaras.. La komunita era kaji kompletamente de orijin sefaradi, i la majoria avlava Djudeo-espanyol en la kaza i no ivrit.\nDistribusion.\nAntes de la Sigunda Gerra Mondiala, la komunidad de la Makedonia de Vardar, kon una rejion aproksimadamente la misma de la republika aktuala, tinia el su sentro en la sivdad de Bitola, kon unos 8000 djudios, endemas de komunitas en las sivdades de Skopia (unos 3000 djudios) i una komunita chika de unas 500 personas en \u0160tip . La gran parte de estos djudios, i toda la komunidad de Bitola, eran sefaradis ke avlavan Djudeo-espanyol.\nLa Sigunda Gerra Mondiala i el Olok\u00f3sto.\nDos mil kinientos anyos de istorya djudia en Makedonia yegaron al su fin kon el Olok\u00f3sto i la Sigunda Gerra Mondiala. En Avril de 1941, la armada de Bulgaria entr\u00f3 a Makedonia, la kuala antonses pertenes\u00eda al Reyno de Djugoslavia, kon el buto de rekovrar la rejion de Makedonia, la kuala era vista komo parte de Bulgaria, ya ke para Bulgaria, los Makedonios eran konsiderados Bulgaros i la Lingua Makedonia era konsiderada un lashon de la Lingua Bulgara. El 4 de Oktubre del mismo anyo, las avtoridades Bulgaras publikaron una Leyu la kuala ordenava a los djudios a partisipar en aktividades komersialas i a trokar las sus kazas por unas en las rejiones mas proves, aziendo ansi ke la komunidad biviera en Ghettos. Ya enel anyo 1943, los djudios de Makedonia i el nord de Gresia (la yamada \"Makedonia Gr\u00e9ga\") fueron yevados a los kampos de eksterminio en Polonia kriados por los Nazis, kavzo diferente al tratamyento de Bulgaria kon akeyos djudios kon nasionalidad bulgara, a los kualos defendio de las ordenes de los Nazis. de los 3.276 djudios de Bitola ke bivian ay\u00ed antes de la Gerra i fueron yevados a Treblinka, dinguno torn\u00f3 kon vida; s\u00f3lu algunos konsigieron eskapar antes de ser yevados a los kampos en Polonia. Enel anyo 2003, s\u00f3lu un djudio kedava en la sivdad, dempues de mas de 400 anyos de istorya djudia ay\u00ed. La komunita de Stip tambien fue destruyida.\nDempues de la libersaion de la Makedonia del Vardar enel anyo 1944, los djudios ke kedavan de la komunita se fueron a bivir a Belogrado; s\u00f3lu unos 140 kedavan bivos dempues de la Gerra.. La madjoria se salvaron al eskonderse o al gerrear endjunto a los partisanos djudios, djugoslavos o sovyetikos. De los ke se salvaron, algunos izieron la su aliya, otros se kedaron en Belogrado i otros tornaron a Skopia.\nOy.\nOy endiya, la komunita de Makedonia yega a kaji unas 200 personas, kaji todos biviendo en Skopia i una famiya en \u0160tip i un uniko djudio en Bitola. Enel anyo 2003, la komunita apertur\u00f3 un kal i un sentro komunitario en Skopia. La komunita, endemas, tiene lasos kon otras komunitas en Belogrado i Salonika, i un rabino de Belogrado vijita la sivdad frekuentemente. Resyentemente, la komunita envi\u00f3 un representante al konkorso de Tora fiestado kada anyo en Israel en Yom Ha'atzmaut. El 10 de Marso de 2011, fue aperturado el Sentro Memorial del Olok\u00f3sto de Makedonia en la sivdad de Skopia, en un evenemento prezidado por el presid\u00e9nte del payis, Gjorge Ivanov i asistido por los presidentes de Albania, Bamir Topi; de Montenegro, Filip Vujanovi\u0107; i endemas el ministro yisraeli para menesteres estratejikos, Moshe Ya'alon.\nMuevo haham.\nLa komunita de Makedonia, dempues de 60 anyos sin un haham nativo, oy tiene al sinyor Avi Kozma, un elevo del Rabino Shefe de la sivdad de Belogrado, el kualo es el sinyor Isak Asiel, ken fue endemas Rabino Shefe de Makedonia."}
{"id": "8379", "revid": "3228", "url": "https://lad.wikipedia.org/wiki?curid=8379", "title": "Masedonia", "text": ""}
{"id": "8380", "revid": "1207", "url": "https://lad.wikipedia.org/wiki?curid=8380", "title": "Istorya de los Djudios en Masedonia", "text": ""}
{"id": "8392", "revid": "10450", "url": "https://lad.wikipedia.org/wiki?curid=8392", "title": "Skopia", "text": "Skopia (en makedonio: \u0421\u043a\u043e\u043f\u0458\u0435, \"Skopie\"; en albanez:Shkupi) es la sivdad kapitala i la mas grande de la Republika de Makedonia. Asigun el senso nasional del anyo 2002, la povlasi\u00f3n de Skopia era de 506.926 abitantes. El grup etniko prinsipal ankontrado en la sivdad es el de los makedonios, los kualos konforman un 66.75% de la povlasion, sigido por los albanezos (20.49%), los zinganos (4,63%), los serbios (2,82%), turkanos (1,70%), bosnios (1.50%) i los aromanezos (0.50%)."}
{"id": "8393", "revid": "20820", "url": "https://lad.wikipedia.org/wiki?curid=8393", "title": "Lingua Serbo-Kroatia", "text": "La Lingua Serbo-Kroatia (\"Srpskohrvatski\" o \"Hrvatskosrpski\") era el nombre uzado para yamar al grup de linguas eslavas del sud de Evropa avladas en la antika Djugoslavia, o lo ke oy endiya son los payises de Serbia, Montenegro, Kroasia i Bosnia i Hersegovina. El termo \"serbo-kroatio\" de uz\u00f3 durante la mayor parte del sy\u00e9klo XX. Al disolverse Djugoslavia i apareser muevos payises, el termo \"serbo-kroatio\" fue deshado de uzarse. Oy endiya, la manera komo yamar a estas linguas es una kesty\u00f3n polemika.\nEn la Federasion Djugoslava fue una de las tres linguas ofisialas endjunto a las linguas eslovena i makedonio desde el anyo 1921 asta la Gerra de los Balkanes a empesijos de la anyada de 1990 para yamar endjuntamente a los lashones eslavos avlados por los serbios, kroatios, bosnios i montenegrinos. La forma estandar de la lingua tinia la su baza en el dialekto shtokavskiy, yamado ansina por el uzo del pronombre enterrogativo \"\u0161to\" (\u2018k\u00e9\u2019), el kualo es uzado en la rejion oryentala de Bosnia i Herzegovina i enel oksidente de Serbia. Otros dialektos eran el kajkavski i el chakavskiy (avlados en Kroasia, en los kualos \u2018k\u00e9\u2019 se dize \"kaj\" o \"\u010da\"). Desde el anyo 2007, egziste un movimyento en Montenegro para kriar a la lingua montenegrina i ansina separarla de la lingua serbia, el kualo tuvo los sus empesijos dempues de la independensia del payis; enel anyo 2009 la su ortografiya fue establesida, mas ainda no se tiene reushida la definision de la gramatika."}
{"id": "8394", "revid": "18091", "url": "https://lad.wikipedia.org/wiki?curid=8394", "title": "Lingua Makedonia", "text": "La lingua makedonia (\u043c\u0430\u043a\u0435\u0434\u043e\u043d\u0441\u043a\u0438, \"makedonski\") es una lingua del grup oryental de las linguas eslavas del sud. Es avlada por unos 3 milyones de personas, prinsipalmente en la Rep\u00fablika de Makedonia, ande es lingua ofisiala. Se eskribe kon el alefbet sir\u00edliko. La lingua makedonia es paresida a las linguas kroatia, serbia i bosnia i endemas a la lingua bulgara. La linguas bulgara i makedonia, endjunto kon el gr\u00e9go, el albanez i la lingua rumana konforman la Lega de linguas de los Balkanes.\nLa lingua makedonia es ofisiala en Makedonia, i ofisyalmente akseptada en la Prefektura de Kor\u00e7\u00eb, en Albania. Endem\u00e1s, es avlado por komunitas chikas en Serbia (konteniendo Kosovo), Montenegro i Almania. La lingua makedonia, endjunto kon la lingua bulgara, son los unikos kavzos en estas linguas ke no tienen sustantivos, ma afilu tiene tres artikolos definidos, uzados komo sufiksos. El Instituto de la lingua makedonia \"Krste Petkov Misirkov\" es el instituto ke la regula.\nPara eskrivir en esta lingua, es uzado el alefbet siriliko makedonio, una versiyon del alefbet siriliko kon 31 letras. En universitas de todo el mundo, espesialmente en las de los payises de la antika Djugoslavia, se ofresen lisiones de lingua makedonia"}
{"id": "8398", "revid": "639", "url": "https://lad.wikipedia.org/wiki?curid=8398", "title": "La Hoja Primera", "text": ""}
{"id": "8583", "revid": "7321", "url": "https://lad.wikipedia.org/wiki?curid=8583", "title": "Arda Turan", "text": "Arda Turan (nasido el 30 de Jenero de 1987) es un djugador de futbol de la Turkiya el kualo pertenese al ekip Galatasaray i endemas djuega para el ekip nasyonal turkano. Kuando tinia 22 anyos, antes del empesijo de la sesyon 2009-10 de la liga turkana de futbol, fue yamado el kapitan del ekip. Dempues de la Evrokupa 2008 de Futbol fue el ocheno djugador en la lista de los \"100 Amijores djugadores djovenes de Futbol del Mundo\", publikada por la gazeta espanyola Don Bal\u00f3n en Djulio del anyo 2008. \nEn Jenero del anyo 2010, Arda Turan fue votado komo el djugador evropeo mas popular del anyo 2009, i el sigundo djugador de futbol mas popular del mundo, asigun la IFFHS. "}
{"id": "8584", "revid": "18091", "url": "https://lad.wikipedia.org/wiki?curid=8584", "title": "Zevulun Simantov", "text": "Zevulun Simantov (en ivrit \u05d6\u05d1\u05d5\u05dc\u05d5\u05df \u05e1\u05d9\u05de\u05e0\u05d8\u05d5\u05d1), nasido enel anyo 1961, es aparentemente, el ultimo djudio afgano ke ainda bive enel payis.\nLa komunidad djudia afgana egziste desde unos 800 anyos atras, i para la anyada de 1948, era de unos 5.000 fiyeles, mas dempues de persekuzion sovyetika i mas adelantre por los Talibanes, la komunita se achik\u00f3 muncho. Akeyos ke kedaron, izieron la si aliya o migraron a otros payises. Zevulun Simantov bive enel uniko kal de la sivdad de Kabul, en la kuala bivia otro djudio, Ishaq Levin, el kualo murio el 26 de Jenero de 2005."}
{"id": "8605", "revid": "1207", "url": "https://lad.wikipedia.org/wiki?curid=8605", "title": "Kaminar sovre las aguas", "text": ""}
{"id": "8606", "revid": "1207", "url": "https://lad.wikipedia.org/wiki?curid=8606", "title": "Boda Atraz\u00e1da", "text": ""}
{"id": "8607", "revid": "7321", "url": "https://lad.wikipedia.org/wiki?curid=8607", "title": "Premio Ofir", "text": "El Premio Ofir es el nombre del premio ke da la Akademia del Sinema i la TV Yisraeli; yevan el nombre del aktor yisraeli Shaike Ofir."}
{"id": "8608", "revid": "18091", "url": "https://lad.wikipedia.org/wiki?curid=8608", "title": "Oshri Koen", "text": "Oshri Koen es un aktor de teatro i sinema yisraeli nasido el 11 de Jenero de 1984.\nEl empesijo de la su karriera fue kuando manseviko en el Teatro Beit Lessin en la sivdad de Tel Aviv. Enel anyo 2006, Oshri resivio el premio \"Aktor promesa del Anyo\" del teatro yisraeli. Oy endiya, Oshri konforma parte del teatro nasional yisraeli Habima, kon la ovra \"\u05db\u05dc \u05d4\u05d7\u05d9\u05d9\u05dd \u05dc\u05e4\u05e0\u05d9\u05d5m\" (\"Toda la su vida por del\u00e1ntre\"), la kuala esta bazada en una novela franseza. Endemas de aktuar en la televizy\u00f3n yisraeli, tiene aktuasyones en filmos komo Hakohavim shel Shlomi, Medurat Hashevet, Beaufort i Libanon."}
{"id": "8609", "revid": "18091", "url": "https://lad.wikipedia.org/wiki?curid=8609", "title": "Esnoga de O\u015bwi\u0119cim", "text": " La Esnoga de O\u015bwi\u0119cim, jeneralmente yamada la Esnoga de Auschwitz, es aktualmente la unika esnoga en uzo en la viya de O\u015bwi\u0119cim, Polonia. El nombre orijinal de la esnoga es \u201cHevre Lomdei Mishnayos\u201d, (\"Sosyet\u00e9 de akeyos ke estudian la Mishna) i endagora es parte de un muzeyo yamado Auschwitz Jewish Center o \"Sentro Djudio de Auschwitz\".\nEsta esnoga (o \"shul\", en idish) fue la prim\u00e9ra fr\u00e1gua relijioza restorada a la komunidad djudia de Polonia dempues del fin del govyerno komunista. La fr\u00e1gua pertenese a la komunidad djudia de la sivdad de Bielsko-Biala. La esnoga fue uzada komo un magazen de armas por los Nazis i dempues de la Sigunda Gerra Mondiala komo magazen de tapetes durante los diyas de la Polonia Komunista; fue restorada kon un koste de un milyon de US$ por la Auschwitz Jewish Center Foundation, de la sivdad de Mueva York. Oy endiya es una esnoga aktiva, uzada para meldar por grups i por personas partikolares ke vijitan Auschwitz. La kaza ankontrada endjunto a la esnoga fue merkada por la Fondasion i trokada en un muzeyo mod\u00e9rno yamado el Auschwitz Jewish Center (\"Zydowskie Centrum Edukacyjne\", en lingua polaka) i amostra la vida de los djudios en la viya de O\u015bwi\u0119cim antes de la gerra. La esnoga i el Sentro estan afiliados kon el Museum of Jewish Heritage en Mueva York.\nIstorya.\nEnel anyo 1939, mas del 50% de la povlasion de O\u015bwi\u0119cim era de orijin djudio. La komunita tin\u00eda mas de 400 anyos i egzistian unas 20 esnogas. El ultimo djudio nasido en O\u015bwi\u0119cim murio enel anyo 2000. Aktualmente, una mujer djudia de Beljika bive en O\u015bwi\u0119cim, i se ankontra dedikada al rik\u00f3dro del Olok\u00f3sto. Esta no era la mas grande esnoga de O\u015bwi\u0119cim; egzistia la Gran Esnoga de O\u015bwi\u0119cim; la kuala fue destruyida por los Nazis el 29 de Novembre de 1939. O\u015bwi\u0119cim tambien tiene un betahayim djudio."}
{"id": "8610", "revid": "18091", "url": "https://lad.wikipedia.org/wiki?curid=8610", "title": "Esnoga Ibn Danan", "text": "La Esnoga Ibn Danan (en ivrit \u05d1\u05d9\u05ea \u05d4\u05db\u05e0\u05e1\u05ea \u05d0\u05d1\u05df \u05d3\u05d0\u05e0\u05df, en arabo \u0645\u0639\u0628\u062f \u0627\u0628\u0646 \u062f\u0647\u0627\u0646) es un kal fragu\u00e1do enel sy\u00e9klo XVI en Fez, Marroko. Este kal fue uno de los munchos en la sivdad de Fez, anke no el mas adornado. En la anyada de 1870 fue remuevada. Dempues de kaji ser abandonada, fue restorada por un ekip liderado por el arkitekto Henri Cohen i aperturada a los turistas muevamente enel anyo 1999.\nDesinyo.\nSe entra al kal a traverso de una porta simple, igual a las de las kazas de la m\u00e1ale. Esta porta yeva a una skalerika, la kuala es la vedradera entrada al kal.\nLas paredes del kal estan enkaladas i kon plakas tipikas de Marroko. El ehal esta echo de madero, i la pared de ensima esta dekorada kon muncho detalyo, komo en los palasios i mishkitas de Marroko. Frente al aron akodesh se ankontra una kamareta separada del resto del kal por una mehitsa de madero kon detalyos, uzada para ubikar a los my\u00e9mbros emportantes de la komunita; a traverso de esta kamareta se yega a la bima, la kuala tiene un techo de fyerro kon arkos de estil islamiko, kon forma de korona. El kal tiene lamparikas tradisionalas marrokis ke lo arrelumbran.\nVijitas de famosos.\nEn Avril de 2001, el Prinsipe de Gales i la su mujer, la Dukeza de Cornwall vijitaron la esnoga Ibn Danan"}
{"id": "8643", "revid": "639", "url": "https://lad.wikipedia.org/wiki?curid=8643", "title": "Lalehet al hamayim", "text": ""}
{"id": "8645", "revid": "639", "url": "https://lad.wikipedia.org/wiki?curid=8645", "title": "Hatuna Meuheret", "text": ""}
{"id": "8709", "revid": "15292", "url": "https://lad.wikipedia.org/wiki?curid=8709", "title": "\u05e8\u05d9\u05dc\u05d9\u05d2\u05bf\u05f2\u05d5\u05df", "text": "\u05d3\u05d9\u05e1\u05d3\u05d9 \u05d0\u05d9\u05dc \u05e4\u05bc\u05d5\u05e0\u05d8\u05d5 \u05d3\u05d9 \u05d1\u05bf\u05d9\u05e1\u05d8\u05d4 \u05d3\u05d9 \u05dc\u05d4 \u05d0\u05e0\u05d8\u05e8\u05d5\u05e4\u05bc\u05d5\u05dc\u05d5\u05d2\u05bf\u05d9\u05d9\u05d4, \u05dc\u05d4 \u05e8\u05d9\u05dc\u05d9\u05d2\u05bf\u05d9\u05d9\u05d5\u05df \u05d0\u05d9\u05e1 \u05d0\u05d5\u05df \u05e1\u05d9\u05e1\u05d8\u05d9\u05de\u05d4; \u05d0\u05e0\u05e1\u05d9 \u05dc\u05d5 \u05d0\u05e4\u05d9\u05e8\u05de\u05d4 (Geertz, 1998: 68) \"\u05d0\u05d5\u05e0\u05d4 \u05e8\u05d9\u05dc\u05d9\u05d2\u05bf\u05d9\u05d9\u05d5\u05df \u05d0\u05d9\u05e1: 1) \u05d0\u05d5\u05df \u05e1\u05d9\u05e1\u05d8\u05d9\u05de\u05d4 \u05d3\u05d9 \u05e1\u05d9\u05de\u05d1\u05d5\u05dc\u05d5\u05e1 \u05e7\u05d9 \u05d0\u05d5\u05d1\u05e8\u05d4 \u05e4\u05d0\u05e8\u05d4 2) \u05d0\u05d9\u05e1\u05d8\u05d0\u05d1\u05dc\u05d9\u05e1\u05d9\u05e8 \u05d1'\u05d9\u05d2\u05d5\u05e8\u05d5\u05e1\u05d5\u05e1, \u05e4\u05bc\u05d9\u05e0\u05d9\u05d8\u05e8\u05d0\u05e0\u05d8\u05d9\u05e1 \u05d0\u05d9 \u05d3\u05d5\u05e8\u05d0\u05d3\u05d9\u05e8\u05d5\u05e1 \u05d0\u05d9\u05e1\u05d8\u05d0\u05d3\u05d5\u05e1 \u05d0\u05e0\u05d9\u05de\u05d9\u05e7\u05d5\u05e1 \u05d0\u05d9 \u05de\u05d5\u05d8\u05d9\u05d1'\u05d0\u05e1\u05d9\u05d9\u05d5\u05e0\u05d9\u05e1 \u05d0\u05d9\u05df \u05dc\u05d5\u05e1 \u05d0\u05d5\u05de\u05d1\u05e8\u05d9\u05e1 3) \u05e4\u05d5\u05e8\u05de\u05d5\u05dc\u05d0\u05e0\u05d3\u05d5 \u05e7\u05d5\u05e0\u05e1\u05d9\u05e4\u05bc\u05e1\u05d9\u05d9\u05d5\u05e0\u05d9\u05e1 \u05d3\u05d9 \u05d0\u05d5\u05df \u05d0\u05d5\u05e8\u05d3\u05d9\u05df \u05d2\u05bf\u05d9\u05e0\u05d9\u05e8\u05d0\u05dc \u05d3\u05d9 \u05d0\u05d9\u05d2\u05d6\u05d9\u05e1\u05d8\u05d9\u05e0\u05e1\u05d9\u05d4 \u05d0\u05d9 4) \u05e8\u05d9\u05d1'\u05d9\u05e1\u05d8\u05d9\u05d0\u05d9\u05e0\u05d3\u05d5 \u05d0\u05d9\u05e1\u05d8\u05d0\u05e1 \u05e7\u05d5\u05e0\u05e1\u05d9\u05e4\u05bc\u05e1\u05d9\u05d5\u05e0\u05d9\u05e1 \u05e7\u05d5\u05df \u05d0\u05d5\u05e0\u05d4 \u05d0\u05d5\u05e8\u05d9\u05d0\u05d5\u05dc\u05d4 \u05d3\u05d9 \u05d0\u05d9\u05e4\u05d9\u05e7\u05d8\u05d9\u05d1'\u05d9\u05d3\u05d0\u05d3 \u05d8\u05d0\u05dc \u05e7\u05d9 5) \u05dc\u05d5\u05e1 \u05d0\u05d9\u05e1\u05d8\u05d0\u05d3\u05d5\u05e1 \u05d3\u05d9 \u05d0\u05e0\u05d9\u05de\u05d5 \u05d0\u05d9 \u05de\u05d5\u05d8\u05d9\u05d1'\u05d0\u05e1\u05d9\u05d9\u05d5\u05e0\u05d9\u05e1 \u05e4\u05d0\u05e8\u05d9\u05d6\u05e7\u05d0\u05df \u05d3\u05d9 \u05d0\u05d5\u05df \u05e8\u05d9\u05d0\u05dc\u05d9\u05d6\u05de\u05d5 \u05d0\u05d5\u05e0\u05d9\u05e7\u05d5\". Geertz, Klifford. \u05dc\u05d4 \u05d0\u05d9\u05e0\u05d8\u05d9\u05e8\u05e4\u05bc\u05e8\u05d9\u05d8\u05d0\u05e1\u05d9\u05d9\u05d5\u05df \u05d3\u05d9 \u05dc\u05d0\u05e1 \u05e7\u05d5\u05dc\u05d8\u05d5\u05e8\u05d0\u05e1. \u05d0\u05d9\u05d3\u05d9\u05d8\u05d5\u05e8\u05d9\u05d0\u05dc \u05d2\u05bf\u05d9\u05d3\u05d9\u05e1\u05d4 \u05d0\u05d9\u05e1\u05e4\u05d0\u05e0\u05d9\u05d9\u05d4 2003 \u05e4\u05bc\u05d0\u05d2 89k.\n\u05e0\u05d5 \u05e4\u05d5\u05d0\u05d9\u05d3\u05d9 \u05e1\u05d9\u05e8 \u05d0\u05d9\u05d8\u05d9\u05e8\u05e0\u05d4 \u05dc\u05d4 \u05d3\u05d9\u05e4\u05d9\u05e0\u05d9\u05e1\u05d9\u05d5\u05df \u05d3\u05d9 \u05dc\u05d4 \u05e4\u05bc\u05d0\u05dc\u05d0\u05d1'\u05e8\u05d4 \"\u05e8\u05d9\u05dc\u05d9\u05d2\u05bf\u05d9\u05d9\u05d5\u05df\" \u05e7\u05d5\u05de\u05d5 \u05dc\u05d5 \u05e1\u05d9\u05e8\u05d9\u05d4 \u05d0\u05d5\u05e0\u05d4 \u05d0\u05d9\u05d3\u05d9\u05d4 \u05d3\u05d9\u05dc \u05e4\u05bc\u05dc\u05d0\u05d8\u05d5\u05e0\u05d9\u05e1\u05de\u05d5. \u05e1\u05d9 \u05e8\u05d9\u05d1\u05d0\u05d2\u05bf\u05d0\u05e8\u05d9\u05d4 \u05d0\u05d9\u05dc \u05d0\u05d9\u05e1\u05d8\u05d5\u05d3\u05d9\u05d5 \u05d3\u05d9 \u05dc\u05d4 \u05e8\u05d9\u05dc\u05d9\u05d2\u05bf\u05d9\u05d9\u05d5\u05df \u05d0 \u05d0\u05d5\u05df \u05e8\u05d9\u05d3\u05d5\u05e7\u05e1\u05d9\u05d5\u05e0\u05d9\u05e1\u05de\u05d5 \u05e4\u05d9\u05d9\u05d5\u05e8\u05d0\u05d8\u05d9\u05d1'\u05d5. \u05dc\u05d4 \u05e8\u05d9\u05dc\u05d9\u05d2'\u05d9\u05d9\u05d5\u05df \u05e1\u05d9 \u05d0\u05e8\u05d8\u05d9\u05e7\u05d5\u05dc\u05d4 \u05e7\u05d5\u05df \u05dc\u05d4 \u05dc\u05d9\u05e0\u05d2\u05d5\u05d9\u05e1\u05d8\u05d9\u05e7\u05d4 \u05d0\u05d9 \u05d8\u05d5\u05d3\u05d5 \u05dc\u05d5 \u05e7\u05d9 \u05e7\u05d0\u05d1\u05d9 \u05d0\u05d9\u05df \u05dc\u05d4 \u05e7\u05d5\u05dc\u05d8\u05d5\u05e8\u05d4 \u05d0\u05d9\u05df \u05d8\u05d9\u05e8\u05de\u05d9\u05e0\u05d5\u05e1 \u05d8\u05d0\u05df \u05d0\u05e8\u05d8\u05d9\u05e1\u05d8\u05d9\u05e7\u05d5\u05e1 \u05e7\u05d5\u05de\u05d5 \u05d8\u05d9\u05e7\u05e0\u05d9\u05e7\u05d5\u05e1.\n\u05d3\u05d9 \u05dc\u05d4 \u05d0\u05d9\u05d8\u05d9\u05de\u05d5\u05dc\u05d5\u05d2'\u05d9\u05d9\u05d4, \u05d3\u05d9\u05e1\u05d9 \u05de\u05d5\u05e8\u05d9\u05e1 \u05d1\u05dc\u05d0\u05e0\u05e9\u05d5:\n\"\u05d0\u05d9\u05e1\u05d8\u05d5 \u05e7\u05d5\u05e0\u05d1'\u05d9\u05e0\u05e1\u05d9\u05d3\u05d5 \u05d3\u05d9 \u05e7\u05d9 \u05dc\u05d4 \u05e4\u05bc\u05d0\u05e1\u05d9\u05d5\u05df \u05d3\u05d9 \u05dc\u05d4 \u05d0\u05d9\u05d8\u05d9\u05de\u05d5\u05dc\u05d5\u05d2'\u05d9\u05d9\u05d4 \u05e7\u05d9\u05d3\u05d4 \u05dc\u05d9\u05d2\u05d0\u05d3\u05d4 \u05d0 \u05e1\u05d9\u05d0\u05d9\u05e8\u05d8\u05d5 \u05e0\u05d0\u05d8\u05d5\u05e8\u05d0\u05dc\u05d9\u05e1\u05de\u05d5, \u05e7\u05d5\u05de\u05d5 \u05d0 \u05dc\u05d4 \u05d1\u05d5\u05e9\u05e7\u05d9\u05d3\u05d4 \u05d3\u05d9 \u05d0\u05d5\u05df \u05e1\u05d9\u05e7\u05e8\u05d9\u05d8\u05d5 \u05d0\u05d5\u05e8\u05d9\u05d2'\u05d9\u05e0\u05d0\u05e8\u05d9\u05d5 \u05e7\u05d9 \u05d9\u05d9\u05d9\u05d1'\u05d0\u05e8\u05d9\u05d4 \u05d0\u05d5\u05e0\u05d4 \u05dc\u05d9\u05e0\u05d2\u05d5\u05d4 \u05e4\u05bc\u05e8\u05d9\u05de\u05d4 \u05e7\u05d5\u05d9\u05d9\u05d5 \u05d0\u05d5\u05dc\u05d1'\u05d9\u05d3\u05d5 \u05d3\u05d9\u05d2'\u05d0\u05e8\u05d9\u05d4 \u05d0\u05d9\u05e0\u05d3\u05d9\u05e1\u05d9\u05e1 \u05d3\u05d9 \u05dc\u05d9\u05e0\u05d2\u05d5\u05d4 \u05d0 \u05dc\u05d4 \u05dc\u05d9\u05e0\u05d2\u05d5\u05d4, \u05d0\u05d9\u05e0\u05d3\u05d9\u05e1\u05d9\u05e1 \u05e7\u05d9 \u05d0\u05d5\u05d8\u05d5\u05e8\u05d2\u05d0\u05e8\u05d9\u05d0\u05df \u05d0 \u05e8\u05d9\u05e7\u05d5\u05e0\u05e1\u05d8\u05e8\u05d5\u05d0\u05d9\u05e8\u05dc\u05d5\" \u05de\u05d5\u05e8\u05d9\u05e1 \u05d1\u05dc\u05d0\u05e0\u05e9\u05d5, \"L'ecriture du desastre\" \u05e4\u05bc\u05d0\u05e8\u05d9\u05e1, \u05d2\u05d0\u05d9\u05d9\u05de\u05d0\u05e8, 1980, \u05e4. 183.\n\u05d0\u05d9\u05df \u05d0\u05d5\u05e7\u05e1\u05d9\u05d3\u05d9\u05e0\u05d8\u05d9, \u05d3\u05d9\u05e1\u05d9\u05df \u05d0\u05e7\u05d5\u05e8\u05e8\u05d5\u05d8\u05d5 \u05e7\u05d9 \u05dc\u05d4 \u05e4\u05bc\u05d0\u05dc\u05d0\u05d1'\u05e8\u05d4 \u05e8\u05d9\u05dc\u05d9\u05d2\u05bf\u05d9\u05d9\u05d5\u05df \u05d1'\u05d9\u05d0\u05d9\u05e0\u05d9 \u05d3\u05d9 \u05dc\u05d4 \u05e4\u05bc\u05d0\u05dc\u05d0\u05d1'\u05e8\u05d4 \u05dc\u05d0\u05d8\u05d9\u05e0\u05d4 \"re-ligare\": \u05d0\u05d5\u05e0\u05d9\u05e8 \u05d3\u05d9 \u05de\u05d5\u05d0\u05d9\u05d1'\u05d5, \u05dc\u05d9\u05d2\u05d0\u05e8 \u05d3\u05d9 \u05de\u05d5\u05d0\u05d9\u05d1'\u05d5, \u05e7\u05dc\u05d0\u05e1\u05d9\u05e7\u05d0\u05de\u05d9\u05e0\u05d8\u05d9 \u05d0\u05d9\u05e0\u05d8\u05d9\u05e0\u05d3\u05d9\u05d3\u05d5 \u05e4\u05d0\u05e8\u05d4 \u05e1\u05d9\u05d2\u05e0\u05d9\u05e4\u05d9\u05e7\u05d0\u05e8 \u05dc\u05d4 \u05e8\u05d9\u05dc\u05d0\u05e1\u05d9\u05d9\u05d5\u05df \u05d3\u05d9\u05dc \u05d3\u05d9\u05e8 \u05d0\u05d5\u05de\u05d0\u05e0\u05d5 \u05d0\u05dc \u05d3\u05d9\u05d1'\u05d9\u05e0\u05d5 \u05d0\u05d9 \u05d8\u05d0\u05de\u05d1\u05d9\u05d0\u05d9\u05df \u05d3\u05d9 \u05dc\u05d5\u05e1 \u05d0\u05d5\u05de\u05d0\u05e0\u05d5\u05e1 \u05d0\u05d9\u05e0\u05d8\u05e8\u05d9 \u05e1\u05d9 \u05de\u05d9\u05e1\u05de\u05d5\u05e1. \u05d0\u05d9\u05e1\u05d4 \u05d8\u05e8\u05d0\u05d3\u05d9\u05e1\u05d9\u05d9\u05d5\u05df \u05d0\u05de\u05e4\u05bc\u05d9\u05d0\u05d9\u05d6\u05d4 \u05e7\u05d5\u05df \u05dc\u05d0\u05e7\u05d8\u05d0\u05e0\u05e1\u05d9\u05d5 \u05d0\u05d9 \u05d8\u05d9\u05e8\u05d8\u05d5\u05dc\u05d9\u05d0\u05e0\u05d5. (\u05d1'\u05d9\u05d9\u05d0\u05e1\u05d9, \u05d6'\u05d0\u05e7\u05e1 \u05d3\u05d9\u05e8\u05e8\u05d9\u05d3\u05d4, \"Foi et savoir\", Points-Seuil, \u05e4. 54.\n\u05d0\u05d5\u05d8\u05e8\u05d4 \u05e7\u05d5\u05e8\u05e8\u05d9\u05d0\u05d9\u05e0\u05d8\u05d9 \u05d3\u05d5\u05d2\u05bf\u05d9\u05d0\u05d9\u05e8\u05d9 \u05dc\u05d4 \u05d3\u05d9\u05d2\u05d9\u05d0\u05d9\u05e0\u05d8\u05d9 \u05d0\u05d9\u05d8\u05d9\u05de\u05d5\u05dc\u05d5\u05d2\u05bf\u05d9\u05d9\u05d4: \"\u05e8\u05d9\u05dc\u05d9\u05d2\u05bf\u05d9\u05e8\u05d9\", \u05de\u05d9\u05dc\u05d3\u05d0\u05e8 \u05d3\u05d9 \u05de\u05d5\u05d0\u05d9\u05d1'\u05d5, (\u05e7\u05d9 \u05d1'\u05d9\u05d0\u05d9\u05e0\u05d9 \u05d3\u05d9 \u05e1\u05d9\u05e1\u05d9\u05e8\u05d5\u05df) \u05e7\u05d9 \u05e4\u05e8\u05d5\u05e1\u05d9\u05d2\u05d9 \u05d0\u05e1\u05d8\u05d4 \u05d0\u05d9\u05de\u05d9\u05dc \u05d1\u05d9\u05e0\u05d1'\u05d9\u05e0\u05d9\u05e1\u05d8 \u05d0\u05d9 \u05d0\u05d9\u05e0\u05d8\u05e8\u05d5\u05d3\u05d5\u05e1\u05d9 \u05dc\u05d4 \u05d0\u05d9\u05d3\u05d9\u05d9\u05d4 \u05d3\u05d9 \u05d8\u05e8\u05d0\u05e0\u05e1\u05de\u05d9\u05e1\u05d9\u05d9\u05d5\u05df.\n\u05d0\u05e0\u05e1\u05d9, \u05d0\u05d9\u05df \u05d0\u05d9\u05e7\u05e1\u05d8\u05e8\u05d9\u05de\u05d5 \u05d0\u05d5\u05e8\u05d9\u05d9\u05d9\u05e0\u05d8\u05d9, \u05d0\u05d5\u05e0\u05d3\u05d9, \u05d9\u05d9\u05d9\u05d2\u05d0\u05e0\u05d3\u05d5 \u05dc\u05d5\u05e1 \u05de\u05d9\u05e1\u05d9\u05d5\u05e0\u05d9\u05e8\u05d5\u05e1 \u05e7\u05e8\u05d9\u05e1\u05d8\u05d9\u05d0\u05e0\u05d5\u05e1, \u05d0\u05dc \u05d0\u05d9\u05de\u05e4\u05bc\u05d9\u05e1\u05d9\u05d2\u05bf\u05d5 \u05d3\u05d9\u05dc \u05e1\u05d9\u05d9\u05d9\u05e7\u05dc\u05d5 \u05d9\"\u05d7 \u05d3\u05d9 \u05dc\u05d4 \u05d0\u05d9\u05e8\u05d4 \u05e7\u05d5\u05de\u05d5\u05df, \u05dc\u05d5\u05e1 \u05e7\u05d9\u05e0\u05d9\u05d6\u05d5\u05e1 \u05d8\u05e8\u05d9\u05e1\u05dc\u05d0\u05d3\u05d0\u05e8\u05d5\u05df \u05d0\u05d9\u05dc \u05d1\u05d9\u05d0\u05d9\u05e8\u05d1'\u05d5 \"\u05e8\u05d9\u05dc\u05d9\u05d2\u05bf\u05d9\u05d9\u05d5\u05df\" \u05e4\u05bc\u05d5\u05e8 \u05de\u05d9\u05d3\u05d9\u05d5 \u05d3\u05d9 \u05dc\u05d5\u05e1 \u05d3\u05d5\u05e1 \u05d0\u05d9\u05d3\u05d9\u05d5\u05d2\u05e8\u05d0\u05de\u05d0\u05e1 \"Zhang\" \u05d0\u05d9 \"Jiao\" \u05e7\u05d9 \u05e1\u05d9\u05d2\u05e0\u05d9\u05e4\u05d9\u05e7\u05d0\u05df \u05dc\u05d4 \"\u05d0\u05d9\u05e0\u05e1\u05d9\u05e0\u05d9\u05d9\u05d0\u05e0\u05d6\u05d4 \u05d3\u05d9 \u05dc\u05d5\u05e1 \u05d0\u05d0\u05d9\u05d3\u05d0\u05d3\u05d5\u05e1\", \u05e4\u05d5\u05e0\u05d9\u05d0\u05d9\u05e0\u05d3\u05d5 \u05d3\u05d9 \u05e8\u05d9\u05dc\u05d9\u05d0\u05d9\u05d1'\u05d9 \u05dc\u05d4 \u05d8\u05e8\u05d0\u05e0\u05e1\u05de\u05d9\u05e1\u05d9\u05d9\u05d5\u05df \u05d3\u05d9 \u05d0\u05d5\u05e0\u05d4 \u05e7\u05d5\u05e0\u05d5\u05e1\u05d9\u05e0\u05e1\u05d9\u05d4 \u05d0\u05d9 \u05d0\u05d9\u05e0\u05d3\u05d9\u05de\u05d0\u05e1 \u05d3\u05d9 \u05e8\u05d9\u05d8\u05d5\u05e1, \u05d3\u05d9 \u05d0\u05d5\u05e0\u05d4 \u05d8\u05e8\u05d0\u05d3\u05d9\u05e1\u05d9\u05d9\u05d5\u05df, \u05d3\u05d9 \u05e7\u05d5\u05d0\u05dc\u05d5\u05e0\u05e7\u05d9 \u05e4\u05d5\u05e8\u05de\u05d4 \u05d3\u05d9 \u05d0\u05d9\u05e0\u05e1\u05d9\u05e0\u05d9\u05d9\u05d0\u05e0\u05d6\u05d4 \u05e8\u05d9\u05dc\u05d9\u05d2'\u05d9\u05d9\u05d5\u05d6\u05d4. \u05d8\u05db\u05de\u05d1\u05d9\u05d0\u05d9\u05df \u05dc\u05d5\u05e1 \u05d3\u05d2'\u05d0\u05e4\u05d5\u05e0\u05d9\u05d6\u05d5\u05e1 \u05e7\u05d5\u05e0\u05e1\u05d8\u05e8\u05d5\u05d9\u05d9\u05e8\u05d5\u05df \u05dc\u05d4 \u05e4\u05bc\u05d0\u05dc\u05d0\u05d1'\u05e8\u05d4 \"shuukyoo\" \u05d0\u05d9\u05e1 \u05d3\u05d9\u05d6\u05d9\u05e8 \"\u05d0\u05d9\u05e0\u05e1\u05d9\u05e0\u05d9\u05d9\u05d0\u05e0\u05d6\u05d4 \u05d3\u05d9\u05dc \u05d0\u05d9\u05e1\u05d9\u05e0\u05e1\u05d9\u05d0\u05dc\", ?\u05e4\u05bc\u05d5\u05d3\u05e8\u05d9\u05d0\u05de\u05d5\u05e1 \u05d3\u05d9\u05d6\u05d9\u05e8 \u05d0\u05d5\u05df \u05e7\u05d0\u05d8\u05d9\u05e7\u05d9\u05e1\u05de\u05d5?\n\u05e4\u05d5\u05e8\u05d8\u05d0\u05e0\u05d8\u05d5, \u05e1\u05d9 \u05d0\u05d9\u05e0\u05d8\u05d9\u05d0\u05d9\u05e0\u05d3\u05d9 \u05e7\u05d9 \u05e1\u05d9 \u05d8\u05e8\u05d0\u05d8\u05d4 \u05de\u05d9\u05e0\u05d5\u05e1 \u05d3\u05d9 \u05d0\u05d5\u05e0\u05d4 \u05e7\u05d5\u05e0\u05d1'\u05d9\u05e7\u05e1\u05d9\u05d9\u05d5\u05df \u05e7\u05d5\u05dc\u05d9\u05e7\u05d8\u05d9\u05d1'\u05d4 \u05d0\u05d5 \u05d3\u05d9 \u05d0\u05d5\u05df \u05e1\u05d9\u05e1\u05d8\u05d9\u05de\u05d4 \u05d3\u05d9 \u05e7\u05e8\u05d9\u05d0\u05d9\u05e0\u05e1\u05d9\u05d0\u05e1 \u05e7\u05d9 \u05d3\u05d9 \u05d0\u05d5\u05e0\u05d4 \u05d0\u05d9\u05de\u05e4\u05bc\u05e8\u05d9\u05e1\u05d4 \u05e7\u05d9 \u05d0\u05d9\u05e0\u05d8\u05d9\u05e0\u05d8\u05d4 \u05d0\u05d5\u05d9\u05d5\u05d2'\u05d5\u05e1\u05d8\u05d9\u05e4\u05d9\u05e7\u05d0\u05e8 \u05dc\u05d4 \u05d0\u05d9\u05e7\u05e1\u05d9\u05e1\u05d8\u05d9\u05e0\u05e1\u05d9\u05d4 \u05d3\u05d9\u05dc \u05d2\u05e8\u05d5\u05e4\u05bc\u05d5 \u05d9\u05d9\u05d0\u05de\u05d0\u05e0\u05d3\u05d5 \u05d0 \u05dc\u05d4 \u05d0\u05d5\u05d8\u05d5\u05e8\u05d9\u05d3\u05d0\u05d3 \u05d3\u05d9 \u05d0\u05d5\u05e0\u05d4 \u05e4\u05d5\u05d0\u05d9\u05e8\u05d6\u05d4 \u05e1\u05d5\u05d1'\u05e8\u05d9\u05d0\u05d5\u05de\u05d0\u05e0\u05d4."}
{"id": "8836", "revid": "18091", "url": "https://lad.wikipedia.org/wiki?curid=8836", "title": "Boulevard Rothschild", "text": "El Boulevard Rothschild (en ivrit \u05e9\u05b0\u05c2\u05d3\u05b5\u05e8\u05d5\u05b9\u200f\u05ea \u05e8\u05d5\u05d8\u05e9\u05d9\u05dc\u05d3, \"Sderot Rothschild\") es un boulevard en la sivdad de Tel Aviv, Israel, el kualo tiene el su empesijo en la m\u00e1ale de Neve Tzedek en la su parte sud-oksidentala i ke va verso el nord norte hasta el Teatro Habima. Es una de las ramblas mas konosidas i kostozas de la sivdad, i una de los prinsipales atraktivos turistikos de la misma.\nIstorya.\nEl boulevard Rothschild, el kualo fue fraguado enel anyo 1910, fue orijinalmente nombrado Rehov Ha'Am, lit. \"kaleja del puevlo\". Poco tiempo dempues, los residentes demandaron ke fuese trokado el su nombre en onor al Baron Edmond James de Rothschild.. La Deklarasiyon de Independensia de Yisrael fue firmada enel antonses Muzeo de Arte de Tel Aviv, en el numero 16 del boulevard Rotchschild i el kualo endagora es konosido komo Sala de la Independensia. La majorita de las fr\u00e1guas istorikas presentes son del estil arkitektoniko Bauhaus, konformando pare de la Sivdad Blanka de Tel Aviv, la kuala es Erensia kulturala de la Umanidad nombrada por la UNESCO enel anyo 2003. la fr\u00e1gua konosida komo Lederberg House, fraguada enel anyo 1925 en la punta kon la Kaleja Allenby tiene una serie de murales de seramika de gran tamanyo desinyados por Ze'ev Raban, un elevo de la eskola de arte Bezalel; los katro murales amostran a un pionero djudio arando i arekojiendo los frutos del kampo, a un chob\u00e1n i a la sivdad de Yerushalayim, con un pasuk de Yirmiyahu 31:4, \"Muevamente yo te voy rekonstruyir i tu vas a ser rekonstruyida\". \""}
{"id": "8862", "revid": "3279", "url": "https://lad.wikipedia.org/wiki?curid=8862", "title": "Lingua vietnameza", "text": "La lingua vietnameza (ti\u1ebfng Vi\u1ec7t, ti\u1ebfng Vi\u1ec7t Nam, o Vi\u1ec7t ng\u1eef) es una lingua tonal, antikamente konosido durante la kolonia franseza komo Annamita (ver Annam) es la lingua nasionala i ofisiala de Vietnam (Vi\u1ec7t Nam). Es la lingua avlada por los vietnamezos etnikos (ng\u01b0\u1eddi Vi\u1ec7t o ng\u01b0\u1eddi kinh), los kualos konforman kaji el 87% de la povlasi\u00f3n de Vietnam i de serka de tres o katro milyones de emigrantes vietnamezos, sobre todo los vietnamezos de los Estados Unidos, Kanada i Fransia. Endemas, es la sigunda lingua de las minoriyas de Vietnam. Anke kontiene munchos biervos khinezos i antes del sy\u00e9klo XX se uzaban los ideogramas khinezos para eskrivir en esta lingua, los akademikos la konsideran una lingua ostroasiatika; de este grup, es la ke tiene el mayor n\u00famero de avlantes: tiene de katro a sinko vezes m\u00e1s ke el kamboyano, la sigunda lingua ostroasiatika m\u00e1s avlada."}
{"id": "8866", "revid": "3421", "url": "https://lad.wikipedia.org/wiki?curid=8866", "title": "Camelus", "text": ""}
{"id": "8867", "revid": "3421", "url": "https://lad.wikipedia.org/wiki?curid=8867", "title": "Equus asinus", "text": ""}
{"id": "8869", "revid": "6308", "url": "https://lad.wikipedia.org/wiki?curid=8869", "title": "Yair Dalal", "text": "Yair Dalal es un musiko yisraeli tanyedor de Ut nasido en Irak. \nAnke el su prinsipal instrumento de kuedra es el Ut, tambien se le konose como tanyedor de violin. Endemas, kanta algunas de las kantikas en las kualas tanye el ut. La su musika esta bazada en tradisiones arabas i djudias, ansina komo musika klasika evropea i musika de la India. Endemas es konosido por ser un atkivista de la paza, i lavora para amijorar el entendimyento i la komunikasion entre arabos i djudios."}
{"id": "8877", "revid": "211285", "url": "https://lad.wikipedia.org/wiki?curid=8877", "title": "Namibia", "text": "La Repuvlika de Namibia (en inglez \"Republic of Namibia\"; en alman \"Republik Namibia\"; en afrikaans \"Republiek van Namibi\u00eb\") es un paez del sudoeste de Afrika, el kualo okupa lo ke antes era konosido komo \"Afrika del Sud-Oeste\"; tiene las sus frontieras al nord kon Angola, al nordeste kon Zambia, al oeste con el Oseano Atlantiko, al este con Botswana i al sudeste i al sud kon Afrika del Sud. La su sivdad kapitala i sivdad mas grande es Windhoek."}
{"id": "8879", "revid": "639", "url": "https://lad.wikipedia.org/wiki?curid=8879", "title": "Television", "text": ""}
{"id": "8881", "revid": "18091", "url": "https://lad.wikipedia.org/wiki?curid=8881", "title": "Tisha B'Av", "text": "Tisha B\u2019Av (en ivrit \u05ea\u05e9\u05e2\u05d4 \u05d1\u05d0\u05d1) es el dia el mas triste del kalenderio djudio. El 9 de Av, anyo 586 antes de la Era Komun, el Bet Amikdash fue konkistado por los Babilonios. Los djudios fueron egziliados i fue el empesijo de lo ke se konose komo Galut. Es por esto, entre otros evenementos ke Tisha B\u2019Av es nombrado komo \"el diya de las lagrimas\". Anyos dempues, el imperador persa Cyrus permetio a los djudios tornar a Yerushalayim i de fraguar muevamente el Bet Amikdash. El nasi Zakarias les disho a los djudios \"Estos dias de tristeza, endagora deven de konvertirsen en diyas de alegriya\". Ma afilu enel anyo 70 de la Era Komun, los Romanos destruyeron el Sigundo Bet Amikdash, ovligando a los judios a irsen a la Galut. Una vez otra, Tisha B\u2019Av se konvertio en diya de dolyo. Afilu antes de ke los djudios entrassen a Eretz Yisrael, un 9 de Av, los espias ke Moshe Rabenu envio a Eretz Knaan tornaron de eya i s\u00f3lu 2 de eyos tornaron tresalidos i avlaron kozas buenas de eya, kriando espanto i mankava fey entre la djente; por esto, El Dio dekreto ke esa djenerasion no iva entrar a Eretz Yisrael. \nOtras trajedias afitaron en diya de Tisha B\u2019Av:\nKostumbras en Tisha B'Av.\nTisha B\u2019Av, ansina komo Yom Kippur, empiesa kuando se abata el sol, i se akaba kuando se abata el sol el dia suivante. Munchos anyos antes, los hahamim diziyan \u2018Kuando viene Av, toda la alegria se va\u2019. I ansi, del primer diya de Av, no se komiya karne, no se beviya vino, no se vistiya vistimientas limpias i no se aziya dinguna selebrasion ni se kantava dinguna kantika. La komida de la noche de Tisha B\u2019Av deviya de ser modesta, komiyan solo guevos duros i fideyos. Los relijiozos se durmiyan en basho, kon una pyedra en lugar de kavesal. Enel diya de Tisha B\u2019Av, no se puediya komer, bever, lavarse, uzar parfumes, vistirsen kalsados de kuero o partisipar a una okazion de plazer. Akel diya, los ombres no se ivan al lavoro i tambien era enterdido de meldar la Tora, porke meldar la Tora es una aktividad ke incha el korason de alegriya. S\u00f3lu el Livro de Lamantasiones i unos kuantos shapitros de Yirmiyahu se puedia meldar. Otra kostumbra vieja de Tisha B\u2019Av era las vijitas al betahayim. Asigun la leyanda, los ombres grandes del pasado, los muestros hahamim, se alevantan de sus tombas enel diya de Tisha B\u2019Av para yorar la pedrida de la gloria de Eretz Yisrael. En los vilajios i shtetls de Polonia i Ukraina, los ijikos chikitikos deshavan revolveres de tavla enriva de las tombas, deke los muertos se alevanten i gerreyen kon los inimigos de Israel. En Tisha B\u2019Av, el Kal se transforma de una kaza alegre a una kaza de dolyo. Las luzes no se asienden, el Ehal se serra kon una ropa preta. El livro de Lamantasiones se melda en este diya."}
{"id": "8892", "revid": "18091", "url": "https://lad.wikipedia.org/wiki?curid=8892", "title": "Betahayim Djudio de Rodes", "text": "El Betahayim Djudio de Rodes se puede dizir ke es el muevo sementario djudio de la isola. \nDempues de la Primera Gerra Mondiala, la isola de Rodes fue tomada por Italia dempues de la okupasion ottomana de unos 400 anyos. Para estos diyas, la komunidad djudia estaba konformada por unas 500 personas las kualas bivian kon los demas abitantes de la isola. \nEl muevo governo Italiano demand\u00f3 ke el antiko betahayim djudio, el kualo se ankontraba ahuera de los muros de la sivdad, tinia ke ser kitado. Munchas personas konsigieron trokar las tumbas de la su famiya de lugar, ma las famiyas mas proves no reushieron esto. En el lugar se desinyo un parko i a la komunidad el governo les entrego un espasio ubikado serka del sementario musulmano, en el kamino de Kalithea. Las tumbas ke kedaron enel sitio fueron kitadas i el su marmol uzado para el palasio ke Benito Mussolini mando fraguar en la montanya. Las tumbas mas antikas trokadas de lugar son de la anyada de 1870 , los kualos estan ubikados al sud de sementario. \nOy endiya, shukur al entereso i adjuda de djudios sefaradis ke biven en los Estatos Unitos d'Amerika, se konsigio sakar de la tierra munchas de las tumbas ke kedaron en lo ke era el antiko betahayim; la mas antika es del syeklo XVII. La parte nord del betahayim tiene unas 150 tumbas, las kualas pertenesen a personas ke amortaron en 1938 i dempues, endemas de las ke fueron amortadas durante un atako a la isola durante la Sigunda Gerra Mondiala. Endemas en esta parte del sementario, se ankontra una plaka kon los nombres de las mishpah\u00e1s djudias ke fueron ekspulsadas de Rodes."}
{"id": "8897", "revid": "5496", "url": "https://lad.wikipedia.org/wiki?curid=8897", "title": "Baleares", "text": ""}
{"id": "8898", "revid": "1207", "url": "https://lad.wikipedia.org/wiki?curid=8898", "title": "Komunida Valensiana", "text": ""}
{"id": "8899", "revid": "204", "url": "https://lad.wikipedia.org/wiki?curid=8899", "title": "Elio Toaff", "text": "Elio Toaff (nasido el 30 de Avril de 1915 en la sivdad de Livorno) fue el Rabino Shefe de la sivdad kapitala de Roma. El 13 de Avril del anyo 1986, resivi\u00f3 i meld\u00f3 kon el Pap\u00e1s Ioannis Paulus II en una vijita no anunsiada a la Esnoga de Roma. Enel anyo 1947 lavor\u00f3 komo haham en Venezia i enel anyo 1951 fue nombrado Rabino Shefe de Roma.\nUno de los sus inyetos es el akademiko yisraeli-Italiano Ariel Toaff."}
{"id": "8900", "revid": "210574", "url": "https://lad.wikipedia.org/wiki?curid=8900", "title": "Eric Arturo Delvalle", "text": "Eric Arturo Delvalle Cohen-Henr\u00edquez (nacido en Ciudad de Panama el 2 de Febrero de 1937) fue presidente de Panama desde el 28 de Septiembre de 1985 asta el 26 de Febrero de 1988.\nEstudi\u00f3 en la Universidad del Estado de Luisiana. Fue lider del Partido Republicano y vicepresidente de la Asamblea Nacional en el a\u00f1o 1968. Despues fue vicepresidente del pais en 1984 y fue nombrado Presidente Constitusional al a\u00f1o despu\u00e9s de la renuncia de Nicol\u00e1s Ardito Barletta y con el apoyo del General Manuel Antonio Noriega, el cual en esa \u00e9poca ten\u00eda el control \"de facto\" en Panama. En el a\u00f1o 1988, intent\u00f3 quitar a Noriega del control de las fuerzas armadas, y fue destituido de la Presidencia de la Rep\u00fablika. Eric es sobrino de Max Delvalle Levy-Maduro otro presidente paname\u00f1o"}
{"id": "8901", "revid": "453", "url": "https://lad.wikipedia.org/wiki?curid=8901", "title": "Orly Levy-Abekasis", "text": "Orly Levy-Abekasis (en ivrit \u05d0\u05d5\u05e8\u05dc\u05d9 \u05dc\u05d5\u05d9-\u05d0\u05d1\u05e7\u05e1\u05d9\u05e1, nasida el 11 de Noviembre de 1973) es una politika yisraeli, la kuala aktualmente es myembro de la Knesset por el partito Gesher. Antes de la su karriera politika, fue modelo i presentadora de televizy\u00f3n.\nBiografiya.\nOrly nasi\u00f3 en Beit She'an i es la ija de David Levy, el kualo fue Ministro de Menesteres Ekstranjeros de Israel. Eya izo el su Sherut Leumi en la Huersa Aerea Israeli i dempues estudio en la universita, ande se resivio komo avokata. Endemas, fue modelo i presentadora de televizy\u00f3n. Para las eleksiyones a la Knesset del anyo 2009, Orly Levi-Abekasis tin\u00eda el sesheno lugar en la lista de Yisrael Beiteinu , lo kualo izo ke yegara a entrar a la Knesset deke el partito guanyo 15 lugares. Para las eleksiyones a la Knesset del anyo 2013, Orly Levi-Abekasis tin\u00eda el sesheno lugar en la lista de Likud-Yisrael Beiteinu, lo kualo izo ke yegara a entrar a la Knesset deke el partito guanyo 31 lugares.\nLa sinyora Levy-Abekasis esta kazada i tiene 3 ijos, bive en el kibbutz Mesilot."}
{"id": "8910", "revid": "18091", "url": "https://lad.wikipedia.org/wiki?curid=8910", "title": "Fortuna Calvo-Roth", "text": "Fortuna Calvo-Roth es una djurnalista i akademika amerikana nasida en la sivdad de Paris, Fransia, en una famiya sefaradi de la Turkiya\nEya se krio kon la su famiya en la sivdad de Lima, Peru i se fue a bivir a los Estados Unidos enel anyo 1952 para estudiar para ser djurnalista en la Universita de Missouri; dempues de esto, torno a Peru para empesijar la su karriera komo eskritora. Fue empiegada por el djurnal \"La Prensa\", el kualo fue kriado bazado enel New York Herald Tribune. m\u00e1 dempues de tres diyas el editor shefe del djurnal le disho ke no iva empiegar mujeres en la sala de prensa i en troko de este, la iva empiegar en la seksiyon de sosyet\u00e9. Eya no achet\u00f3.\nUn anyo dempues eya fue empiegada por la revista \"Visi\u00f3n\", lavorando komo la korresponsala en Mueva York para la edisiyon de Brasil. En una de las sus asinyaturas entrevist\u00f3 al antonses Ministro de Finansas de Peru, el kualo era el mismo ke no la kijo empiegar en \"La Prensa\". El no se akodrava ken era eya, ma kuando el demando deke eya no lavorava en Peru, eya pish\u00edn le izo akodrar del fakto. Eya lavor\u00f3 en la revista por 12 anyos, yegando a ser la editora shefa de la edisiyon en espanyol, ma desh\u00f3 la revista enel anyo 1969 para kriar los sus ijos. Dempues eya estudio en la Eskola de Artes de la Universita de Mueva York, estudiando filmo, televizy\u00f3n i radio; endemas estudio aktuasion kon Stella Adler i fue aktrisa en un episodio de la serie 'The Blacklist'. Tambien lavor\u00f3 en la ambasada de Israel en las Nasiones Unidas durante la anyada de los 50, espesialmente por la Gerra del Sinai de 1956.\nEn la anyada de los 80 fue profesora de politika en NYU i Hofstra, endemas de asosiarse para kriar el kanal 2 de la televizy\u00f3n peruana i \"Vista\", una revista para latinos en los Estados Unidos."}
{"id": "8917", "revid": "20056", "url": "https://lad.wikipedia.org/wiki?curid=8917", "title": "Selena", "text": "Selena Quintanilla-Perez, konosida por su nombre artistiko Selena (Lake Jackson, Texas, 16 de april de 1971 - Corpus Christi, Texas, 31 de Marso de 1995) era una kantadera amerikana de orijin meshikano, yamada \"La Reina de la musika Tex-Mex\"."}
{"id": "8918", "revid": "18091", "url": "https://lad.wikipedia.org/wiki?curid=8918", "title": "Sud-Afrika", "text": "La Repuvlika de Sud-Afrika es un payis ke se topa enel sud del kontinente Afrikano. Tiene las sus frontieras kon Namibia, Botsvana, Zimbabve, Mozambike i Svazilandia. El Reino de Lesotho se ankontra enklavado dentro de la Repuvlika de Sud-Afrika. Es el uniko payis kon tres sivdades kapitalas: Pretoria (administrativa), Bloemfontein (djudisiala) i Sivdad del Kabo (lejislativa); andjak, la sivdad mas grande i emportante ekonomikamente es Djohannesburgo.\nSud-Afrika es un payis konosido por la su meskla de kulturas, linguas i relijiones. Onze linguas son rekonosidas komo ofisialas por la Konstitusion de Sud-Afrika. Dos de las onze linguas son de orijin evropeo: la lingua afrikaans, la kuala proviene direktamente de la lingua olandeza i es avlado por la majorita de los avitantes blankos i por los mestizos i la lingua inglesa. Anke la lingua inglesa tiene una emportansia grande en la vida publika i komersiala del payis, es afilu la sinkena lingua en kuanto a numero de avlantes nativos. Sud-Afrika es un payis etnikamente diverso. El 79,5% de la povlasiyon sud-afrikana es de orijin preto, la kuala est\u00e1 dividida en diferentes grupos etnikos los kualos avlan diferentes linguas bantus, mueve de las kualas son ofisialas. Endemas, el payis tiene las mayores komunidades de avitantes de orijin evropeo, indio, ansina komo las komunidades mestizas mas grandes del kontinente. \nSud-Afrika es uno de los myembros fondadores de la Union Afrikana i tiene la ekonomiya mas grande del kontinente i de todos los myembros de la UA. Es endemas myembro fondador de las Nasiones Unidas i del NEPAD. El payis apartiene ala Mankomunidad de Nasiones, el Tratado Antartiko, el Grup de los 77, la Zona de Paz i Kooperasiyon del Atlantiko Sud, la Union Aduanera de Afrika Meridionala, la OMK, el FMI, el G20 i el G8+5, entre otros."}
{"id": "8919", "revid": "7321", "url": "https://lad.wikipedia.org/wiki?curid=8919", "title": "Kravata", "text": "La kravata es un komplemento de la kamiza, la kuala es una tira, djeneralmente echa de seda o de kualker otro tipo de teshido i se enlasa alderedor del gar\u00f3n, deshando kaer los sus ekstremos, kon un buto est\u00e9tiko. Es por lo djeneral uzado por los ombres.\nEtimolojiya.\nElu nombre viene del italiano, \"corvatta\" o \"crovatta\", derivado de \"kroata\". El orijin data del anyo 1660, kuando los ombres a kavayo de la armada kroata uzaban rid\u00e1s de kolores al gar\u00f3n. \nEgzisten al menos dos tipos de kravatas, la lunga, ke es el tip m\u00e1s uzado aktualmente, i la chika. Oy endiya, es komplemento de la kamiza i el komple."}
{"id": "8933", "revid": "18091", "url": "https://lad.wikipedia.org/wiki?curid=8933", "title": "Netanya", "text": "Netanya (en ivrit: \u05e0\u05b0\u05ea\u05b7\u05e0\u05b0\u05d9\u05b8\u05d4; en arabo: \u0646\u062a\u0627\u0646\u064a\u0627) es una sivdad ubikada en el Distrito Sentral de Israel. La sivdad fue fondada enel anyo 1928. De ak\u00f3dro kon el Buro Sentral de Estadistikas del payis, enel anyo 2008 la sivdad tinia una povlasion de 179.000 avitantes.\nSivdades ermanas.\nNetanya tiene akr\u00f3dros de ermanamyento kon: "}
{"id": "8934", "revid": "7321", "url": "https://lad.wikipedia.org/wiki?curid=8934", "title": "KykNET", "text": "KykNET es un kanal de televizy\u00f3n de Sud-Afrika en afrikaans el kualo konforma parte del grup M-Net. Es distribuyido endemas enel sistem de televizy\u00f3n por satelit DStv. El kanal fue fondado en Oktobre del anyo 1999 i se ankontra al ayro desde el 15 de Novembre de 1999.\nDesde el 18 de Djulio de 2010 kykNET, endjuntamente kon el servis eNuus de E.tv apresenta hab\u00e9r en afrikaans. Freek Robinson es el prim\u00e9r presentador de hab\u00e9r del kanal, desde Jenero de 2010."}
{"id": "8974", "revid": "7321", "url": "https://lad.wikipedia.org/wiki?curid=8974", "title": "Rashi", "text": " \nRashi es el akronimo en ivrit de \u05e8\u05d1\u05d9 \u05e9\u05dc\u05de\u05d4 \u05d9\u05e6\u05d7\u05e7\u05d9 (\"Rab\u00ed Shlomo Yitshaki\"), o \u05e8\u05d1\u05d9 \u05e9\u05dc\u05de\u05d4 \u05d9\u05e8\u05d7\u05d9 (\"Rab\u00ed Shlomo Yarhi\"). Nasi\u00f3 en Troyes, Fransia (1040-1105), afilu alkunas personas dizen ke nasio en Worms, Almania. Se dize ke el su padre era desendiente de David Ameleh. Rashi est\u00e1 konsiderado komo el amijor i mas grande komentador de la Tora i el Talmud; uno de los mas grandes poskim, un eksperto en la lingua ebrea i uno de los mas grandes hahamim del puevlo djudio.\nVida.\nRashi tuvo su kazamyento kuando era djoven i dempues bivi\u00f3 en las sivdades de Worms i Magunsia, en la kuala bivio ochu anyos en yeshivot emportantes de Almania. El su konosimyento de las ovras relijiozas djudias en ivrit i en lingua aramea se amijor\u00f3 muncho shukur a las ovras ke konsigi\u00f3 en lingua fransesa i almana. Kuando tin\u00eda 25 anyos torn\u00f3 a Troyes, ande empies\u00f3 la su karriera komo maestro i komo eskritor. Pko tiempo dempues aperturo la su propia eskola, en la kuala sienes de elevos resivieron edukasi\u00f3n i konosimyentos de Tora. Los sus ultimos anyos los bivi\u00f3 kon difikultad, deke durante la Primera Krusada (1095-96) muncha djente de su famiya i amigos fue amortada. En este tyempo trok\u00f3 el Bet Amidrash a la sivdad de Worms, ande muri\u00f3. \nFamiya.\nRashi no tuvo ijos, ma las sus tres ijas, Miriam, Yoheved i Rahel, se kazaron kon hahamim; los sus tres yernos, los hahamim Yehuda ben Natan, Eliezer ben Shemia i Meir ben Shmuel, i espesialmente sus inyetos (Shmuel, Yehuda i Yaakov) fueron los primeros de toda una suksesion de \"tosafistas\" (komentadores de las eksplikasiones de Rashi al Talmud), los kualos estaban muy identifikados con la ovra i la metodolojiya del gran Maestro. \nOvra.\nRashi izo munchos komentarios sovre la Tora i el Talmud a traverso de un analisis kudiadozo de los tekstos reljiozos djudios. Las sus primeras ovras estan bazadas en los prinsipios gramatikos de las ovras en ivrit de los eskritores Djudeo-espanyoles. Uzo ekspresiones simples i direktas en lingua fransesa o almana (i alkunas vezes asta desenos i grafikos) para eksplikar las situasiones mas kompleksas. Los sus konosimyentos reljiozos i sekulares izieron mas rikos los estudios de la Tora i el Talmud de las djenerasiones sigientes i afilu asta muestros diyas. "}
{"id": "9027", "revid": "7321", "url": "https://lad.wikipedia.org/wiki?curid=9027", "title": "Ayroporto Internasional Da Nang", "text": "El Ayroporto Da Nang (en vietnamezo \"S\u00e2n bay quoc te Da Nang\") es un ayroporto ubikado serka de la sivdad de Da Nang, en Vietnam. El Ayroporto Da Nang tiene los sus orijenes a empesijos de los anyos 1930, kuando el governo colonial fransez iva fraguar un ayroporto chiko enel puevlo de Hai Chau, yamado Ayroporto de Da Nang. Durante la Gerra de Vietnam, Da Nang Airfield era una instalasyon uzada endemas para las huersas de Vietnam del Sud. Enel anyo 1975, se le trok\u00f3 el su nombre por el de la viya Da Nang i paso a ser un ayroporto sivil de muevo."}
{"id": "9028", "revid": "594", "url": "https://lad.wikipedia.org/wiki?curid=9028", "title": "Aeroporto Internasional Tan Son Nhat", "text": ""}
{"id": "9029", "revid": "594", "url": "https://lad.wikipedia.org/wiki?curid=9029", "title": "Aeroporto Dong Hoi", "text": ""}
{"id": "9032", "revid": "7321", "url": "https://lad.wikipedia.org/wiki?curid=9032", "title": "Vietnam Airlines", "text": "Vietnam Airlines komunmente yamada Vietnamairlines, es una aerolinea basada en la sivdad de Hanoi, Vietnam. La aerolinea opera bolos domestikos desde los aeroportos de Tan Son Nhat (Ho Chi Minh City), Hanoi, Da Nang, ansina komo servisios internasionales regulares i charter desde el Aeropuerto Tan Son Nhat asya sivdades en Evropa, Asia i Amerika del Nord. Es la mas grande aerolinea de Vietnam, kon mas de 350 empiegados. Se dize ke la aerolina se a modelado tomando como egzemplo la aerolinea de basho koste de los Estados Unidos, JetBlue. "}
{"id": "9033", "revid": "155", "url": "https://lad.wikipedia.org/wiki?curid=9033", "title": "Vietnam", "text": "Vietnam o la Repuvlika Sosyalista de Vietnam (en lingua vietnameza Vi\u1ec7t Nam) es un paez de Asia Oryental."}
{"id": "9034", "revid": "2558", "url": "https://lad.wikipedia.org/wiki?curid=9034", "title": "Sivdad Ho Chi Minh", "text": "Sivdad Ho Chi Minh o Saigon (en lingua vietnameza: \"Th\u00e0nh ph\u1ed1 H\u1ed3 Ch\u00ed Minh\"), es la mas grande sivdad de Vietnam, la sivdad mas emportante del area metropolitana konosida komo Dong Nam Bo, con 10.150.500 avitantes. La Sivdad Ho Chi Minh esta konsiderada komo la kapitala ekonomika del payis por la majorita de la komunidad internasionala i es la sede de munchas ambasadas. La Sivdad Ho Chi Minh fue establezida enel anyo 1698."}
{"id": "9057", "revid": "18091", "url": "https://lad.wikipedia.org/wiki?curid=9057", "title": "Alexandra Kramer Paula Da Silva", "text": "Alexandra Kramer Paula Da Silva , amijor konosida komo Alex Kramer, es una apresentadora de la televizy\u00f3n britanika konosida por los programas de djuegos \"Going for Gold\", \"Make Your Play\", \"Glitterball\" i \"The Big Deal\". Endemas pronto va lavorar komo djurnalista en The One Show, del kanal de televizy\u00f3n BBC 1\nBiografiya.\nAlexandra nasi\u00f3 el 29 de Marso de 1978 en la sivdad de Londra, en una famiya djudia de orijin portugez. Estudio en la Universita de [Hereford i enel anyo 2000 fue graduada komo djurnalista. Oy endiya bive en Londra.\nKarriera en la TV.\nEya empies\u00f3 la su karriera en la TV komo la manseva apresentadora del ty\u00e9mpo en el kanal Five enel anyo 2002. Dempues apresent\u00f3 un programa de sitas en Sky Active i endemas enel Express Shopping Channel. Endemas izo de djurnalista para kanales komo ITN i la BBC 3. Alex tambien tiene lavorado programas de djuegos komo apresentadora, komo The Great Big British Quiz, Quiz Call, Make Your Play, Glitterball, Challenge Jackpot, Going for Gold i The Big Deal\nEnel video promosyonal de Microsoft Windows Vista eya fue la apresentadora. Enel anyo 2006, el magazin Maxim la yam\u00f3 una de las Mansevas del anyo 2007. Esta konsiderada una de las mujeres mas ermozas de Inglaterra, espesialmente por sus programa TV News i komo djurnalista de arte i entretenimy\u00e9ntos en ITN\nEn Djulio de 2010 Alex tuvo una entrevista en BBC para apresentar el programa The One Show, ma afilu fue eskojida para lavorar komo djurnalista enel programa."}
{"id": "9058", "revid": "18091", "url": "https://lad.wikipedia.org/wiki?curid=9058", "title": "Ralph de Toledano", "text": "Ralph de Toledano fue un djurnalista i eskritor amerikano kon enfluensia enel movimento konservador enel syeklo XX. \nBiografiya.\nRalph nasi\u00f3 en Tanjer, Marroko el 14 de Agosto de 1916 en una famiya sefaradi de orijin marroki ma ke era sitizena de los Estatos Unitos d'Amerika. Ya de mansevo, fue a estudiar en la eskola musikala Juilliard School; de ninyo ambez\u00f3 a tokar el violin kuando tinia 5 anyos. El su enterezo por la musika fue trokado por la politika kuando se unio al Partito Sosyalista de Amerika i se konvirti\u00f3 enel lider djovenil de la faksiyon antikomunista del partito, la kuala era liderada por Louis Waldman. Esta faksiyon desh\u00f3 el partito enel anyo 1936. Ralph endemas estudio en la Universita de Columbia i fue editor shefe del magazin de la universita, The New Leader.\nKarriera komo djurnalista.\nToledano estuvo kaji 20 anyos enel konsejo editorial de 'Newsweek, i endemas fue uno de los fondadores de National Review enel anyo 1955. Las sus diferensias kon los otros djurnalistas konservadores se izieron konosidas en 1960, kuando Toledano kijo aproyar a Richard Nixon i no a Barry Goldwater. \nAnyos dempues, kuando ya Nixon era presidente de la Union Amerikana, Toledano brego kon Daniel Patrick Moynihan ensima de ser yamado el shefe de la politika interna del governo de Nixon. La viktoria de Moynihan es konsiderada un momento emportante en la istorya del movimento Neokonservatismo politiko|Neokonservador enel paez.\nNunka desh\u00f3 la musika. A la fin de su karriera en National Review, s\u00f3lu eskrivi\u00f3 artikolos de musika, shukur a los trokos en la politika konservadora del paez. Endemas eskrivio artikolos de musika para The American Conservative. Toledano eskrivio munchas ovras; la ultima, Cry Havoc: The Great American Bring-down and How It Happened, fue publikada enel anyo 2006. \nMuerte i erensia.\nRalph de Toledano murio el 3 de Fevrero de 2007 kon 90 anyos, en la sivdad de Bethesda, Maryland. Asya el final de los sus diyas, Toledano dizia ke el era un libertario, asigun el su ijo Paul Toledano, en un artikolo del 10 de Fevrero de este anyo enel djurnal New York Times."}
{"id": "9060", "revid": "18091", "url": "https://lad.wikipedia.org/wiki?curid=9060", "title": "Mira Aroyo", "text": "Mira Aroyo (en bulgaro \u041c\u0438\u0440\u0430 \u0410\u0440\u043e\u0439\u043e), nasida en Sofiya, Bulgaria, en 1977, i aktualmente biviendo en Londra, es una kantadera ke konforma parte del grup Ladytron.\nDe orijin djudio bulgaro, Mira izo la su aliya kon la su famiya kuando eya tin\u00eda 10 anyos. Eya es la unika myembro de Ladytron ke nunka bivi\u00f3 en la sivdad de Liverpool: Reuben Wu i Daniel Hunt nasieron en la sivdad, i Helen Marnie fue eleva de una eskola de la sivdad. Kuadno labvorava komo DJ en Londra, konosi\u00f3 a Danny Hunt i ambezaron ke mesklavan el mismo estil de musika. Enel grup Ladytron Mira kanta, tanye el tekladoi eskrive kantikas, tanto en lingua bulgariana komo en inglez.\nEndemas de la su karriera musikala, Mira es una djenetista enel departamento de Biokemika de la Universita de Oxford; eya es una de las avtoras del artikolo \"Species specificity in the activation of Xer recombination at dif by FtsK\", el kualo fue pubikado en el magazin \"Molecular Microbiology\" enel anyo 2003 . Eya esta kazada."}
{"id": "9066", "revid": "18091", "url": "https://lad.wikipedia.org/wiki?curid=9066", "title": "Dante Alighieri", "text": "Dante Alighieri (nasido en la sivdad de Florensia, en 1265i muerto en Ravena el [14 de Septembre de 1321) fue un poeta italiano. La su ovra maestra, \"La Divina Komedia\", es konsiderada la ovra maestra de la literatura italiana i una de las mas emportantes de la literatura universala. En italiano es konosido como \"el Poeta Supremo\" (\"il Sommo Poeta\"). A Dante tambien se le yama el \"Padre de la lingua italiana. Su primera biografiya fue eskrita por Giovanni Boccaccio (1313-1375), en \"Trattatello in laude di Dante\". \nDante Alighieri fue desterrado de la su ciudad natal por razones politikas. Fue un aktivo defensor de la unidad italiana. Eskrivi\u00f3 varias ovras en lingua latina ensima de literatura, politika i filosofiya.La su ovra en lingua latina \"De Monarchia\", del anyo 1310, es una eksposizion kon detalyo de las sus ideas pol\u00edtikas, komo por egzempio el menester de la egzistensia de un Sakro Emperio Romano i la separasion de la Iglesia i el Estado. ."}
{"id": "9069", "revid": "6882", "url": "https://lad.wikipedia.org/wiki?curid=9069", "title": "Israel Aerospace Industries", "text": "Israel Aerospace Industries (en ivrit \u05d4\u05ea\u05e2\u05e9\u05d9\u05d9\u05d4 \u05d4\u05d0\u05d5\u05d5\u05d9\u05e8\u05d9\u05ea \u05dc\u05d9\u05e9\u05e8\u05d0\u05dc o IAI, \u05ea\u05e2\"\u05d0) es la prinsipala entreprisa ayronautika de \u0130zrael, produziendo sistems ayronautikos para uzo sivil i militar. La kompanyia konta con 14.000 empiegados al anyo 2005.\nEndemas de desinyar i fabrikar aviones militares, IAI tambien fabrika aviones para transporto sivil i de bisnesmen (para la kompanyia amerikana Gulfstream Aerospace, los G100/G150 i G200) i aze mantenimyento en \u0130zrael de aviones militares i siviles, ansina komo IAI produze sistems de roketas, misiles i avionika.\nVendidas a otros payises.\nEl 13 de Avril de 2009, el djurnal Moscow Times report\u00f3 ke el Ministerio de Defensa de Rusia tin\u00eda firmado un ak\u00f3dro kon IAI para kompra de una flota de UAV kon un koste total de 50 milyones de US$. El ak\u00f3dro va inkluir tres tips de UAV fabrikados por la entreprisa"}
{"id": "9105", "revid": "18091", "url": "https://lad.wikipedia.org/wiki?curid=9105", "title": "Amina Alaoui", "text": "Amina Alaoui es una kantadera marroki de musika Araba-Andaluz\u00ed. Eya kanta en arabo, persa klasiko i haketia.\nAmina nasi\u00f3 enel anyo 1964 en una famiya aristokratika en Fes, Marroko. Kuando eya tinia sesh anyos, ambez\u00f3 musika Araba-Andaluz\u00ed kon la su famiya. Endemas de chika ambez\u00f3 a tanyer piano i fue eleva de Musika Klasika Evropea kon el konduktor Mohamed Abou Drar. Amina endemas fue eleva enel Konservatorio de Rabat entre los anyos 1979 i 1981 kon Ahmed Aydoun i Mohammed Ouassini; tambien fue eleva de dansa mod\u00e9rna kon Marie-Odile Loakira i de dansa klasika kon Vera Likatchova. Amina estudio enel lis\u00e9 Descartes i estudio filolojiya i linguistika de las linguas kastilyana i araba en las universitas de Madrid i de Granada. \nMusika Araba-Andaluz\u00ed.\nKuando biv\u00eda en Granada, Amina izo peskisas personalas ensima de las musikas Araba-Andaluz\u00ed i oryentala. Eya se izo espesialista en la musika araba-andaluz\u00ed, espesialmente enel estil gharnati. Eya dempues se fue a bivir a la sivdad de Paris enel anyo 1986, ande eya estudio musika gharnati (\"de Granada\", en arabo) kon Rachid Guerbas i Ahmed Piro. Aya endemas estudio Musika Medievala Evropea kon Henri Agnel i Musika klasika Persika kon Djalal Akhbari."}
{"id": "9122", "revid": "7331", "url": "https://lad.wikipedia.org/wiki?curid=9122", "title": "Kaparot", "text": "Kaparot (en ivrit \u05db\u05e4\u05e8\u05d5\u05ea\u200e, \"perdones\") es un rito antiko djudio uzado para la proteksiyon en kontro de un dekreto negativo de El Dio, el kualo fonksiona kuando se troka el efekto asya otro objekto. Zarzavates, pishkado, par\u00e1s i munchos otros objektos tienen uzo durante los syeklos, i es echo antes de Yom Kippur. Se aze tomando el objekto i se mete en movimyento alderredor de la kavesa tres vezes, pasando de manera simbolika los pekados de uno al objekto. Si el objekto es un animal, es amortado o si es par\u00e1s se da komo sedak\u00e1. Si se uza un poyo, un ombre deveria uzar un gayo, i una mujer deve azerlo kon una geyna\nEn muestros diyas, kaparot se aze de manera tradisionala kaji s\u00f3lu en las komunitas haredim. En otras komunitas, se uza sedak\u00e1 en troko del poyo i se mete en movimyento alderredor de la kavesa. Las komunitas de Ayifto uzan plantas i bayas komo frijol o sereales."}
{"id": "9134", "revid": "18091", "url": "https://lad.wikipedia.org/wiki?curid=9134", "title": "Autoridad de Radiodifusion de Yisrael", "text": "La Autoridad de Radiodifusion de Yisrael, en inglez Israel Broadcasting Authority o IBA (en ivrit, \u05e8\u05b8\u05e9\u05c1\u05d5\u05bc\u05ea \u05d4\u05e9\u05c1\u05d9\u05d3\u05d5\u05bc\u05e8, Rashut Ashidur) es la autoridad nasionala de radio i televizy\u00f3n publika del Estato de Yisrael. Nasida komo Kol Israel, radio aperturada en la anyada de 1948, fue konformada por la Knesset el 6 de Djunio de 1965. Anke el payis no konforma parte jeografikamente de Evropa, es my\u00e9mbro aktivo de la UER desde 1957.\nKanales.\nRadio.\nLa radio p\u00fablika de Yisrael esta konformada por los sigintes kanales:\nEndemas, la IBA tiene un proyekto-skola yamado Kol Akampus, el kualo ofrese praktikas en radio i televizy\u00f3n a elevos de kominikasiyon sosyala i un kanal internasyonal de radio dedikado a toda la komunita djudia en la Galut.\nTelevizy\u00f3n.\nLa IBA maneja 2 canales de televisi\u00f3n:"}
{"id": "9135", "revid": "7321", "url": "https://lad.wikipedia.org/wiki?curid=9135", "title": "Buzy\u00e9ra", "text": "La Buzy\u00e9ra es el artefakto domestiko uzado para guadrar alimentos i kumida, endemas de azer buz. La kumida tura mas tyempo en danyarse en la buzy\u00e9ra deke es fr\u00edya por ady\u00e9ntro, djeneralmente a temperaturas entre 3 i 5\u00a0\u00b0C. Es uno de los artefaktos domestikos ma konosidos del mundo. Las buzy\u00e9ras ke s\u00f3lu guadran a temperaturas basho 0\u00a0\u00b0C, son yamadas kondjelador."}
{"id": "9136", "revid": "7321", "url": "https://lad.wikipedia.org/wiki?curid=9136", "title": "Kondjelador", "text": "Un Kondjelador es el artefakto uzado para guadrar alimentos i kumida en una kamareta aislada termikamente, la kuala aze la kumida ke se ture mas tyempo en danyarse en deke es muy fr\u00edya por ady\u00e9ntro, djeneralmente a temperaturas por debasho de 0 \u00baC, ma normalmente entre -30 \u00b0C i -4 \u00b0C."}
{"id": "9139", "revid": "15713", "url": "https://lad.wikipedia.org/wiki?curid=9139", "title": "Pueblo djudio", "text": "El Pueblo djudio es un grupo \u00e9tniko-relijiozo el kualo tiene su orijin en los antikos yisraelis del Medio Oryente i de akeyos ke izieron giur (konversion) desde la antikit\u00e1 asta muestros diyas, adoptando ansina la relijion i kostumbres del grupo para eyos. La relijion es por esto, un aspekto de emportansia sentrala a la definision \u00e9tnika del pueblo djudio, afilu egzisten munchos aspektos en komun, komo la lingua, kultura, uzos i kostumbres. La definision prechiza de \"djudio\" puede antonses ser diferente, dependiendo del enfasis ke se aga en la identidad relijioza, \u00e9tnika o sosyolojika.\nLos djudios an tinido una lunga istorya de persekusion en kaji todo el mundo i su povlasion total a trokado kon el tyempo. Aktualmente, la majorita de las autoridades konsideran ke la povlasion djudia en todo el mundo esta entre 12 i 15 milyones, la majorita de eyos biviendo en Israel i en los Estados Unidos.\nEtimolojiya.\nEl biervo \"djudo\" (en ivrit: \u05d9\u05d4\u05d5\u05d3\u05d9 / \"Yehudi\") viene de \"Yuda\" (o \"Yehuda\", en ivrit, el kualo era uno de los doze ijos de patriarka Yaakov). Yuda (o su versiyon gr\u00e9ga \"Iudea\") se uzaba para yamar a una entidad politika ke egzisti\u00f3 en la rejion oryentala de la Mar Mediterraneo entre 1000 anyos antes de la Era Komun i kuanto menos asta un sy\u00e9klo dempues. Los abitantes de esta rejion se konosieron komo \"djud\u00edos\", biervo ke tiene ekstendido a akeyos ke emigraron desde esta rejion verso otros paezes i los sus ijos. En kastilyano, por egzempio, el biervo \"jud\u00edo\" viene del biervo en lingua latina \"Iudaeus\", el kualo a su vez se deriva del biervo gr\u00e9go \"Ioudaios\" (\u1f38\u03bf\u03c5\u03b4\u03b1\u1fd6\u03bf\u03c2). Egziste ekivalensia etimol\u00f3jika en otras linguas, como \"Jude\" en alm\u00e1n, \"Juif\" en fransez, \"Jueu\" en katalan, \"Jew\" en inglez, \"Jood\" en lingua olandesa, \"Jode\" en afrikaans, \"Judeu\" en portugez, \"Xudeu\" en gayego, \"Chodigo\" en aragonez, \"J\u00f8de\" en danez, \"Zsid\u00f3\" en ungariano, \"\u017byd\" en polako, \"Yid\" en idish, \"\u064a\u0647\u0648\u062f\u064a\" en arabo i otras.\nEl biervo \"Djudio\" no aparese en la Tora, ma afilu aparese en los otros livros del Tanah."}
{"id": "9141", "revid": "453", "url": "https://lad.wikipedia.org/wiki?curid=9141", "title": "Alaha", "text": "La Alaha (en ivrit \u05d4\u05dc\u05db\u05d4) es el kondjunto de las prinsipalas leyes djudias, el kualo inklui las 613 mitsvot i endemas las leyes de la Gemara i de muestros hahamim, ansina komo las tradisiones i kostumbres. En lingua kastilyana es konosida komo \"ley djudia\".\nKomo las otras leyes en otras kulturas, el djudaismo no aze diferensias entre la vida relijioza i la vida no relijioza. Por esto, la Alah\u00e1 es uzada komo eshemplo i gia a sigir para las kreensias i aksiones relijiozas, ansina komo endemas la vida kotidiana. Kada komunita komple las leyes de la Alaha d'ak\u00f3dro kon las sus tradisiones i tendensias; las komunitas ortodoksas bushkan komplir la Alah\u00e1 kompletamente, mientres ke los konservadores son menos estriktos, ma no sinyifika ke no tiene emportansia para eyos. Para los djudios reformistas la Alah\u00e1 es una emportante gia, ma no es pero no es una ovligasion komplirla. Endemas,egzisten grupos komo los karaitas, o los djudios et\u00edopes o Beta Israel ke tienen una vision relijioza diferente (no es el djudaismo rabiniko tradisional) i los kualos achetan otras interpretasiones."}
{"id": "9142", "revid": "9929", "url": "https://lad.wikipedia.org/wiki?curid=9142", "title": "Shema Israel", "text": "Shema Israel (en ivrit, \u05e9\u05b0\u05c1\u05de\u05b7\u05e2 \u05d9\u05b4\u05e9\u05b0\u05c2\u05e8\u05b8\u05d0\u05b5\u05dc, \"Eskucha, Israel\"), son los primeros byervos i endemas el nombre de una de las prinsipalas tefilot djudias en la kuala se manifesta la kreensia en El Dio. Los djudios la dizen dos vezes al diya; una kuando meldan shaharit i la otra kuando se melda arvit."}
{"id": "9338", "revid": "18091", "url": "https://lad.wikipedia.org/wiki?curid=9338", "title": "Esnoga de Kochi", "text": "La Esnoga de Kochi o la Esnoga Paradesi es el kal mas antiko de la Commonwealth i se ankontra en la sivdad de Kochi, enel estato de Kerala, en la India. El kal fue fragu\u00e1do enel anyo 1568 por la komunita djudia de la rejion de Malabar, ke antonses konformaba parte del Reyno de Kochi. \"Paradesi\" es un biervo uzado en munchas linguas de la India, la kuala sinyifika \"ajenos\", i se uzaba para el kal, dek era uzada por los \"Djudios blankos\", los kualos eran una meskla de djudios de Cranganore, del Medio Oryente i sefardim de Evropa. Es endemas konosida komo la \"Esnoga de Mattancherry\" i se ankontra en la m\u00e1ale djudia de Kochi i es la unika esnoga de las syete en la rejion ke ainda estan aktivas. El kondjunto esta konformado por katro fr\u00e1guas i se ankontra serka del templo del Palasio de Mattancherry, en tyerra arregalada a la komunita djudia (\"Malabari Yehuden\") por el antonses Radj\u00e1 de Kochi, Rama Varma. El palasio de Mattancherry i la esnoga komparten una pared.\nIstorya.\nLos djudios de Malabar eran una komunita prospera de komersantes de Kerala, i eyos kontrolavan una gran parte del merkato mundial del komersio de espesias. Enel anyo 1568, los djudios de Kerala fraguaron la Esnoga Paradesi en la sivdad de Kochi, ke endagora konforma parte de la sivdad de Ernakulam. la esnoga orijinala fue fraguada enel sy\u00e9klo IV en Kodungallur (Cranganore) kuando los djudios eran los komersantes mas emportantes en la rejion de la beira de Malabar, endagora konosida komo Kerala. La esnoga fue dempues trokada a Kochi. La prim\u00e9ra esnoga de los djudios de Malabar en Kochi fue destruyida kuando los portugezes persigieron a los djudios de Malabar i a los Nasranis de Kerala en el sy\u00e9klo XVI. La sigunda esnoga, fraguada basho la proteksiyon endjunta del Radj\u00e1 de Kochi i los olandezes, es el kal ke oy egziste. Se yama \"Kal Paradesi\" o \"Kal ajeno\" deke fue fraguada kon adjuda olandeza kuando la sivdad fue basho la okupasiyon olandeza. Enel anyo 1968, el kal fyest\u00f3 sus primeros 400 anyos, en una seremonia en la kuala se ankontrava la primera ministra de la India, Indira Ghandi.\nKomposisyon sosyala.\nLa Esnoga Paradesi tinia tres klasas de myembros:\nKomo akontese en todas las esnogas ortodoksas, egziste una mehits\u00e1 ke aze la separasyon entre ombres i mujeres para meldar.\nLa Esnoga de Kochin es la unika esnoga de la sivdad kon un minyan, afilu este minyan se konforma kon djudios de ahuera de Kochi, deke no biven munchos djudios oy endiya en la sivdad. D'akodro kon las kostumbras i tradisiones Induistas, Nasranis i las Islamikas de Kerala, las personas kuando van meldar en la esnoga, entran sin los kalsados.. Otros faktos unikos a la komunita de Kochi, los kualos son enfluensiados por la relijion Induista, son el uzo para kada hag de una kolor espesial para el diya, azer la mil\u00e1 en seremonias publikas i la distribusion de uvas perfumadas kon mirto en alkunos hagim. Endemas, los Djudios de Kochi to tienen hahamim i la komunita es giada por los mas aedados.\nObjektos antikos.\nLa Esnoga Paradesi tiene Sifrei Tora, munchas koronas de oro, una teb\u00e1 kon adornos de bronse i almenaras luksyozas de vidro belga. Endemas tiene platos de kovre ke fueron dados a Joseph Rabban, el primer Djudio de Kochi, enel sy\u00e9klo X, eskritos en lingua tamil por el antonses radj\u00e1 de Malabar. El patin de la esnoga esta echo kon zientos de tejas pintadas a mano echas en Kina enel sy\u00e9klo XVIII, i kada una de eyas es unika. Endemas tiene un tapis oryental regalado por Haile Selassie, el ultimo Imperador de Etiopia . Unas de las partes de la esnoga mas konosidas es la kul\u00e1, del syeklo XVIII, la kuala fue restorada entre los anyos 1998 and 1999.\nAhuera del kal se topa una tableta ke era de la esnoga orijinala (fraguada enel anyo 1344) i la kuala dize ke la esnoga fue fraguada enel anyo 5105 del kalenderio djudio komo una kaza para meldar i arrogar a El Dio.\nEsnoga de Thekkumbhagom.\nOtra esnoga de la sivdad de Kochi, la esnoga de Thekkumbhagom, se ankontra en la kaleja \"Jews Street\" en Ernakulam i fue fragu\u00e1da enel anyo 1580 i dospues amijorada enel anyo 1939."}
{"id": "9340", "revid": "18091", "url": "https://lad.wikipedia.org/wiki?curid=9340", "title": "Te\u015fvikiye, Istanbul", "text": "Te\u015fvikiye es una m\u00e1ale del distrito de \u015ei\u015fli en la sivdad de Estambol, en la Turkiya. Asigun el senso del anyo 2000, 11,598 personas biv\u00edan en la m\u00e1ale. Konforma parte de la m\u00e1ale de Ni\u015fanta\u015f\u0131, la kuala es una de las m\u00e1ales m\u00e1s rikas de la sivdad."}
{"id": "9355", "revid": "20820", "url": "https://lad.wikipedia.org/wiki?curid=9355", "title": "Sarajevo", "text": "Sarajevo (en djudeo-espanyol: Saray o Saraj) es la kapitala i sivdad m\u00e1s grande de Bosnia i Hersegovina, kon una povlasion de 305.242 abitantes en las katro munisipalidades ke konforman la sivdad, i un \u00e1rea metropolitana de 423.645 abitantes en el Kanton de Sarajevo. Es endemas la sivdad kapitala de la Federasion de Bosnia i Hersegovina, ansina komo el sentro del Kanton de Sarajevo. Isto\u010dno Sarajevo o \"Sarajevo Oryentala\" es la kapitala \"de jure\" de la Repuvlika Srpska. \nSarajevo se ankontra enel valey de Sarajevo en la reji\u00f3n de Bosnia, rodeada de los Alpes Dinarikos i en torno al r\u00edo Milja\u010dka. El sentro de la sivdad se ankontra a 511 metros ensima del nivel de la mar mientres ke alkunas m\u00e1ales yegan a estar a 700 metros, lo kualo aze a Sarajevo una de las sivdades a m\u00e1s altesa en Evropa. Las montanyas ke estan alderred\u00f3r de Sarajevo yegan i pasan de los 2.000 metros ensima del nivel de la mar. \nLa sivdad es konosida por su tradisionala diversidad relijioza, kon fiyeles musulmanos, ortodoksos, kat\u00f3likos i djudios, los kualos yevan konviviendo desde munchos sy\u00e9klos atras. Es por esta lunga i rika istorya de diversidad relijioza y koegzistensya, Sarajevo es konosida komo la \"Yerushalayim de Evropa\"."}
{"id": "9356", "revid": "211355", "url": "https://lad.wikipedia.org/wiki?curid=9356", "title": "Kuzari", "text": "El Kuzari (en arabo \u0643\u062a\u0627\u0628 \u0627\u0644\u062e\u0632\u0631, \"Kitab al-khazari\", en ivrit \u05e1\u05e4\u05e8 \u05d4\u05db\u05d5\u05d6\u05e8\u05d9, \"Sefer ha-Kuzari\", \"Livro de los H\u00e1zaros\") es una de las m\u00e1s konosidas ovras del fil\u00f3sofo de la Edad Media djudio i poeta sefaradi Rab\u00ed Yehuda Halevi, el kualo fue akabado en la anyada de 1140. \nLa ovra esta dividida en sinko artikolos o \"ma'amarim\", i toma la forma de un di\u00e1logo entre el rey los h\u00e1zaros i un djudio ke fue kunvidado para ke ambezase de la reliji\u00f3n djud\u00eda. Orijinalmente eskrito en arabo, el livro fue tradusido por munchos hahamim (komo Yehuda ibn Tibbon) al ivrit i a otras linguas. Afilu la ovra no es konsiderada un dokumento istoriko de la konversion de los hazaros al djudaismo, alkunos akademikos komo el oryentalista Douglas Morton Dunlop, tienen afirmado ke el haham Yehuda Halevi tinia akseso a los dokumentos de los Hazaros, kon los kualos bazo la su ovra. El istoriador Abraham ibn Daud, eskrivi\u00f3 ke ankontr\u00f3 alkunos elevos Hazaros en las yeshivot de Toledo enel sy\u00e9klo XII."}
{"id": "9364", "revid": "18091", "url": "https://lad.wikipedia.org/wiki?curid=9364", "title": "Gracia Mendes Nasi", "text": "Gracia Mendes Nasi, konosida como \"La Sinyora\", (1510-1569) fue una rika i puederoza mujer, nasida en una famiya sefaradi de Portugal, de orijin aragonez. Su nombre de konversa era \"Beatriz de Luna Miques\".\nBiografiya.\nKuando eya tin\u00eda doze anyos, deskuvrio ke era la ija de una famiya djudia; el nombre del su padre era Shmuel Nasi. Kuando eya tinia diez i ochu anyos, se espoz\u00f3 kon Francisco Mendes, el kualo era my\u00e9mbro de la famiya de bankeros portugezes de los Mendes, los kualos eran rivales de los Medicis de Florensia. Anke malorozamente pedri\u00f3 al su espozo kuando eya tin\u00eda 25 anyos, eya sigi\u00f3 kon el bisnes de el, emprestando paras a los reyes de Evropa. Kon la posibilitad de ser emprizyonada i entregada a la Inkisizion, fuy\u00f3 i se establesi\u00f3 en la kapitala del Imperio Otomano, Estambol, basho la proteksiyon del sultan Suleiman El Manyifiko, el kualo enel anyo 1549, demand\u00f3 a las autoridades Venezianas ke permitiesen a eya, sus dos ijas i su ermana salir de la Repuvlika de Venezia, deke el las iva resivir en su imperio.\nYeg\u00f3 a la Turkiya enel anyo 1553, uzando la su rikeza para dar adjudo a los djudios sefaradis ke eran persigidos por la Inkisizion, aziendo ke munchos de eyos prokurasen rifujio en el Imperio Otomano. Enel anyo 1558 eya akodr\u00f3 kon el sultan alkilar la sivdad de Tiberias, ande eya kir\u00eda konstruir una sivdad djudia independiente arientro del Imperio Otomano. Antonses eya pago por el fraguamy\u00e9nto de eskolas, esnogas i afilu entreprisas para el lavoro de la prensa djudia, kaji kon reushit\u00e1. Endemas, eya uzo sus par\u00e1s para fraguar esnogas i eskolas djudias en munchas sivdades del imperio. \nNombre.\nGrasia uz\u00f3 varios nombres por diferentes meoyos:"}
{"id": "9365", "revid": "18091", "url": "https://lad.wikipedia.org/wiki?curid=9365", "title": "Galut", "text": "Galut (en ivrit \u05d2\u05dc\u05d5\u05ea) sinyifika literalmente egzilio. Galut es el biervo uzado para el egzilio del pueblo djudio de Eretz Yisrael. Se dize ke egzistieron katro egzilios, los kualos son yamados en la vision de Avraham Avinu del futuro de los sus desendientes, d'akodro kon Bereshit Rabba (44:17):\nEstos katro egzilios estan lisionados kon katro animales: el gameo, el koelho, la liebre i el porko."}
{"id": "9399", "revid": "6967", "url": "https://lad.wikipedia.org/wiki?curid=9399", "title": "Hanukkiya", "text": "La hanukkiyya (en ivrit \u05d7\u05b7\u05e0\u05bb\u05db\u05b4\u05bc\u05d9\u05b8\u05bc\u05d4) es un kandelabro de mueve brasos el kualo se ensiende durante los ochu diyas de la fyesta djudia de Hanukka, el kualo tiene ochu brasos normales i uno espesial yamado shamash. El nombre \"Hanukkiyya\" viene de fines del sy\u00e9klo XIX de Hemda Ben-Yehuda, la mujer de Eliezer Ben Yehuda, una de las personas ke lavor\u00f3 para rebivir la lingua ebrea.\nLa hanukkiyya selebra el uzo del Bet Amikdash muevamente por el pueblo djudio, dempues de ke los Makkabim gerreasen kon reushit\u00e1 en kontro de la monarkiya sely\u00fakida. Asig\u00fan el Talmud, los djud\u00edos s\u00f3lu ankontraron alzeyte de oliva para ensender la menora por un diya, pero esta kantidad alkans\u00f3 mirakolozamente ochu diyas. Para selebrar este mirakolo, la hanukkiyya tiene ochu brasos i yeva ochu kandelikas o l\u00e1mparas de alzeyte i dinguna de eyas es m\u00e1s alta ke la otra, eksepto la kandela gia o shamash, la kuala proteje la hanukkiya de un uzo norelijiozo i ke endem\u00e1s se uza para ensender las kandelas. Kada una de las noches de la fyesta de Hanukka, se ensiende una kandela adisionala; la prima noche una; la siguna noche dos i ansina asta ke la ochena noche estan ensendidas las ochu kandelas i el shamash. Otra eksplikasiyon de los ochu brasos es que la Alaha tiene defendido azer una menora paresida a la de syete brasos ke egzistia enel Bet Amikdash."}
{"id": "9403", "revid": "18091", "url": "https://lad.wikipedia.org/wiki?curid=9403", "title": "Djudios de Andorra", "text": "La komunida djudia d'Andorra es de unas 150 personas. Enel anyo 2000, la komunita del paez izo la seremonia de avyertura de un kal i un sentro komunitario. Enel paez endemas fonksiona Tarbut Andorra, la kuala aze parte de Tarbut Sefarad. La Majorita de los myembros de la komunidad son djudios sefardim desendientes de akeyos arrivados de Marroko."}
{"id": "9417", "revid": "7331", "url": "https://lad.wikipedia.org/wiki?curid=9417", "title": "Protektorado", "text": "Un protektorado es en Dirito Internasyonal, un sistem de administrasyon de territorios en la ke por midio de un ak\u00f3dro entre uno o varios paezes protektores i un paez ke no alkansa a ser independyente, komo es un grupo tribal o un prinsipado feudal, enel kualo se ak\u00f3dra ke akeyos paezes ke pueden dar adjudo al paez espesialmente en las lisiones eksteriores, la defensa i el orden interno. . Tambien se puede dizir ke un protektorado es un paez abrigado diplomatikamente o militarmente por un paez o una organizasiyon internasyonala mas grande. Komo troko por esta proteksiyon, el protektorado acheta alkunas kondisyones, las kualas dependen de la relasion establesida enel ak\u00f3dro.\nEn jeneral se konsidera ke un protektorado es un instrumento para dar servis a los enteresos estrat\u00e9jikos, ekon\u00f3mikos o militares de las grandes potensias; una institusyon echa legal para el kontrolo de un paez por otro: \u201cEl protectorado tiene siempre una tendencia colonial, si no es en s\u00ed mismo colonial, de explotaci\u00f3n, de provecho.\u201d \nProtektorados espanyoles.\nPor egzemplo, Espanya i Fransia administraron protektorados en Marroko, ande la avtoridad ensima de la poblasyon del paez era echa por el Sultan, ma afilu egzistian hu\u00e9rsas militares i de polisiya giadas por las armadas de los paezes \"protektores\". "}
{"id": "9557", "revid": "4628", "url": "https://lad.wikipedia.org/wiki?curid=9557", "title": "Rekonkista", "text": "Se konose komo Rekonkista o Konkista kristyana al proceso hist\u00f3rico enel kualo los reynos kristyanos de la Peninsula Iberika bushkaron tomar el kontrolo de esta i kitarlo de los musulmanos. Esto akontesi\u00f3 entre las anyadas de 722 i 1492, kuando los Reyes Katolikos akabaron kon el Reyno de Granada."}
{"id": "9559", "revid": "204", "url": "https://lad.wikipedia.org/wiki?curid=9559", "title": "Sivdad de Mueva York", "text": "Sivd\u00e4d d\u00e8 Mu\u00eava Y\u00f3rk (en inglez i ofisialmente, \"New York City\") es la sivdad m\u00e1s grande del Estado de Mueva York, de los Estatos Unidos d'Amerika i la segunda sivdad mas grande del kontinente de Amerika del Norte. Es el sentro del Zona metropolitana de Mueva York, la kuala sta entre las sivdades mas grandes del mundo. Por mas de un syeklo, la sivdad es uno de los prinsipales sentros mondyales de komersyo i de banka. Mueva York es konsiderada komo una sivdad globala por la su enfluensya mondyala en los medyos de komunikasion, politika, edukasyon, entretenimyento i moda. La enfluensya art\u00edstika i kulturala dela sivdad es delas mas fuertes del payiz i del mundo. Endemas, en eya se enkontra la fragua prinsipala de la Organizasyon delas Nasyones Unidas i este fecho la faze una delas sivdades mas emportantes del mundo para los vinkolos internasyonales.\nIstoria.\nEn el momento de su deskubrimiento evropeo en 1524 por Giovanni da Verrazzano, la reji\u00f3n estava avitada por alrededor de 5000 ind\u00edjenas de la tribu de los Lenape. Este eksplorador italiano al servisio de la korona franseza la yamo Nouvelle Angoul\u00eame (Nueva Angulema). El afinkamiento evropeo komenz\u00f3 en 1614 en manos de los neerlandezos i en 1626, el shefe de la kolonia, Peter Minuit, merko la izla de Manhattan a los Lenape (la leyenda, ahora refutada, kuenta ke por abalorios de kristal por un valor de 24 d\u00f3lares). El lugar ser\u00eda renombrado como \"Nieuw Amsterdam\" I se especializar\u00eda en el Komersio de pyeles. En 1664, los inglezos konkistaron la sivdad i la rebautizaron con el nombre de Mueva York en onra al duke de York i Albany. Al final de la Sigunda Gerra Anglo-Olandeza, los neerlandezos gaynaron el kontrol de Surinam, a kambio de ke los inglezos kontrolarano Mueva Amsterdam. Azia el anyo 1700, la povlasion lenape av\u00eda sido redusida a 200 avitantes.\nJeografia.\nLa Sivdad de Mueva York topa ensima de la izla de Manhattan, rodeado de las aguas del rio Hudson ke desaguan en el Oseano Atlantiko, es una sivdad topada al noreste delos Estados Unidos, en el sudeste del mismo estado. La su forma es un grande puerto natural protejido ke desemboka en el oc\u00e9ano, ande se aze el muchiguamiento komersial. La mayor parte de la sivdad es afinkada en las izlas de Manhattan, Staten Island i Long Island, ganyando tierra azia la mar.\nEl rio Hudson fluye por el vaye Hudson asta la beira dela sivdad de Mueva York. Entre Nueva York i la sivdad de Troy, el rio troka en un estuario, sometido a los fluyidos de las mareas maritimas. El Hudson apartiene la sivdad del estado de Mueva Jersey. El rio Este (\"East River\") fluye desde el estrecho de Long Island, apartajando Bronx i Manhattan de Long Island en tanto ke el rio Harlem, entre los rios Este i Hudson, apartiene Manhattan del Bronx.\nEkonomia.\nLa Sivdad de Mueva York es la kapitala ekonomika i komersial de Norteamerika, es una de las sivdades mas puededoras ekonomikamente en el mundo. En esta sivdad se topa la Bolsa de valores, una emportante fragua para la banka mundiala, las Nasyones Unidas y el grande komersio de una de las nasyones agrandadas enel desvelopamiento mondial.\nTurizmo.\nLa sivdad de Mueva York konta kon numberosos atraktivos turiztikos, ansina; siendo uno delos destinos mas visitados del mundo:\nEdukasion.\nEl sistema de eskolas publikas es dependiente del Departamento de Edukasion dela Sivdad de Mueva York, i es el m\u00e1s grande de Estados Unidos. En la sivdad ande ay alrededor de 1,1 milyones de eskolares repartidos en m\u00e1s de 1200 eskolas primarias i sekundarias. Egzisten otrunas 900 entidades edukativas privadas tanto laikas komo relijiozas, endemas de algunas de las m\u00e1s prestijiozas eskolas privadas del paiz. Es sistema de bibliotekas p\u00fablikas de la Sivdad de Mueva York es kompuesto por la Biblioteka P\u00fablika de Mueva York, la Biblioteka P\u00fablika de Queens, i la Biblioteka P\u00fablika de Brooklyn.\nKultura.\nSivdad de Mueva York es afamada o mentada komo la \"Grande Mansana\", la rika erensia kulturala de la sivdad atraye myles de personas todo el anyo de distantes nasyones del mondo. Es una de las sivdades ande ay grandes muzeos en el mundo, la kudia, el lashon y el amostramiento de objetos antikos i de arte moderno es la prinsipala aktividade del sistema muzeolojiko de la sivdad kapitala. Aki ay un desvelopamiento de las artes plastikas i es meka de la kultura nasionala.\nArkitektura.\nEl disenyo arkitektoniko es presente ansina en las fraguas de toda la sivdad, ay restos de una arkitektura viktoriana, ansina komo grandes vanguardias i disenyos de arkitektura moderna i arkitektura de oy endia.\nEspor.\nNueva York tyene ekipos en las sinkenas principalas ligas esportivas de Amerika del Norte, kada uno de los kualos tienen su sede en la siudad.\nEl b\u00e9isbol es el espor m\u00e1s popular entre sus moradores. Ha habido katirsenas Series Mundialas disputadas entre ekipos lokalos a las ke se suele yamar las Series del Metro. Mueva York es una de las sinken \u00e1reas metropolitanas de Estados Unidos (las otras son Chicago, Washington-Baltimore, Los \u00c1ngeles y el \u00e1rea de la bah\u00eda de San Francisco) ke tiene dos ekipos de b\u00e9isbol.\nAkodros.\nSivdades ermanas.\nLa Sivdad de Mueva York es ermanada kon las sigientes sivdades:\nKonvenios de ayudo.\nLa Sivdad de Mueva York tiene konvenios kolavorasion o ayudo kon las sigientes sivdades:"}
{"id": "9560", "revid": "205697", "url": "https://lad.wikipedia.org/wiki?curid=9560", "title": "Teatro", "text": "El teatro (del biervo gr\u00e9go \"\u03b8\u03ad\u03b1\u03c4\u03c1\u03bf\u03bd\", \"theatr\u00f3n\" 'lugar para kontemplar') es la parte de las artes relasionada con la aktuasi\u00f3n, en la kuala se aprezentan istoryas frente a una asistensia uzando una kombinasion de diskorso, aksiones, dekorasion i aranjamientos de muzika, sonetes i bayle. Endemas, es el djenero de la literatura enel kualo se agrupan las piesas eskritas para apresentar en un esenario. El Diya Internasional del Teatro es fiestado el 27 de Marso. Egzisten munchas formas de azer teatro, komo la opera, el ballet, la opera chineza i el teatro preto, entre otras."}
{"id": "9594", "revid": "204", "url": "https://lad.wikipedia.org/wiki?curid=9594", "title": "Yehuda Leon Abravanel", "text": "Yehuda Leon Abravanel (en ivrit \"\u05d9\u05d4\u05d5\u05d3\u05d4 \u05d1\u05df \u05d9\u05e6\u05d7\u05e7 \u05d0\u05d1\u05e8\u05d1\u05e0\u05d0\u05dc\"), konosido endemas komo Le\u00f3n Ebreo, fue un eskritor i filosofo portugez de orijin sefaradi, nasido en Lisboa en la anyada de 1465, en una de las famiyas djudias mas emportantes de la Edad Media.\nIzo sus estudios de teolojiya i medisina. Kuando Juan II yeg\u00f3 a ser rey de Portugal, el su padre, Itshak Abravanel malorozamente presizo fuyir en la anyada de 1483 a Espanya, ande fue resivido por Abraham Senior, kon el kualo izo negosios kon las sus entreprisas i la azienda del Rey. Un anyo dospues, Leon i la su famiya fuyeron a Espanya kon el su padre.\nEn 1492, komo konsekuensa del Edikto de Granada, fuyo a Italia, ande bivi\u00f3 en Djenova i dospues en Napoli. Enel anyo 1502 tin\u00eda akabada una de sus prim\u00e9ras ovras, \"Dialoghi d'amore\", en lingua italiana, ma no se imprimieron asta el anyo 1535 en Roma. En la su prim\u00e9ra ovra, se ankontran las enfluensias de Platon (a traverso de el Rambam) i de Juhanam Alemanno, Giovanni Pontano, Mario Equ\u00edcola i fray Gil de Viterbo, anke parese bazado en la ovra de Marsilio Ficino, \"Dialogo sopra l'amore\", mas afilu Leon amostr\u00f3 amijor i kon mas detalyo el estil platonika. \nDe fakto, todos los filosofos plat\u00f3nikos espanyoles del syeklo XVI tinian la enfluensia de los \"Dialogos\" de Abravanel i se muchiguaron las traduksiyones, komo la echa por Garcilaso de la Vega. Afilu esta ovra fue alistada enel \"Index librorum prohibitorum\" del Vatikano por sus topikos de Kabala i teosofiya.\nLa enfluensia de Leon Abravanel yeg\u00f3 afilu a las ovras de Baltasar de Castiglione, Pietro Bembo, Juan Bosc\u00e1n, Garcilaso de la Vega, Francisco de Aldana, Maximiliano Calvi, Fernando de Herrera, Luis de Camoens, Pedro Mal\u00f3n de Chaide, Montaigne i Miguel de Cervantes, el kualo eskrivi\u00f3 en su \"Don Kishot\": \"Si tratassen de amores, kon dos onzas ke konosiessen de lingua toskana, van topar kon Le\u00f3n Ebreo, el kualo les va muchiguar las medidas\"."}
{"id": "9603", "revid": "15325", "url": "https://lad.wikipedia.org/wiki?curid=9603", "title": "Claude Cohen-Tannoudji", "text": "Claude Cohen-Tannoudji es un fisiko franko-arjelino de orijin sefardi nasido en la sivdad de Konstantina, Arjelia, el 1 de Avril de 1933, el kualo oy endiya lavora en la \u00c9cole Normale Sup\u00e9rieure de Paris, ande tambi\u00e9n izo sus estudios. Endjuntamente kon Steven Chu i William Daniel Phillips resivi\u00f3 el Premio Nobel de Fisika enel anyo 1997 por sus eshu\u00e9rsos enel enbuzanamy\u00e9nto i aferramy\u00e9nto de atomos uzando rayos laser.\nEn la Universita.\nDempues de su tesis, empies\u00f3 a ensenyar mekanika kuantika en la Universita de Paris. Las sus lisiones sirvieron de baza para la ovra \"M\u00e9canique quantique\", la kuala eskrivi\u00f3 kon otros dos profesores. Kontinu\u00f3 endemas kon su investigasion ensima de la interaksiyon atomo-foton, i el su grupo dezvelop\u00f3 el formalismo \"dressed atom\"."}
{"id": "9605", "revid": "7321", "url": "https://lad.wikipedia.org/wiki?curid=9605", "title": "Mohandas Gandhi", "text": "Mohandas Karamchand Gandhi fue un avokato, pensador i politiko indio, nasido en Porbandar el 2 de Oktubre de 1869 i amortado en Mueva Delhi el 30 de Jenero de 1948. En gudjarati se eskrive \u0aae\u0acb\u0ab9\u0aa8\u0aa6\u0abe\u0ab8 \u0a95\u0ab0\u0aae\u0a9a\u0a82\u0aa6 \u0a97\u0abe\u0a82\u0aa7\u0ac0 i se pronuncia asigun el alefbet fonetiko internasional mo\u02d0\u0266\u0259n\u032ad\u032aa\u02d0s k\u0259r\u0259m\u02a8\u0259n\u032ad\u032a \u0261a\u02d0n\u032ad\u032a\u02b1i\u02d0.\nEn todo el mundo es konosido komo Mahatma Gandhi (en lingua sanskrita i lingua indiana, el biervo \"mah\u0101tm\u0101\" sinyifika \u2018alma grande\u2019), el kualo es el nombre ke le dio una vez el poeta Rabindranath Tagore.\nEn India tambi\u00e9n se le konosia komo Bapu (En gudjarati: \u0aac\u0abe\u0aaa\u0ac1 \"b\u0101pu\": \u2018padre\u2019). \nDesde la anyada de 1918 Mohandas luchava enel movimento nasionalista indio. Dezvelop\u00f3 muevas formas de lucha sin violensia i en los sus programas se amostraba en kontro de la violensia komo arma para gerreyar kon los britanikos. Mohandas deshava todo a lo ke diz\u00eda la konsiensya, i endemas, izo un eshu\u00e9rso para ritornar a las antikas tradisiones indias. El i Leon Tolstoi se eskrivian letras, lo kualo krio influensia en el su konsepto de la resistansya sin violensya.\nMohandas fue echo prizionero por los inglezes varias vezes, ma afilu esto lo izo un eroe nasyonal. Enel anyo 1931, en la Konfer\u00e9nsya de Londra demand\u00f3 la independensia de la India. Siempre estuvo a la dirita del Partito del Kongreso, lo kualo krio konfliktos kon su elevo Nehru, el kualo konformava parte de la siedra. Enel anyo 1942, Londra izo arivar komo intermediario a Richard Stafford Cripps para negosiar kon los nasyonalistas, ma kuando no se ankontr\u00f3 una solusion, eyos izieron sus posiziones m\u00e1s radikales. Gandhi i la su mujer Kasturba fueron imprizionados; eya muri\u00f3 en la prizi\u00f3n, ma \u00e9l desh\u00f3 de kumer por 21 diyas. \nSu enfluensia moral ensima de el dezvelopamyento de las konversasyones ke preparavan la independensia de la India fue muy grande, ma la separazion de Pakistan lo deskoraj\u00f3. Dempues de la independensia, Gandhi aprov\u00f3 de riformar la sosyet\u00e9 india, aprovando integrar las kastas m\u00e1s bashas (los \"shudra\" o \u2018esklavos\u2019, los \"parias\" o \u2018intokavles\u2019 i los \"mlecha\" o \u2018barbaros\u2019), ansina komo dezvelopar las rejiones i los kampos. Nunka amostr\u00f3 su ak\u00f3dro kom los konfliktos relijiozos que sigieron dempues de la independensia de la India, defendiendo a los musulmanos en las rejiones ande biv\u00edan los indues, lo kualo izo ke lo amortasse Nathuram Godse, un fan\u00e1tico induizta, el 30 de Jenero de 1948, kuando el tin\u00eda 78 anyos. La su sin\u00edza fue echada al rio Ganges."}
{"id": "9650", "revid": "18091", "url": "https://lad.wikipedia.org/wiki?curid=9650", "title": "Osasco", "text": "Osasco es una sivdad brasilena enel sudeste del paiz."}
{"id": "9651", "revid": "18091", "url": "https://lad.wikipedia.org/wiki?curid=9651", "title": "Alkunya", "text": "La alkunya es el nombre de la famiya kon el kualo se konose i distingue a las personas.\nEn la majorita de los payises ande se avla kastilyano, kada persona tiene dos alkunyas, las kualas toma de su padre i su madre. En Arjentina, tradisyonalmente, se uzava s\u00f3lu la alkunya del padre, ma un proyekto apresentado al Kongreso enel anyo 2008 tin\u00eda komo buto igualar la situasion a la de los otros payises de Amerika Latina i de Espanya.\nPor esto, la identifikasiyon o nombre de una persona en la tradisiyon ispanika esta konformada por el \"nombre de pila\" (o \"nombre\", el kualo puede estar konformado por uno o mas nombres) - la alkunya del padre i la alkunya de la madre, en este orden. Antonses, la prim\u00e9ra alkunya de una persona es la de su padre, la sigunda alkunya es la de su madre, la tres\u00e9ra alkunya es la de su padre, la katrena alkunya es la de su madre, por egzempio. Ansina, una persona tiene tantas alkunyas komo kera i las kualas pertenesen endemas a los sus ansestros. Desde la anyada de 2008 en Chile i Espanya esta permitido trokar el orden de las alkunyas, para ansina, d'akodro kon los padres, la alkunya de la madre este de prim\u00e9ra. En Portugal i Brasil el orden de las alkunyas es diferente, deke la alkunya de la madre va siempre prim\u00e9ra. Esta tradision egzistio en las Isolas Kanarias por varios sy\u00e9klos. En kaji todo el resto del mundo la djente s\u00f3lo tiene una alkunya, la del padre.\nAndjak, en alkunas kulturas, komo en Tibet, Mongolia i la isola de Java, la djente djeneralmente no tiene alkunya. En otras kulturas, la alkunya de la mujer troka tradisionalmente dempues del kazamy\u00e9nto. \nEn payises eslavos komo Rusia i Bulgaria, el nombre kompleto de una persona esta konformado por el nombre de pila, el patronimiko (el kualo esta lisionado kon el nombre del padre de la persona) i la alkunya. La mayor parte de las alkunyas rusas tienen orijin patronimiko, las kualas jeneralmente son kriadas adisionando -\"ov\" (\"a\") o -\"ev\" (\"a\"), ande la \"a\" se uza para el las mujeres. Los patronimikos de oy endiya, alfinu tienen -\"ovich\" o -\"evich\" para los ombres i -\"ovna\" o -\"evna\" para las mujeres. Por egzempio, si un ruso yamado Iv\u00e1n Petr\u00f3vich Popov tuviesse un ijo yamado Iv\u00e1n i una ija yamada Katerina, los nombres kompletos de los sus ijos van ser Iv\u00e1n Iv\u00e1novich Popov i Katerina Iv\u00e1novna Popova.\nEn la isola d'Islandia, la alkunya es konformada por el patronimiko i la adision de -son (ijo) o -d\u00f3ttir (ija). Por egzempio, los ijos de Gu\u00f0mund J\u00f3nsson van ser Stef\u00e1n Gu\u00f0mundsson (ijo) y V\u00edgdis Gu\u00f0mundsd\u00f3ttir (ija), mientres ke los de Stef\u00e1n van ser \u00de\u00f3r Stef\u00e1nsson (ijo) i Gu\u00f0r\u00fan Stef\u00e1nsd\u00f3ttir (ija), ansina komo la kantadera Bj\u00f6rk Gu\u00f0mundsd\u00f3ttir.\nEn la Repuvlika Sheka, el nombre kompleto de una mujer esta konformado por el nombre de pila i la alkunya. La mayor parte de las alkunyas shekas tienen orijin patronimiko, ansina komo las otras linguas eslavas; en este kavzo, se konforman del nombre del padre i -ova o -ck\u00e1 para las mujeres. Por egzempio, si un sheko yamado Josef Dost\u00e1l tuviesse una ija yamada Marina i un ijo yamado Mikula\u0161, los sus nombres kompletos van ser Marina Dost\u00e1lova i Mikula\u0161 Dost\u00e1l. Estos -ova i -ck\u00e1 son deklinasiyones, las kualas para un ombre van ser -ovo, el kualo es ansina komo \"De\" en lingua kastilyana i lingua portugeza komo De Soto, De Menezes i De Almeida."}
{"id": "9722", "revid": "1207", "url": "https://lad.wikipedia.org/wiki?curid=9722", "title": "Pais Vasko", "text": ""}
{"id": "9736", "revid": "18091", "url": "https://lad.wikipedia.org/wiki?curid=9736", "title": "George Maduro", "text": "George John Lionel Maduro era un mansevo djudio olandez, el kualo presto servis en la armada olandeza komo ofisial en la Batalia de los Payises Bashos enel anyo 1940 i espesialmente enel atako a La Aya. La sivdad miniatura de Madurodam yeva la su alkunya, ansina komo la plasa Maduroplein en Scheveningen, en la sivdad de La Aya.\nBiografiya.\nMaduro nasi\u00f3 en la isola de Kurasao, el uniko ijo de Joshua i Rebecca Maduro, en una famiya sefardi. Estudio dirito en la Universita de Leiden. Por dechizi\u00f3n real, el 21 de Novembre de 1939 George fue yamado sigundo teniente de reserva en la Kavayeriya Olandeza. En la Gerra de los Payises Bashos i basho el su komando, gerreo en kontro de las tropas almanas ke estavan en Rijswijk kon reushit\u00e1 i kapturaron parakaidistas. Kuando la Armada Olandeza pedri\u00f3, George fue yevado a la prizi\u00f3n por los almanes enel Otel Oranje, en Scheveningen. Kuando un anyo dempues salio de la prizi\u00f3n, los almanes demandavan ke todos los djudios uzasen una Magen David amariya. George Maduro no aksept\u00f3 uzarla i se unio a la resistansia olandeza. El tent\u00f3 adjudar a los pilotos Aliados a eskapar al Reyno Unido a traverso de Espanya, ma fue kapturado i yevado a prizi\u00f3n otra vez. Dempues de eskaparse de la prizi\u00f3n, torn\u00f3 a la resistansia olandeza. George Maduro fue kapturado por la Gestapo i yevado a una prizi\u00f3n en Saarbr\u00fccken, para dempues ser yevado a la Kampo de Konsentrasion de Dachau, ande murio hazino de tifus pokos diyas antes de la liberasion del kampo por la armada amerikana enel anyo 1945. Esta entierrado enel sementario del kampo.\nEnel anyo 1946, George Maduro resivi\u00f3 el onor de la Kavayero de Katrena klase de la Orden Militar de Willem, el onor mas alto i grande del Reyno de los Payises Bashos, por su eshu\u00e9rso i lucha korajoza en la Batalia de los Payises Bashos en kontro de los almanes. El es la unika persona de las Antiyas Olandezas ke tiene resivido este onor. \nUn filmo dokumental ensima de la vida de George Maduro fue echo enel anyo 2001 por Alfred Edelstein.\nMadurodam.\nDempues de la Sigunda Gerra Mondiala, los padres de Maduro kontrivuyeron kon las par\u00e1s para fraguar un parko miniatura yamado Madurodam, el kualo fue aperturado enel anyo 1952 en La Aya. Madurodam es konsiderado por la famiya Maduro komo un monumento en onor del su uniko ijo. Enel anyo 1993 fue fraguado un modelo a skala del lugar de nasimy\u00e9nto de George Maduro enel parko. "}
{"id": "9751", "revid": "639", "url": "https://lad.wikipedia.org/wiki?curid=9751", "title": "Broken/Buenas venidas", "text": ""}
{"id": "9754", "revid": "639", "url": "https://lad.wikipedia.org/wiki?curid=9754", "title": "Broken/K\u00f3mo meldar i eskrivir", "text": ""}
{"id": "9755", "revid": "639", "url": "https://lad.wikipedia.org/wiki?curid=9755", "title": "Broken/K\u00f3mo meldar i eskrivir (por los Hispanohablantes)", "text": ""}
{"id": "9759", "revid": "639", "url": "https://lad.wikipedia.org/wiki?curid=9759", "title": "Broken/Laboros ling\u00fc\u00edsticos", "text": ""}
{"id": "9761", "revid": "639", "url": "https://lad.wikipedia.org/wiki?curid=9761", "title": "Broken/Laboros ling\u00fc\u00edsticos/Lexhicolog\u00eda", "text": ""}
{"id": "9762", "revid": "1207", "url": "https://lad.wikipedia.org/wiki?curid=9762", "title": "Broken/Lista de artikolos ke la Wikipedia en judeo-espanyol deberiya tener", "text": ""}
{"id": "9764", "revid": "639", "url": "https://lad.wikipedia.org/wiki?curid=9764", "title": "Broken/Ortograf\u00eda", "text": ""}
{"id": "9765", "revid": "639", "url": "https://lad.wikipedia.org/wiki?curid=9765", "title": "Broken/Ortograf\u00eda Fon\u00e9mica Escogida", "text": ""}
{"id": "9767", "revid": "639", "url": "https://lad.wikipedia.org/wiki?curid=9767", "title": "Broken/Votasiones", "text": ""}
{"id": "9774", "revid": "17821", "url": "https://lad.wikipedia.org/wiki?curid=9774", "title": "Karl Marx", "text": "Karl Heinrich Marx, era un intelektual, filosofo i endemas ideologo komunista alm\u00e1n de orijin djudio. Kon las sus ideas yeg\u00f3 a la filosofiya, la istorya, la sosiolojia i la ekonomia. Endjunto de Friedrich Engels, es el padre del sosializmo sientifiko. Sus ovras mas konosidas zon el \"Manifiesto del Partito Komunista\" (eskrito enjuntamente kon Engels) i \"El Kapital\". Fue myembro fondador de la Liga de los Komunistas (1847-1850) i de la Primera Internasionala (1864-1872).\nChikes i manseves.\nKarl Marx era el tresero de syete hijos de una famiya djudia de klase midia. El su padre, Herschel Mordechai (dempues yamado \"Heinrich Marx\") Marx, el kualo era de una famiya de hahamim, lavorava komo avokato en Trier, en Almania. Las otoridades de Prusia le tinyian defendido lavorar komo avokato por ser djudio i antonses se konvirtio al Kristyanizmo para pueder sigir lavorando en Renania. Su madre era Henrietta Pressburg, nasida en los Paizes Bashos, i sus ermanos eran Sophie, Hermann, Henriette, Louise, Emilie i Caroline.\nKarl estudio dirito en la Universita de Bonn ma los desho para ambezar filosofiya en Berlin. Se izo doktor en 1841 en Jena kon una tesis kon el titolo de \"Diferensia entre la filosofiya de la natura de Demokrito i la de Epikuro\". Dempues lavoro kon Bruno Bauer en el \"Rheinische Zeitung\" i azta yeg\u00f3 a ser el redaktor shefe.\nAktivizmo fresko.\nEn 1836, Marx se kazo kon Jenny von Westphalen, una mujer de la klase diridjente prusiana ke rompio su kompromiso kon un mansevo puededor i akvdlado para estar kon Marx. El su kazamiento eventualo karesia en las konvensiones socialas entonses dominantes, ya ke era un kazorio entre una hija de un orijen noble i un ombre de orijen djudio, ansina komo entre individuos ke pertenesiyan a la klase media i alta (aristokrasia) respeltivamente. Estas interrogasiones redujeronse por la amistad de Marx kon el padre de Jenny, el baron Ludwig von Westphalen, un arist\u00f3krata de pensamiento liberalo. Anyos mas tarde Marx le dedikar\u00e1 su tesis doktoral titulada \"Diferensia de la filosof\u00eda de la natura en Demokrito i Epicuro\". Los kasados se unieron siete anyos mas tarde en Almania, el 19 de djunio de 1843, en la Kilisia de San Pavlo en Bad Kreuznach."}
{"id": "9780", "revid": "155", "url": "https://lad.wikipedia.org/wiki?curid=9780", "title": "Sim\u00f3n Bol\u00edvar", "text": "Sim\u00f3n Jos\u00e9 Antonio de la Sant\u00edsima Trinidad Bol\u00edvar y Palacios de Aguirre, Ponte-Andrade y Blanco, amijor konosido komo Sim\u00f3n Bol\u00edvar, el kualo era un militar i politiko venezuelano de los ultimos diyas de la kolonia espanyola (Kapitaniya Jenerala de Venezuela) i fondador de la Gran Kolombia i una de los lideres m\u00e1s destakados de la Gerra de Independensia Amerikana en kontro del Imperio Espanyol. La su kontribusiyon en esta Gerra izo konsigir la independensia de los payises oy yamados Bolivia, Kolombia, Ekuador, Panama, Peru i Venezuela.\nEl titolo de \"Libertador\" lo resivi\u00f3 del Kabildo de Merida, en Venezuela el kualo, dempues de tenerlo konfirmado en Karakas, ked\u00f3 lisionado kon su nombre. Endem\u00e1s fue uno de los fondadores de la Gran Colombia, payis el kualo tent\u00f3 konformar komo una konfederasiyon politika en Amerika i de la kuala fue Presidente. Bolivar es yamado shukur a sus aksiyones i sus ideas el \"Ombre de Amerika\" i una emportante figura de la Istorya Universala, ya ke endem\u00e1s desh\u00f3 una erensia politika en munchos payises de Amerika Latina i en alkunos de estos es afilu objekto de un grande orgolyo nasional. Egzisten munchas plasas, sivdades, ayroportos, kalejas, universitas, provensiyas, parkos i monumentos ke en su onor yevan su nombre. "}
{"id": "9781", "revid": "209", "url": "https://lad.wikipedia.org/wiki?curid=9781", "title": "Simon Bolivar", "text": ""}
{"id": "9782", "revid": "453", "url": "https://lad.wikipedia.org/wiki?curid=9782", "title": "Otto von Bismarck", "text": "Otto Eduard Leopold von Bismarck-Sch\u00f6nhausen, konosido komo Otto von Bismarck, era un militar i politiko alman de orijin prusiano, konsiderado el fondador del Estado alm\u00e1n mod\u00e9rno shukur a sus eshu\u00e9rsos en la Unifikasion de Almania. Durante sus \u00faltimos anyos de vida era yamado el Der Eiserne Kanzler -en lingua almana \"El kanzilyer de fierro\"- por la su duresa i determinasion en las aksiones lisionadas al su payis, las kualas ivan inlkluir la kriasion de un sistem de aliansas internasionalas para asigurar ke Almania fuesse el payis mas puederozo, konosido komo el Reich"}
{"id": "9783", "revid": "211468", "url": "https://lad.wikipedia.org/wiki?curid=9783", "title": "Lenin", "text": "Vlad\u00edmir Ilich Lenin (en ruso: \u0412\u043b\u0430\u0434\u0438\u043c\u0438\u0440 \u0418\u043b\u044c\u0438\u0447 \u041b\u0435\u043d\u0438\u043d), nasido komo Vlad\u00edmir Ilich Uli\u00e1nov (en ruso: \u0412\u043b\u0430\u0434\u0438\u043c\u0438\u0440 \u0418\u043b\u044c\u0438\u0447 \u0423\u043b\u044c\u044f\u043d\u043e\u0432) i konosido komo V. I. Lenin, Nikolai Lenin o s\u00f3lu Lenin, era un revolusionario ruso, l\u00edder bolchevike, pol\u00edtiko komunista, prinsipal lider de la Revolusion de Okt\u00f3bre i el prim\u00e9r lider de la Union Sovyetika. \n\"Lenin\" sinyifika \u00abel ke pertenese al rio Lena\u00bb, kontrario de Georgi Plejanov ke era yamado \"Volgin\" por el r\u00edo Volga.\nTiene entre sus ovras un kondjunto te\u00f3riko i pr\u00e1ktiko bazado en el marksizmo para la situasi\u00f3n politika, ekonomika i sosyala de Rusia en las prim\u00e9ras anyadas del sy\u00e9klo XX, konosido como leninizmo i dempues yamado marksizmo-leninizmo."}
{"id": "9788", "revid": "18091", "url": "https://lad.wikipedia.org/wiki?curid=9788", "title": "Aleksandro Magno", "text": "Aleksandro III de Makedonia, m\u00e1s konosido komo Aleksandros El Mogd\u00f3n (Mokd\u00f3n) o Aleksandro Magno (en gr\u00e9go: \u039c\u03ad\u03b3\u03b1\u03c2 \u0391\u03bb\u03ad\u03be\u03b1\u03bd\u03b4\u03c1\u03bf\u03c2, \"Megas Al\u00e9ksandros\";), nasido en Pelia, el 20 de Djulio del anyo 356 A.E.K i muerto en Babilonia, el 10 de Djunio del anyo 323 A.E.K., era el rey de Makedonia desde el anyo 336 A.E.K. asta su muerte. Ijo de Filipo II de Makedonia, enel su reynado trok\u00f3 kompletamente el mundo dempues de konkistar al Imperio Akemenida i dar el empesijo de una epoka de gran progreso i kultura, en la ke la kultura gr\u00e9ga antika yeg\u00f3 a payises i rejiones de todo el Medio Oryente i Asya Sentrala; esta epoka es yamada la Epoka Eleniztika (323-30 A.E.K.)."}
{"id": "9790", "revid": "15343", "url": "https://lad.wikipedia.org/wiki?curid=9790", "title": "Marie Curie", "text": "Marie Curie, nasida Marja Sk\u0142odowska, (i konosida endemas komo Maria Salomea Sk\u0142odowska-Curie) era una kemika i fisika poloneza ke dempues se izo sitizena franseza. Una de las primeras sientifikas investigadoras de la radiaktividad, era la primera persona en resivir dos premios Nobel i la primera mujer ke yeg\u00f3 a dar lisiones en la Universita de Paris. \nMarja nasi\u00f3 en la sivdad de Varsovia (antonses una provensiya del Imperio Ruso), en la kuala bivi\u00f3 asta los 24 anyos. Enel anyo 1891 se fue a bivir a la sivdad de Paris para sigir estudiando. Ay\u00e1 fond\u00f3 el Instituto Curie. Estuvo kazada kon el f\u00edsiko fransez Pierre Curie i tuvo una ija, Ir\u00e8ne Joliot-Curie, la kuala endemas resivi\u00f3 el Premio Nobel endjuntamente kon el su espozo, Fr\u00e9d\u00e9ric Joliot."}
{"id": "9791", "revid": "453", "url": "https://lad.wikipedia.org/wiki?curid=9791", "title": "Ermanos Wright", "text": "Los ermanos Wright, Orville i Wilbur, son yamados endjuntamente i konosidos enel mundo por ser pioneros en la istorya de la aviasion.\nLos ermanos amerikanos Wright, fabrikantes de bisikletas, kontrivuyeron muncho para adelantar verso el nasimyento de la aviasion. Yegaron a desinyar i fabrikar el sigundo avion (el prim\u00e9r avion lo konstruy\u00f3 Richard Pearse de Mueva Zelanda); esto es, el sigundo aerodino ke, endem\u00e1s de jenerar sustentasion, tin\u00eda vedradera kapachitad de jenerar la su propia kapachitad de avansar. Los ermanos Wright dezveloparon sistems de kontrolo del volo. Eyos izieron kon reushit\u00e1 el sigundo volo de la istoria el 17 de Disiembre de 1903, en Kitty Hawk (Karolina del Nord), kon la ayronave yamada Flyer I."}
{"id": "9801", "revid": "4628", "url": "https://lad.wikipedia.org/wiki?curid=9801", "title": "Mosambiko", "text": "La Repuvlika de Mosambiko es un payis ubikado enel sud del kontinente Afrikano. Se ankontra ubikado enel sudeste de Afrika, a la beira del Oseano Indiko. Tiene lassus frontieras al nord kon Tanzania i Malawi, al nordoeste kon Zambia, al oeste kon Zimbabue, al sudoeste kon Suazilandia, al sud i al sudoeste kon Sud-Afrika i al oryente kon el Oseano Indiko. El prim\u00e9r evropeo ke ariv\u00f3 al payis fue Vasko da Gama enel anyo 1498 i fue kolonia de Portugal desde el anyo 1505 fina la su independensia en 1975."}
{"id": "9802", "revid": "207904", "url": "https://lad.wikipedia.org/wiki?curid=9802", "title": "Santo Tom\u00e9 i Prinsipe", "text": "La Repuvlika Demokratika de Santo Tom\u00e9 i Prens (en portugez: \"Rep\u00fablica Democr\u00e1tica de S\u00e3o Tom\u00e9 e Pr\u00edncipe\") es un payis Afrikano konformado por varias isolas ubikadas enel Golfo de Ginea, al noroeste de la beira de Gabon, muy serkanas a la linea ekuatoriala. Las isolas kon mayor emportansia son: Santo Tom\u00e9 (S\u00e3o Tom\u00e9) i Prens."}
{"id": "9805", "revid": "204", "url": "https://lad.wikipedia.org/wiki?curid=9805", "title": "Mauritania", "text": "La Repuvlika Islamika de Mauritania (\"Yumhuriya Islamiya Mauritaniya\"), es un payis ubikado al noroeste de Afrika. Tiene sus frontieras kon el Oseano Atlantiko al oeste, kon Senegal al sudoeste, kon Mali al este i al sudeste, kon Arjelia al nordeste, i kon el Sahara Oksidental (basho kontrolo de Marroko) al nord i noroeste. La sivdad kapitala i mayor sivdad del payis es Nuakchott, ubikada en la beira del Oseano Atlantiko."}
{"id": "9807", "revid": "18091", "url": "https://lad.wikipedia.org/wiki?curid=9807", "title": "Henry Ford", "text": "Henry Ford (30 de Djunio de 1863 - 7 de Avril de 1947) era el fondador de la entreprisa fabrikante de otomobiles Ford Motor Company. El era uno de los prim\u00e9ros en desinyar la kadena de amontaje para enchikeser kostes en la produksiyon de los otomobiles. Endemas de kriar una revolusion industriala en los Estatos Unitos d'Amerika i Evropa, muchigu\u00f3 el dezvelopamyento de la ekonomiya mondiala enel sy\u00e9klo XX ke a estas aksiyones eran yamadas Fordizmo. Henry Ford era uno de los ombres mas rikos del mundo i la su rikeza la desh\u00f3 a la Fondasion Ford, mas la su famiya resivi\u00f3 el kontrolo de la entreprisa."}
{"id": "9808", "revid": "18091", "url": "https://lad.wikipedia.org/wiki?curid=9808", "title": "Fondasion Wikimedia", "text": "La Fondasion Wikimedia (en inglez: Wikimedia Foundation, Inc.) es la organisasion matriz de Vikipedya, Viksionario, Vikimanadero, Vikilivros, Vikimedya Commons, Vikinews, Vikiquote, Vikispecies, Vikiversita y la ya abandonada Nupedia. Es una organisasion sin \u00e1nimo de lukro kriada d'ak\u00f3dro kon las leyes del estado de Florida (Estados Unidos). La su egzistensia fue ofisialmente anunsiada por el direktor jeneral de Bomis i fondador de Vikipedya, Jimmy Wales el 20 de Djunio del anyo 2003. El nombre de \u00abWikimedia\u00bb fue kriado por en una lista de posta elektronika (WikiEN-l) en Marso del anyo 2003. Los nombres de los dominios Wikimedia.org i Wikimediafoundation.org fueron merkados para la Fondasion por Daniel Mayer."}
{"id": "9809", "revid": "7321", "url": "https://lad.wikipedia.org/wiki?curid=9809", "title": "Vikimanadero", "text": "Vikimanadero es un proyekto ermano de Vikipedya, el kualo tiene el objektivo de kriar una biblioteka de tekstos orijinalos i libberos, los kualos deven estar publikados kon lisensya GFDL, Creative Commons o si no de Dominasion P\u00fablika, endjunto kon su traduksiyon en distintas linguas; endemas konforma parte de la Fondasion Wikimedia.\nKualos tekstos pueden ser guadr\u00e1dos en Vikimanadero.\nPor eskluir.\nEsta es una lista chika de temas ke kale eskluir:"}
{"id": "9810", "revid": "18091", "url": "https://lad.wikipedia.org/wiki?curid=9810", "title": "Moshe Rabenu", "text": "Moshe Rabenu (en ivrit: \u05de\u05b9\u05e9\u05b6\u05c1\u05d4, \"Mosh\u00e9\"; en gr\u00e9go antiko: \"M\u03c9\u03cb\u03c3\u1fc6\u03c2\", \"M\u014d\u00fcs\u0113s\"; en arabo: \u0645\u0648\u0633\u0649\u0670, \"M\u016bsa\") es un profeta del djudaizmo, el kristianismo, el islam, la relijion bah\u00e1'\u00ed i otras relijiones avra\u00e1mikas.\nLas referensias fondamentales aserka de Moshe se enkuentran en las Sagradas Eskrituras del Monoteizmo (Tora, Antiko Testamento, Koran). Asigun esta eskrito en la Tora, era ijo de Amram y su mujer Yoheved. Es deskrito por la \"Tora\" (el teksto mas emportante del djudaismo) como el hombre al kualo El Dio mand\u00f3 azer libberos al pueblo djudio de Ayifto, ande biv\u00edan komo sklavos i es endemas konsiderado el mas grande navi."}
{"id": "9811", "revid": "18091", "url": "https://lad.wikipedia.org/wiki?curid=9811", "title": "Kav\u00e9", "text": "Se yama Kav\u00e9 la bebida ke es kriada kon las frutas i granos del arvole de kav\u00e9, los kualos kontienen una sustansya estimulante yamada kave\u00edna. Endem\u00e1s, ansi es yamado el lugar ande se beve la kav\u00e9, o un bistr\u00f3.\nEgzisten faziendas de kav\u00e9 en las rejiones tropikalas de todo el mundo, espesialmente en Brasil i Kolombia. unas 6.7 milyones de toneladas de granos de kav\u00e9 fueron produzidas kada anyada entre 1998 i 2000, i se kree ke para la anyada de 2010 la produksiyon de granos de kav\u00e9 arive a 7 milyones.\nKon el grano mulido i sekado se aze la bevida de kav\u00e9. En payises komo Kosta Rika, Espanya, Portugal, Arjentina, Uruguay i Paraguay, la djente toma kav\u00e9 torrada -tostada kon asukar. La kav\u00e9 es bevida demanyana kon el dezayuno o dempues de la kumida; es una de las bevida m\u00e1s konosidas del mundo; para azer kav\u00e9, se meskla kon leche jeneralmente, ma endemas kon krema de leche, leche kondenzada, chikolata o algun likor; se beve kayente, yel\u00e1do o kon yelo.\nLa industria de la kav\u00e9 jenera 70.000 milyones de d\u00f3lares kada anyo, una kantidad de par\u00e1s s\u00f3lu amijorada por el petroleo a nivel mondial"}
{"id": "9813", "revid": "7321", "url": "https://lad.wikipedia.org/wiki?curid=9813", "title": "Medio Oryente", "text": "El Medio Oryente, tambi\u00e9n yamado Oryente Medio (en lingua ar\u00e1biga: \u0627\u0644\u0634\u0631\u0642 \u0627\u0644\u0623\u0648\u0633\u0637, \"Ash-sharq-l-awsat\", en ivrit: \u05d4\u05de\u05d6\u05e8\u05d7 \u05d4\u05ea\u05d9\u05db\u05d5\u05df \"Mizrah A-tihon\", farsi: \u062e\u0627\u0648\u0631\u0645\u06cc\u0627\u0646\u0647, \"H\u0101varmiy\u0101n\u00e9\"), yama a una reji\u00f3n la kuala es aproksimadamente el Sudoeste de Asya. Afilu en Evropa i el resto del mundo es uzado Oryente Proksimo o Asya Oksidentala. Todas las definisyones de esta reji\u00f3n s'ak\u00f3dran en inkluir la Kresiente F\u00e9rtil i la Peninsula Ar\u00e1biga. Durante la Sigunda Gerra Mondiala, los Aliados tenian inkluido basho \"Middle East\" endemas a Ayifto i Libia. Egzisten definisiones ainda m\u00e1 amplias las kualas yegan a inkluir la Turkiya, Iran i Kipre, endemas de Afganistan i Pakistan."}
{"id": "9832", "revid": "7321", "url": "https://lad.wikipedia.org/wiki?curid=9832", "title": "Dong Hoi", "text": "Dong Hoi es un puevlo de la provinsia de Quang Binh en la junta de Bac Trung Bo en Vietnam.\nEl Ayroporto Dong Hoi (en vietnamezo \"S\u00e2n bay \u0110\u1ed3ng H\u1edbi\") es un ayroporto ubikado serka de la sivdad de Dong Hoi."}
{"id": "9836", "revid": "17227", "url": "https://lad.wikipedia.org/wiki?curid=9836", "title": "Nelson Mandela", "text": "Nelson Rolihlahla Mandela ( 18 de Djulio de 1918), amijor konosido en su payis komo Madiba, es un avokato, i el prim\u00e9r presidente de dempues de akavar la rejima del ansina komo el lider de Umkhonto we Sizwe, las hu\u00e9rsas armadas del Kongreso Nasional Afrikano. En 1962 fue yevado a prizi\u00f3n i resivi\u00f3 kondena de kadena perpetual. Mandela estuvo 27 anyos en la prizi\u00f3n, la majorita de los kualos estuvo en la prizi\u00f3n de Robben Island. Dempues de la su libberasi\u00f3n el 11 de Febrero de 1990, Mandela yev\u00f3 a su partido politiko a negosiasiones kon la minoria blanka kon el buto de konsigir una demokrasia multi-rasiala en Sud-Afrika, la kuala empies\u00f3 enel anyo 1994 kon las prim\u00e9ras eleksiones demokratikas para todas las rasas del payis. Nelson Mandela fue el ganador de las eleksiyones i yeg\u00f3 a ser presid\u00e9nte desde 1994 asta 1999, bushkando siempre la unidad de los sud-afrikanos. \nEn Sud-Afrika, Mandela es yamado \"Madiba\", un t\u00edtolo de onor ke le fue dado por los viejos del klan de Mandela. Mandela tiene resivido mas de 250 premios i rekonosimientos internasionales durante mas de 40 anyos, komo el Premio Nobel de la Paz de 1993, el kualo lo resivi\u00f3 endjunto a Frederik De Klerk por los sus eshu\u00e9rsos para azer de Sud-Afrika una demokrasia sin limitos de rasa.\n Nelson Mandela"}
{"id": "9840", "revid": "18091", "url": "https://lad.wikipedia.org/wiki?curid=9840", "title": "Auschwitz", "text": "O\u015bwi\u0119cim o Auschwitz (en alm\u00e1n \"Konzentrationslager Auschwitz-Birkenau\", en polonez \"O\u015bwi\u0119cim-Brzezinka\") era un komplekso konformado por varios kampos de konsentrasion, de investigasion medika i de eksterminio de prizioneros konstruyido por la rejima de la Almania Nazi dempu\u00e9s de la invasion de Polonia de 1939, durante la Sigunda Gerra Mondiala.\nUbikado unos 43 km al oeste de Krakovia, era el mas grande sentro de eksterminio nazi, ande se kree ke fueron amortadas entre 1,5 i 2,5 milyones de personas, la gran majoita de eyas djud\u00edas, endem\u00e1s de eslavos, prizioneros de gerra, etc, endemas de medyo milyon por hazinura i \u00e1mbre.\nA la puerta de entrada a uno de los diversos kampos ke konformavan el komplekso (Auschwitz I) se puede meldar en alm\u00e1n la fraza \"Arbeit macht frei\" (\"el lavoro vos va azer libberos\") kon la kuala eran resividos al arivar al kampo por las hu\u00e9rsas de las SS ke kudiavan el komplekso durante su periodo de fonksionamyento, desde la su apertura en Mayo de 1940 asta el 27 de Jenero de 1945, kuando el kampo fue echo libbero por la armada sovyetika.\nBasho la direksi\u00f3n jenerala de Heinrich Himmler, el ofisial SS Obersturmbannf\u00fchrer Rudolf H\u00f6\u00df era el su direktor asta el enverano de 1943, siendo metidos en su lugar Arthur Liebehenschel i Richard Baer. H\u00f6\u00df, el kualo fue aferrado por los Aliados, dio testemunyo en los Djuzgos de Nuremberg antes de ser djuzgado i kondenado a murir pendido en 1947 enfrente del krematorio de Auschwitz I. Liebehenschel fue endemas djuzgado por un tribunal polako i amortado en 1948. Baer konsigio fuyir i bivi\u00f3 kon una alkunya falsa en Amburgo, asta ke fue ankontrado i yevado a prizi\u00f3n; se kot\u00f3 la vida en la prizi\u00f3n antes del empesijo de su djuzgo en 1963.\nKomo es uno de los lugares ke amijor apresenta el Olok\u00f3sto, o Sho\u00e1, enel anyo 1979 fue declarado Patrimonio de la Umanidad por la UNESCO."}
{"id": "9841", "revid": "209", "url": "https://lad.wikipedia.org/wiki?curid=9841", "title": "O\u015bwi\u0119cim", "text": ""}
{"id": "9842", "revid": "7321", "url": "https://lad.wikipedia.org/wiki?curid=9842", "title": "Tr\u00e9no", "text": "Un treno es un kondjunto de instrumentos de lokomosion konektados los kualos se meten en movimyento a traverso de una via fiksa kon el buto de transportar pasenjeros i merkaderiya de una sivdad verso otra. Jeneralmente esta via esta konformada por dos rielos, afilu algunas vezes es de un solo riel (monorail) o un sistem de levantamiento manyetiko (maglev) o un kable (funikular).\nLos trenos pueden ser metidos en movimyento kon una o varias lokomotoras o afilu de unidades otomovidas kon motor propio. La majorita de los trenos oy endiya uzan motores ke uzan diesel o motores elektrikos a traverso de lineas espesialas ubikadas ensima de la via o en un riel ekstra; afilu asta el syeklo XX la majorita de los tr\u00e9nos eran movidos a vapor.\nIstorikamente, el treno es una parte muy emportante para la Revolusion Industriala, el kualo izo komunikar pish\u00edn las rejiones produktoras, las rejiones de las industrias i akeyas rejiones ande los produktos ivan ser uzados."}
{"id": "9843", "revid": "204", "url": "https://lad.wikipedia.org/wiki?curid=9843", "title": "Moshe ben Nahman (Ramban)", "text": "Mosh\u00e9 ben Nahm\u00e1n, yamado Nahm\u00e1nides (Djirona, 1194 \u2013- Eretz Yisrael, 1270), en el calendario djudio 4954-5029, haham espanyol. Konosido en el djudaismo kon el akronimo Ramba\"n (de Rab\u00ed Moshe ben Nahm\u00e1n) i yamado en los dokumentos kristyanos komo Bonastruc \u00e7a Porta, a la l\u00e9tra Mazal tov desde la puerta. Era la mas emportante autoridad relijioza djudia de su epoka.\nEl Ramba\"n era filosofo, talmudizto i kabalizto. Endemas era mediko. Admirador del Ramba\"m, afilu no koensidava kon la su filosofiya i antonses dediko el su lavoro a la kabala. El fond\u00f3 la eskola kabalistika de Jerona i eskrivi\u00f3 un \"musta gab\", el kualo es la amostra m\u00e1s aedada de la poeziya kabalistika de la Peninsula Iberika. El Ramba\"n es konsiderado el major representante de la linea kabalistika i mistika djudia, la kuala se opoza a la linea intelektuala. \nEndemas eskrivio komentarios a Job, Rut, i otros komo su \"Komentario a la Tora\", eskrito en Israel, ande eksplika de manera literala los tekstos de la Tora, kon ensinyansas de la kabala. Komo talmudisto eskrivi\u00f3 endem\u00e1s \"Las Gerras del Sinyor\" i ovras de moral komo \"Iggueret a-kodesh\" (\"Ep\u00edstola de la santidad\"), dedikada a dos de sus ijos, i \"Torat A-Adam\" (\"La Ley del ombre\").\nTambien es konosida una diskusion entre el Ramban i el konverso Pablo Christiani enel anyo 1263 (5023 o 5024) en Barselona, del\u00e1ntre del rey Jaime I i de Ramon de Penyafort; en esta diskusion, el Ramban defendi\u00f3 el djudaismo i refut\u00f3 el kristianismo. Egziste ainda el rejistro ofisial en lingua latina i una versiyon eskrita en ivrit por el Ramban mismo. Dempues de esto, el Ramban se fue a bivir destierrado en 1267 (5027 o 5028) a la Tierra de Israel, ande bivi\u00f3 en Yerushalayim i m\u00e1s tadre en Akre. Murio enel anyo 1270 (5030 o 5031) i sus restos repozan en Haifa."}
{"id": "9855", "revid": "7321", "url": "https://lad.wikipedia.org/wiki?curid=9855", "title": "\u05e7\u05d5\u05d6\u05d2\u05d5\u05e0\u05d2\u05bf\u05d5\u05e7", "text": "\u05e7\u05d5\u05d6\u05d2\u05d5\u05e0\u05d2\u05bf\u05d5\u05e7 \u05d0\u05d9\u05e1 \u05d0\u05d5\u05e0\u05d4 \u05de\u05d0\u05d0\u05dc\u05d9 \u05d3\u05d9 \u05d0\u05d5\u05e1\u05e7\u05d5\u05d3\u05d0\u05e8, \u05dc\u05d4 \u05e4\u05d0\u05e8\u05d8\u05d9 \u05e2\u05d6\u05d9\u05d9\u05d0\u05d8\u05d9\u05e7\u05d4 \u05d3\u05d9 \u05d0\u05d9\u05e1\u05d8\u05d0\u05de\u05d1\u05d5\u05dc ,\u05d0\u05d9\u05df \u05dc\u05d4 \u05ea\u05d5\u05e8\u05e7\u05d9\u05d4. \u05d0\u05d9\u05e1 \u05d0\u05d5\u05e0\u05d4 \u05d3\u05d9 \u05dc\u05d0\u05e1 \u05d3\u05d5\u05e1 \u05de\u05d0\u05d0\u05dc\u05d9\u05e1 \u05de\u05d0\u05e1 \u05e8\u05d9\u05dc\u05d0\u05e1\u05d9\u05d9\u05d5\u05e0\u05d0\u05d3\u05bf\u05d0\u05e1 \u05e7\u05d5\u05df \u05dc\u05d4 \u05e7\u05d5\u05de\u05d5\u05e0\u05d9\u05d8\u05d4 \u05d2\u05bf\u05d5\u05d3\u05bf\u05d9\u05d4."}
{"id": "9856", "revid": "4628", "url": "https://lad.wikipedia.org/wiki?curid=9856", "title": "Tanah", "text": "El Tanah (del akronimo en ivrit \u05ea\u05b7\u05bc\u05e0\u05b7\"\u05da\u05b0) es el kondjunto de los 24 livros relijiozos djudios. Konforma, endjunto a otros livros, el yamado por los kristyanos Antiko Testamento. Endemas es konosido komo \"Mikra\" (\u05de\u05e7\u05e8\u05d0, ke sinyifika \"meldadura\" o \"lo ke es meldado\").\nIstorya.\nLa lista de livros relijiozos ebreos ked\u00f3 establesida definitivamente para el djudaismo enel sy\u00e9klo II de la era komun, por el ak\u00f3dro de un grupo grande de hahamim los kualos eskaparon del atako a Yerushalayim enel anyo 70 i ke endem\u00e1s tin\u00edan fondada una yeshiva en Yavne. A estos livros se les konose komo \"protokan\u00f3nikos\" i konforman el \"Tanah\". Este kanon iva sinyifikar ke alkunos livros no ivan ser akseptados, los kualos un grupo de hahamim tin\u00edan inkluido enel \"Kanon de Aleksandriya\" enel sy\u00e9klo II.\nSinyifikado del nombre.\nEl akronimo \"Tanah\" son las tres primeras letras ebreas de kada una de las tres partes ke tienen konformado:\nLa letra inisiala kaf de \u05db\u05b0\u05bc\u05ea\u05d5\u05bc\u05d1\u05b4\u05d9\u05dd (Ketuvim) (se eskrive de dirita a siedra) es la ultima letra en el akr\u00f3nimo \u05ea\u05b7\u05bc\u05e0\u05b7\"\u05da\u05b0 (Tanah), i por ser la ultima letra uza la forma de kaf finala ( \u05da\u05b0 ) i es pronunsiada suave, komo J, no komo K, por eso es Tanah y no \"Tanak\".\nOrden del Tanah.\nTora (\u05ea\u05bc\u05d5\u05b9\u05e8\u05b8\u05d4) Instruksi\u00f3n.\nLa Tora es konosida endemas komo Pentateuko, de los biervos gr\u00e9gos \u03c0\u03ad\u03bd\u03c4\u03b5, \"pente\", \u00absinko\u00bb , i \u03c4\u03b5\u1fe6\u03c7\u03bf\u03c2, \"te\u00fbhos\", \u00abkuvija para livros\u00bb; ke viene de los biervos en ivrit \u05d7\u05b2\u05de\u05b4\u05e9\u05b8\u05bc\u05c1\u05d4 \u05d7\u05bb\u05de\u05b0\u05e9\u05b5\u05c1\u05d9 \u05ea\u05bc\u05d5\u05b9\u05e8\u05b8\u05d4, \"Hamish\u00e1 Humshei Tor\u00e1\", \u00ablos sinko sinkenos de la Tora\u00bb o simplemente \u05d7\u05bb\u05de\u05b8\u05bc\u05e9\u05c1, \"Humash\" , \u00absinko\u00bb, una kondjugasion de \u05d7\u05de\u05e9 (Hamesh)."}
{"id": "9866", "revid": "18091", "url": "https://lad.wikipedia.org/wiki?curid=9866", "title": "Nijeria", "text": "La Repuvlika Federala de Nijeria es un payis al oksidente de Afrika. Es el payis mas povlado del kontinente. Tiene las sus frontieras kon Benin al oeste, kon Chad i Kamerun, al este, el lago Chad al Noroeste, Nijer al nord i el Golfo de Ginea al sud. El nombre \"Nijeria\" aparesio por prim\u00e9ra vez en el djurnal The Times enel anyo 1897.\nIstorya.\nEl Imperio Kanem-Bornu kontrol\u00f3 el nord de Nijeria por kaji 600 anyos, prosperando shukur al komersio Nord-Sud kon los Bereberes del nord. En las primeras anyadas del sy\u00e9klo XIX, la majorita de las rejiones del nord del payis pasaron a estar basjo kontrolo del Imperio Islamiko de Sokoto."}
{"id": "9872", "revid": "208859", "url": "https://lad.wikipedia.org/wiki?curid=9872", "title": "Djuegos Olimpikos", "text": "Los Djuegos Olimpikos son afitos esportivos en los kualos partisipan esportistas de todo el mundo i en munchos esportes diferentes. En la Antika Gresia estos djuegos se ivan selebrar por onor a la deidad Zeus. Egzisten dos tipos de Djuegos Olimpikos: los Djuegos Olimpikos de Enverano i los Djuegos Olimpikos de Inverno, los kualos se azen kada katro anyos. La organisasyon responsavle de estos afitos es el Komit\u00e9 Olimpiko Internasyonal.\nLos Djuegos Olimpikos aktualos estan bazados en los Djuegos Olimpikos de la Antikit\u00e1, organisados por los antikos gr\u00e9gos en la sivdad de Olimpia, entre las anyadas de 776 antes de esta era i el 393 de la era aktuala. Enel sy\u00e9klo XIX aparesi\u00f3 la idea de azer afitos paresidos a los de la Antikit\u00e1, los kualos yegaron a ser echos shukur a los eshu\u00e9rsos del fransez Pierre Fr\u00e8dy, \"Baron de Coubertin\". La prim\u00e9ra edision de los yamados Djuegos Olimpikos de la Era Mod\u00e9rna se izo en Atina, la sivdad kapitala de Gresia, en 1896. Desde akeya prim\u00e9ra edision, los Djuegos Olimpikos de Enverano se tienen selebrado kada katro anyos en diferentes sivdades i payises del planeta, ekseptadas las edisiones de 1916, 1940 i 1944, achakes de la Primera i Sigunda Gerra Mondiala.\nLa bandiera olimpika esta konformada por sinko aniyos, los kualos apresentan los sinko kontinentes del mundo: Afrika, Amerika (del nord i del sud), Asya, Evropa i Oseania. Estos aniyos se topan enlasados komo simbolo de la amistad esportiva entre las nasiones.\nLos Djuegos Olimpicos de Inverno se izieron por prim\u00e9ra vez en 1924, en la sivdad franseza de Chamonix. Orijinalmente echos komo parte de los djuegos de enverano, el Komit\u00e9 Olimpiko los separ\u00f3 de los djuegos de enverano dempues de este, para ser echos kada katro anyos, igual a los de enverano. Desde el anyo 1994, los djuegos de inverno fueron trokados kada katro, ma dos anyos dempues de los de enverano, para muchiguar el su dezvelopamy\u00e9nto. Enel anyo 2007, el Komit\u00e9 Olimpiko dechidi\u00f3 dezvelopar los Djuegos Olimpikos de la Mansev\u00e9z, los kualos empiesaron a azerse enel anyo 2010, en la su edision de enverano, i en 2012 la de inverno.\nLos pr\u00f3ksimos Djuegos Olimpikos de Enverano van ser echos en Rio de Janeiro, Brasil, enel anyo 2016, mientres ke los Djuegos Olimpikos de Inverno de dempues van ser echos en Pyeongchang, Korea del Sud, enel anyo 2018."}
{"id": "9876", "revid": "18091", "url": "https://lad.wikipedia.org/wiki?curid=9876", "title": "For\u00e7a", "text": "For\u00e7a es una kantika pop eskrita por la kantadera kanadiana de orijin portugez Nelly Furtado, Gerald Eaton i Brian West. Esta kantika era la tres\u00e9ra del sigundo disko de Nelly, \"Folklore\", del anyo 2003. La kantika fue apresentada enel mes de Djunio de 2004 i resivi\u00f3 buenas opiniones de los kritikeros musikalos. Endem\u00e1s, esta kantika era el imno ofisial de la Evrokupa de 2004, la kuala se selebr\u00f3 en Portugal. Los padres de Nelly Furtado son de las Isolas Azores, una rejion portugeza.\nEsta kantika, endemas iva ser la kansi\u00f3n ke iva apresentar Portugal en Evrovizy\u00f3n 2004 en Estambol, afil\u00fa trok\u00f3 su sistem para seleksionar la kantika. Nelly Furtado disho ensima de la kantika: \"Kuando yo kant\u00ed en Portugal, la djente me diz\u00eda \"For\u00e7a\", un biervo ke en portugez sinyifika \"Adel\u00e1ntre!\", o \"Hu\u00e9rsa!\". Es un biervo uzado en espor, espsialmente futbol. En la kantika eskriv\u00ed lo kualo siente una mujer kuando esta vindo al su ekip de futbol; kuando endemas de este, esta el orgolyo por el tu payis, se aze muy intenso. Ansina, esta es una kansion al\u00e9gro, kon muncha enerjiya. Endemas, el tanyedor de banjo B\u00e9la Fleck partisip\u00f3 en la kansion. Me ked\u00ed enkantada kon la su kontrivusion\". "}
{"id": "9878", "revid": "7321", "url": "https://lad.wikipedia.org/wiki?curid=9878", "title": "Mueva Zelanda", "text": "Mueva Zelanda en (inglez \"New Zealand\") es un payis de Oseania, ubikado al sud-oksidente del Oseano Pasifiko. El payis esta konformado por dos grandes isolas, la Isola del Nord i la Isola del Sud, endemas de otras isolas mas chikas, komo la Isola Stewart i las Isolas Chatham. La Isola del Nord es la isola ande bive la majorita de la povlasion i ande se ankontran las prinsipales industrias i aktivitas ekonomikas i komersialas del payis, mientres ke la Isola del Sud es mas rika en paisajes i parkos naturales. La kapitala del payis es Wellington i se ankontra al sud de la Isola del Nord."}
{"id": "9879", "revid": "4628", "url": "https://lad.wikipedia.org/wiki?curid=9879", "title": "Oseano Pasifiko", "text": "El Oseano Pasifiko es el mas grande oseano de la Tierra, el kualo okupa la tres\u00e9ra parte de su superfisie. Esta ekstendido aproksimadamente 15.000 km desde la mar de Bering i enel Oseano Artiko por el nord, asta las beiras yeladas de la mar de Ross en la Antartika por el sud. Su mayor anchura, de unos 19.800 km, esta a los 5 grados de latitud nord, desde Indonesia asta la kosta de Panama. El l\u00edmito oksidental del oseano es el estrecho de Malaka. El Oseano Pasifiko kontiene unas 25.000 isolas, kaji todas las kualas se ankontran ubikadas al sud de la linea del Ekvador. El Oseano Pasifiko okupa un area de 165.700.000 km2. El punto m\u00e1s basho de la superfisie de la tierra, la Fosa de las Isolas Marianas, est\u00e1 ankontrada enel oseano Pasifiko.\nEl Oseano Pasifiko esta komunikado kon el Oseano Atlantiko en tres puntos: uno es artifisial el Kanal de Panama, i las otras dos son pazos al sud de Amerika: el Estrecho de Magayanes i el Pasaje de Drake. "}
{"id": "9882", "revid": "7321", "url": "https://lad.wikipedia.org/wiki?curid=9882", "title": "Kanal de Suez", "text": "El Kanal de Suez es una via artifisiala para vapores la kuala une la mar Mediterraneo kon la mar Kolorada, entre Afrika i Asya, a traverso del istmo de Suez, de la peninsola del Sinai. El kanal se topa en Ayifto. Tiene una largeza de 163 km entre Porto Said (en la beira mediterranea) i Suez (en la kosta de la mar Kolorada). La avyertura del kanal achik\u00f3 la ruta de las naves entre Evropa i el sud de Asya, al evitar dar la vuelta alderredor de Afrika.\nIstorya.\nEl fraguamyento del kanal empies\u00f3 ofisialmente el 10 de Avril de 1859, dirijido por el fransez Ferdinand de Lesseps, el kualo tin\u00eda lisensia de las autoridades de Ayifto. El kanal fue aperturado en 1869 i el kompositor italiano Giuseppe Verdi krio la opera Aida. Enel ak\u00f3dro firmado en 1858, Ayifto iva konseder tyerras, kanteras i agua, endemas de 4/5 de los empiegados presisados para el fraguamy\u00e9nto, anke muncho del eshu\u00e9rso inisial fue echo por diezenas de kampesinos umildes asta ke arivaron las makinas para eskarv\u00e1r. Por prim\u00e9ra vez en la istorya, se uzaron makinas desinyadas espesialmente para la ovra, kon un desempenyo impresionante: en dos anyos se kitaron de la tyerra mas de 50 milyones de m3, de los 75 milyones totales.\nEl 17 de Fevrero de 1867 una primera nave travers\u00f3 el kanal, anke la seremonia de avyertura fue el 17 de Noviembre de 1869. Enel anyo 1875, el antonses Pash\u00e1 de Ayifto, por kavza de la devda eksterna del payis, vendi\u00f3 las aksiones del kanal. Rapidamente, el Primer ministro del Reyno Unito, para antonses Benjamin Disraeli, konvensi\u00f3 a la Reyna Viktoria del menester de komprar estas aksiones kon el buto de tener basho kontrolo el kamino a la India, la kolonia m\u00e1s rika del Reyno Unito. Un empiegado de Disraeli konsigi\u00f3 un emprestimo de la banka Rotschild, i ansina el Reyno Unito tom\u00f3 el kontrolo del kanal.\nEl Ak\u00f3dro de Estambol de 1888 deklar\u00f3 el kanal komo rejion neutrala basho proteksiyon del Reyno Unito. Al firmar este ak\u00f3dro, el Imperio Otomano achet\u00f3 permitir a kualker nave de kualker payis a raverso del kanal, en paz i en gerra."}
{"id": "9912", "revid": "18091", "url": "https://lad.wikipedia.org/wiki?curid=9912", "title": "Concepci\u00f3n (Chile)", "text": "Concepci\u00f3n (en djudezmo: \"Konsepsion\") es una de las sivdades mas grandes i emportantes de Chile, espesialmente por su dezvelopamy\u00e9nto endustrial. Es el sentro del Gran Concepci\u00f3n i la sivdad tiene 261.061 avitantes, una ekstension de 221,6 km2 i es la kapitala de la Reji\u00f3n del Biob\u00edo. La fondasion de la sivdad fue echa enel anyo 1550 por el konkistador espanyol Pedro de Valdivia i es fondada kon el nombre de \"La Concepci\u00f3n de Mar\u00eda Pur\u00edsima del Nuevo Extremo\". Por la sivdad pasa lo Rio Biob\u00edo. Las sus Koordenadas son uvikadas en la pozisiy\u00f3n 36\u00ba 46' 22\" S 73\u00ba 03' 47\" W.\nSivdades ermanadas.\n\"Concepci\u00f3n\" esta ermanada con las sigientes sivdades:"}
{"id": "9914", "revid": "7321", "url": "https://lad.wikipedia.org/wiki?curid=9914", "title": "Kaddish", "text": "El Kaddish (del arameo, \u05e7\u05b7\u05d3\u05b4\u05bc\u05d9\u05e9\u05c1, paresido al biervo ebreo \"kadosh\", ke sinyifikan \"santifikado\") es una de las tefilot prinsipalas del djudaismo, i una de las ke se tiene eskrita kaji toda en lingua aremea. El Kaddish es una petision a El Dio, en la kuala se le pide apreste la geul\u00e1 i la yegada del mashiah. Para pueder meldarse se presisa al menos un minyan de s\u00f3lu ombres, asigun el djudaismo ortodokso, los reformistos i konservadores uzan para el minyan a las mujeres i a los ombres, para ansina elevar la tefila. \nEgzisten varias klasas de Kadish, asigun la el momento i el teksto de la tefila; anke desde el empesijo de la Edad Media, se izo emportante el \"Kaddish Yatom\", o Kaddish de los uerfanos, el kualo es la tefil\u00e1 meldada en nombre de los muertos; i es jeneralmente ansina ke es konosido.\nTeksto del Kaddish.\nEl tekso apresentado kontiene el Medio, Kompleto, el del dolio i el d'Rabbanan. Las lineas del Kaddish del enterramiento estan debasho.\nTeksto del Kaddish de Enterramiento.\nEnel Kaddish de Enterramiento, las lineas 2-3 son trokadas por :"}
{"id": "9922", "revid": "7331", "url": "https://lad.wikipedia.org/wiki?curid=9922", "title": "Sharab", "text": "Sharab era la antika m\u00e1ale djudia de la sivdad temani de Ta'izz, la kuala yego a egzistir desde la anyada de 130 asta 1940, i era uno de los lugares \nmas konosidos ande bivi\u00f3 la komunita djudia de Teman. Munchos grandes hahamim nasieron aki, komo los sinyores Shalom Sharabi, Mordechai Sharabi i Shalom ben Yosef Shabbazi. Era un importante sentro de estudio de Tora, kon munchas yeshivot i eskolas. En eya yegaron a bivir mas de 10.000 djudios i era uno de los prinsipales sentros industrialos del payis, ande se topavan djoyeros, tekstiles, komersio, merkato de seda i fabrikasion de sapatos entre otras aktividades. En kondjunto la m\u00e1ale produzia un PIB de al menos US$ 20.000, lo kualo amostra la produktivit\u00e1 de la komunita."}
{"id": "9926", "revid": "4628", "url": "https://lad.wikipedia.org/wiki?curid=9926", "title": "Maurisio", "text": "Maurisio (\"Moris\" en kriyol maurisiano), yamada ofisialmente la Repuvlika de Maurisio, es un payis ubikado al sud-oeste del Oseano Indiko, a 900 Kilometros de las beiras oryentalas de Madagaskar i a 3.943 Kilometros al Sud-oeste de la India. Endemas de la isola de Maurisio, la Repuvlika esta konformada por las isolas de San Brandon, isola Rogryguez i las isolas Agalega. Maurisio konforma parte de las Isolas Maskarenyas, endjuntamente kon la isola Fransesa de La Reunion, ubikada a 200 Kilometros al Sud-oeste del payis. Anke la lingua ofisiala del payis es el Inglez, las linguas Fransesa i la lingua kriyola maurisiana son avladas por muncha djente."}
{"id": "9941", "revid": "207114", "url": "https://lad.wikipedia.org/wiki?curid=9941", "title": "Repuvlika Sentroafrikana", "text": "La Repuvlika Sentro-Afrikana es un payis ke se topa enel Sentro de Afrika. Tiene las sus frontieras al nord kon Chad, al Oeste kon Kamerun, al sud kon la Repuvlika del Kongo i la Repuvlika Demokratika del Kongo, al Oryente kon Sudan. La penetrasion Evropea en el territorio de la aktuala Repuvlika Sentro-Afrikana empies\u00f3 a finales del sy\u00e9klo XIX (1875-1900); Pierre Savorgan de Brassa se estavlesio en la rejion oy konosida komo Kongo Franses, en la sivdad ke oy yeva el su nombre (Brazzaville) , i mand\u00f3 soldados a eksplorar rio Ubangui kon el buto de muchiguar las propiet\u00e1s fransezas en Afrika Sentrala."}
{"id": "9959", "revid": "18091", "url": "https://lad.wikipedia.org/wiki?curid=9959", "title": "Mezuz\u00e1", "text": "Mezuz\u00e1 (en ivrit \u05de\u05b0\u05d6\u05d5\u05bc\u05d6\u05b8\u05d4, plural \"mezuzot\") es una kashika la kuala va afiksada al marko de las puertas de las kazas i bur\u00f3s djudios, las kualas gu\u00e1dran ari\u00e9ntro un pergamino arolyado kon pesukim de la Tora. Es la manera mas kolay de identifikar si la kaza es de un djudio.\nOrijin.\nLa mitsv\u00e1 de fiksar una mezuz\u00e1 a las puertas de las kazas djud\u00edas, es una de las mas antikas i konosidas del djuda\u00edsmo, i esta bazada enel livro de Devarim: Deuteronomio 6:9 i 11:20. \nLa mezuz\u00e1.\nLa mezuz\u00e1 es una kashika vazia i alungada, de unos 10 sm. de lungeza, en la kuala se gu\u00e1dra un pergamino arolyado, el kualo tiene dos tefilot: la m\u00e1s emportante del djudaismo, \u00abShema Israel\u00bb (hebreo, \"\u05e9\u05b0\u05c1\u05de\u05b7\u05e2 \u05d9\u05b4\u05e9\u05b0\u05c2\u05e8\u05b8\u05d0\u05b5\u05dc\", \"Eskucha, Israel\" (Devarim 6:4-9) i \u00abVe'ay\u00e1 im shamo'a\u00bb (\"\u05d5\u05b0\u05d4\u05b8\u05d9\u05b8\u05d4 \u05d0\u05b4\u05dd \u05e9\u05b8\u05c1\u05de\u05b9\u05e2\u05b7\", \"En kavzo ke me eskuchen\" (Devarim 11:13-21). La eskritura de estas tefilot es echa por un haham espesialisado yamado Sofer Stam, el kualo endemas eskrive a mano los Sifr\u00e9 Tor\u00e1 . Por ahu\u00e9ra, la mezuz\u00e1 yeva eskrita la letra del alefbet \u05e9 o el biervo \"\u05e9\u05b7\u05c1\u05d3\u05b7\u05bc\u05d9\", \"Shaday\", el kualo es uno de los nombres de El Dio, el kualo sinyifika \u00abEl ke kudia las puertas de Israel\u00bb.\nLa mezuz\u00e1 se afiksa en la baza del tersio superior del marko dirito de la puerta prinsipala de la kaza, inklinada, komo ak\u00f3dro entre las posiziones ankontradas de Rashi, asig\u00fan el kualo la mezuz\u00e1 kale ponerse vertikala i la de Rabbenu Tam, asigun el kualo la mezuz\u00e1 kale afiksarse de lado. Endemas muncha djente fiksa mezuzot en las puertas internas de la kaza, eksepto kosinas i el banyo; egzisten mezuzot echas kon muncho lavoro i detalyo, kon materiales kostozos, i las mas simples, echas afilu de plastiko, ya ke la parte mas emportante de la mezuz\u00e1 es el pergamino interno, el kualo kale ser echo de la amijor kalid\u00e1 i guadr\u00e1rse sin perikolo de danyo.\nLa mezuz\u00e1 es kaji el siman mas konosido del djudaismo, kon el kualo se aze diferensia entre las kazas djudias de las de los sus vizinos, komo akontesi\u00f3 en Ayifto, kuando El Dio pas\u00f3 sin detenerse en las kazas de los djudios i kit\u00f3 de la muerte a sus ijos, aziendo diferensia de las otras kon markas de sangre de kodr\u00e9ro en los markos de sus puertas (Shemot 12:12-13). La mezuz\u00e1 aze ke el djudio se ak\u00f3dre kada vez ke entra i sale de un lugar, de la egzistensia de El Dio, el kualo es uno solo i uniko. Los djudios relijiozos akostumbran dar un bezo a la mezuz\u00e1 kon su mano kuando pasan frente a eya tanto a la entrada komo a la salida."}
{"id": "9960", "revid": "4748", "url": "https://lad.wikipedia.org/wiki?curid=9960", "title": "Sedak\u00e1", "text": "La Sedak\u00e1 (en ivrit: \u05e6\u05d3\u05e7\u05d4) es el konsepto de djustisia sosyala enel djudaismo. Es una de las mitsvot m\u00e1s emportantes del djudaismo, tanto ke la tradision dize ke endjunto a la teshuv\u00e1 i la tefil\u00e1, la sedak\u00e1 es una de las aksiyones umanas kon kapachit\u00e1 de reversar los dekretos de El Dio.\nSedak\u00e1 i djustisia.\nAnke el biervo sedak\u00e1 es uzado komo \"karidad\", la ra\u00edz del biervo ebreo la lisiona kon el biervo djustisia o rektitud (tzedek). Enel pasuk 19 de Vayikr\u00e1 puedemos meldar ke \"I kuando vayas segar el trigo de la vuestra tierra, no akavar\u00e1s de segar el kant\u00f3n del tu kampo, i las espigas v\u00e9dres al kosechar tu trigo, no arrekojer\u00e1s; ni los granos de uva de la tu vinya arrekojer\u00e1s; para el prove i para el peregrino los deshar\u00e1s; Yo soy el Eterno, El vuestro Dio.\". El buto de este pasuk es ofreser al nechesitado una forma digna de guanyar el su alimento, sin ponerlo en la nechesit\u00e1 de arrogar por limosna, i este es uno de los prinsipios ke g\u00edan la mitsv\u00e1 de la \"Sedak\u00e1\". En este senso, el konsepto de sedak\u00e1 es diferente del konsepto de \"karidad\", en el ke la karidad se da kuando se esta en kondisiones ekonomikas de dar, mientres ke la sedak\u00e1 es una obligasi\u00f3n ordenada por El Dio a todos los djud\u00edos. Afilu una persona prove kale dar sedak\u00e1.\nNiveles de sedak\u00e1.\nEl Ramba\"m, en su ovra Mishn\u00e9 Tor\u00e1, establese ocho niveles de sedak\u00e1, en orden dekresyente: "}
{"id": "9962", "revid": "7321", "url": "https://lad.wikipedia.org/wiki?curid=9962", "title": "Kamerun", "text": " \nLa Repuvlika de Kamerun es una Repuvlika unitaria en Afrika Sentrala. Tiene sus frontieras al Noroeste kon Nijeria , al Este kon Chad i la Repuvlika Sentroafrikana, al Sud kon Gabon, Kongo i Guinea Ekvatoriala. Sus kostas se ankontran en el Golfo de Biafra, el kualo konforma parte del Golfo de Ginea (Oseano Atlantiko). El Payis es yamado \"Afrika en Miniatura\" por su diversit\u00e1 kulturala i de paisajes, kon plajes, desyertos, montanyas, shar\u00e1s tropikalas i savanas. El Monte Kamerun es su lugar mas alto, enel suroeste del payis; las sus prinsipalas sivdades son Duala, Yaund\u00e9 i Garoua.\nEnel payis biven m\u00e1s de 200 grups etnikos i linguistikos diferentes. Enel payis se avlan m\u00e1s de 230 linguas, anke las ofisialas son el inglez i el fransez, la kuala es la mas avlada. Endemas, es un payis konosido por su diversit\u00e1 kulturala i la reushit\u00e1 del ekip nasional de futbol."}
{"id": "9963", "revid": "4628", "url": "https://lad.wikipedia.org/wiki?curid=9963", "title": "Oseano Indiko", "text": "El Oseano Indiko es el treser oseano m\u00e1s grande de la Tierra i tiene las sus beiras en Afrika Oryentala, Medio Oryente, Asya del Sud, el Sudeste Asyatiko i Ostralya.\nEl Oseano Indiko okupa aproksimadamente el 20% del planeta. Los sus limitos estan definidos kon el Oseano Atlantiko al meridiano 20 E (Kabo Agulhas), del Oseano Pasifiko al 147 E i del Oseano Glasial Antartiko por el paralelo 60 S. El punto m\u00e1s al nord del oseano Indiko est\u00e1 aproksimadamente a 30 grados de latitud nord enel Golfo Persiko. El oseano tiene aproksimadamente 10.000 km de distansia entre las puntas sud de Afrika i Ostralya; su ekstension es de 73.556.000 km\u00b2, kon la Mar Kolorada i el Golfo Persiko. Egzisten chikas isolas serka de las beiras del oseano. \nEgzisten endemas payises echos de isolas, komo Madagaskar (la katrena isola m\u00e1s grande del mundo), Isolas Komoras, Seychelles, Maldivas, Maurisio i Sri Lanka; Indonesia se topa en sus limitos. El oseano es el kamino para las naves ke viajan entre Asya, Afrika i Evropa, lo kualo tiene kavzado munchas gerras por el su kontrolo. El Indiko es yamado ansina deke munchas de sus beiras estan en India i en Indonesia."}
{"id": "9964", "revid": "20820", "url": "https://lad.wikipedia.org/wiki?curid=9964", "title": "Lingua portugeza", "text": "La lingua Portugeza, tambien yamado de Portugez, es una de las Lingua Romanse, es una lingua ke tiene su orijin enel Galego-Portugez avlado enel Reyno de Galiza i enel norte de Portugal. Kon la kriasion del Reyno de Portugal en 1139, la l\u00edngua se fue a todas las partes dande era de dominasion de Portugal. En akeya epoka el portugez no era solo avlada en las tierras de dominasion portugeza ma tambien entre munchos de los governos del reyno en sus kontaktos kon los aj\u00e9nos. En espesial en esta epoka fue dande la lingua iz\u00f3 influensa sobre varias otras linguas.\nEl Portugez es una de las linguas ofisialas de la Union Evropea, Merkosul, Union de Nasiones Sud Amerikanas, Organizasion de los Estados Amerikanos, Union Afrikana i de los pa\u00edyzes Luz\u00f3fonos. Tiene aproksimativamente 280 milyones de avlantes, el Portugez es la 5\u00b0 (sinken) lingua mas avlada enel mundo, la 3\u00b0 (terzera) lingua mas avlada enel Emisf\u00e9rio Oksidental i la mas avlada enel Emisf\u00e9rio Sud de la Tierra.\nDurante los deskuvr\u00edmientos portugezos, eyos yevaron su idi\u00f3ma a los mas leshos lugares. Brasil i Portugal son los unikos pa\u00edyzes dande la lingua es avlada komo primera. Aser ke, el idi\u00f3ma es tambien uzado komo lingua franka en las antikas kolonyas portugezas de Mosambiko, Angola, Kabo V\u00e9dre, Ginea-Bissau, Santo Tom\u00e9 i Pr\u00edncipe, todas en Afrika."}
{"id": "9965", "revid": "7321", "url": "https://lad.wikipedia.org/wiki?curid=9965", "title": "Goa", "text": "Goa (\u0917\u094b\u0935\u093e) es el estado de la India m\u00e1s chiko i el katreno menos povlado dempues de Sikkim, Mizoram i Arunachal Pradesh. Su sivdad kapitala es Panaji, mientres ke Vasko da Gama es la sivdad mas grande.\nGoa se topa en la beira oksidentala de la India, a unos 400 km al sud de Mumbai. Tiene los sus limitos al nord kon el estado de Maharashtra i al este i sud kon el de Karnataka. La Mar Ar\u00e1biga aze la frontiera oksidentala del estado. \nDivision politika.\nEl estado est\u00e1 dividido en dos distritos: Goa del Nord i Goa del Sud. Los distritos est\u00e1n a la su vez divididos en onse subdivisiones: \nGoa del Sud.\nLas \"Kilisias i konventos de Goa\" fueron deklarados komo Patrimonio de la Umanidad por la UNESCO enel anyo 1986."}
{"id": "9966", "revid": "121", "url": "https://lad.wikipedia.org/wiki?curid=9966", "title": "Linguas romansas", "text": "Las linguas romansas (tambi\u00e9n yamadas linguas rom\u00e1nikas o neolatinas) son una famiya indoevropea de linguas estrechamente lisionadas entre s\u00ed i ke ist\u00f3rikamente aparesieron komo una evolusion de la lingua latina.\nEgzempios de linguas romansas.\nEste egzempio es tomado de la Deklarasion Universala de los Diritos Umanos:"}
{"id": "9967", "revid": "7321", "url": "https://lad.wikipedia.org/wiki?curid=9967", "title": "Evropa Oksidentala", "text": "Evropa Oksidentala o Evropa del Oeste es una reji\u00f3n jeogr\u00e1fika ke se topa en la parte oksidentala de Evropa, ensima del oseano Atlantiko. El biervo, konsiderado impresiso, tiene sinyifikados kulturalos i pol\u00edtikos, i endemas puede azer referensia a los payises evropeos no komunistas durante la Gerra Friya. Ansina, el biervo tiene sinyifikados jeogr\u00e1fikos, ekon\u00f3mikos i kulturalos. Desde la fin de la Sigunda Gerra Mondiala se uza para yamar a los payises dezvelopados de Evropa Oksidentala, los kualos tienen un sistem demokr\u00e1tiko, ekonomiyas mikstas (mesklando el merkato libbero kon aspektos de intervension o aksion estatal enel estado del bienestar), la aliansa kon los Estados Unidos i la partisipasion en la OTAN. Afilu la definisi\u00f3n pol\u00edtika kale ser trokada, deke estas karakter\u00edstikas no son \u00fanikas para la Evropa Oksidentala. La partida de Evropa en dos es mas por razones istorikas ke jeografikas. Dempues de la Sigunda Gerra Mondiala, Evropa ked\u00f3 partida en dos rejiones politikamente diferentes, d'aki ke Gresia es konsiderada en Evropa Oksidentala, anke est\u00e1 mas al oryente ke Lituania i Estonia. La mayor parte de los payises ke konforman la reji\u00f3n son my\u00e9mbros de la Union Evropea."}
{"id": "9968", "revid": "4984", "url": "https://lad.wikipedia.org/wiki?curid=9968", "title": "Lingua malteza", "text": "El maltez es una de las linguas semitikas i la unika de esta famiya ke se eskrive en la su forma ofisiala kon el alefbet latino. En maltez la lingua se yama \"il-Malti\" (ke sinyifika literalmente \"el maltez\"). Asemeja munsho al arabo, por ser derivada de una forma suya antika. Sin embargo, porke esta lingua se dezvelopo en las izlas maltezas, por kuyo kondjunto es kompuesto un arkipelago muy serkano ala izla italiana de Sisilia, el maltez tomo enfluensias sinyifikativas del sisiliano i ademas unas kuantas del italiano. Estas enfluensias fueron tan espandidas ke la parte del vokabulario maltez derivada de linguas italikas se estima en serka de sinkuenta por sien.\nEgzempios.\nEste egzempio es tomado del prim\u00e9r artikolo de la Deklarasion Universala de los Diritos Umanos:"}
{"id": "9969", "revid": "15325", "url": "https://lad.wikipedia.org/wiki?curid=9969", "title": "Muhamad", "text": "Muhamad (La Meka, aproks. el 26 de Avril de 570 \u2014 Medina, 8 de Djunio de 632) era el navi (\"nabi\" \u0646\u0628\u064a) fondador del islam. Su nombre kompleto en lingua ar\u00e1biga es Abu l-Qasim Muhammad ibn \u2018Abd All\u0101h al-Hashimi al-Qurashi, del kualo se melda en djudeo-espanyol su nombre \"Muhammad\" (\u0645\u064f\u062d\u064e\u0645\u0650\u0651\u062f), se obtiene \"Muhamad\".\nD'ak\u00f3dro kon el islam, Muhamad es yamado el \"ultimo de los neviim\" (\"j\u0101tim al-anbiy\u0101'\" \u062e\u0627\u062a\u0645 \u0627\u0644\u0623\u0646\u0628\u064a\u0627\u0621), por ser el \u00faltimo munchos mesajeros, enviados por El Dio para espartir el su mesaje, el kualo, asigun el islam, es el mismo ke tin\u00edan dicho los anteriores neviim, entre los kualos Ibrahim (Avraam Avinu), Isa (Yeshu) i Musa (Moshe Rabenu)."}
{"id": "9973", "revid": "209", "url": "https://lad.wikipedia.org/wiki?curid=9973", "title": "Mahomat", "text": ""}
{"id": "9974", "revid": "7321", "url": "https://lad.wikipedia.org/wiki?curid=9974", "title": "Deklarasion Universala de los Diritos Umanos", "text": "La Deklarasion Universala de los Diritos Umanos (DUDU) es un dokumento deklarativo tomado por la Asamblea Jenerala de las Nasiones Unidas en su Resolusion 217 A (III), el 10 de Disiembre de 1948 en Paris, la kuala tiene inkluidos los diritos umanos konsiderados b\u00e1sikos.\nLa union de esta deklarasion i los Ak\u00f3dros Internasionales de Diritos Umanos i sus Protokolos kuvren lo ke se yama la Karta Internasionala de Diritos Umanos. Mientres ke la Deklarasion es jeneralmente un dokumento orientativo, los ak\u00f3dros son tratados internasionales en los kualos los payises ke los firman kale kumplir kon eyos. Asigun el livro Guinness de Rekords, la DUDU es el dokumento tradusido a m\u00e1s linguas enel mundo (en el anyo 2004 egzist\u00edan tradulsiyones en mas de 330 linguas)."}
{"id": "9975", "revid": "18091", "url": "https://lad.wikipedia.org/wiki?curid=9975", "title": "Desyerto del Sahara", "text": "El desy\u00e9rto del Sahara es el desyerto kalido m\u00e1s grande del mundo, el kualo tiene unos 9.065.000 km\u00b2 de ekstension. Se topa enel nord de Afrika, separando el kontinente en dos rejiones: \u00c1frika mediterr\u00e1nea al nord i \u00c1frika subsahariana al sud. Limita al este kon la mar Kolorada, i al oksidente kon el oseano Atlantiko; al norte kon las montanyas Atlas i la mar Mediterraneo. Tiene m\u00e1s de 2.5 milyones de anyos. El su nombre tiene su orijin enel biervo arabo \"\u1e63a\u1e25r\u0101\u02be\" \u0635\u062d\u0631\u0627\u0621 (desyerto). Esta ekstendido por 11 payises: Arjelia, Tunesia, Marroko , Sahara Oksidental, Mauritania, Mali, Nijer, Libia, Chad, Ayifto i Sudan, afilu es konosido ke el Sahara se achika i krese periodikamente, por lo ke sus frontieras no siempre son presisas.\nEste desyerto se topa en kaji todos los payises del nord de Afrika ande la kultura araba es la mas emportante. Las dunas de arena empiesan serka del Alto Atlas i yegan asta las rejiones tropikalas al sud. Enel Alto Atlas, s\u00f3lu se topan arvoles asta unos metros de los rios flakos i kon poka agua. Afilu estos arvoles son muy v\u00e9dres, aziendo kontrasto kon la arena de la rejion. Tambien se topan muchas palmeras de datiles. Algunas veses los oasis tienen kanales para uzar el agua para arrufiar la siembra. Los tuareg yaman en su lingua tamazight a kaji todo el Sahara: Tener\u00e9 (El Desolado); ahu\u00e9ra de la nasi\u00f3n Tuareg el biervo \"Tener\u00e9\" sinyifika prinsipalmente el \"desyerto del desyerto\", la reji\u00f3n sentrala i mas seka del Sahara.\nPayises enel Sahara.\nLos sigientes payises se ankontran total o parsialmente kuvridos por el Sahara."}
{"id": "9976", "revid": "18091", "url": "https://lad.wikipedia.org/wiki?curid=9976", "title": "Angela Merkel", "text": "Angela Dorothea Merkel (nasida komo Angela Dorothea Kasner en Amburgo, Almania, el 17 de Djulio de 1954) es una politika almana, kanzilyera del su payis desde el anyo 2005.\nMerkel es mi\u00e9mbro i prezidenta del partito Union Demokrata Kristyana de Almania (\u00e9n alm\u00e1n \"Christlich-Demokratische Union Deutschlands\") desde el anyo 2000 i endemas diputada del Bundestag, la kamara basha del parlamento alm\u00e1n, ande representa a un grup de distritos ke inkluye los de Pomerania Oksidentala i R\u00fcgen, ansina komo la sivdad de Stralsund, en la beira de la Mar Baltiko. Es la prim\u00e9ra mujer ke govyerna Almania desde los diyas de la Emperatrisa Te\u00f3fano Skleraina i es oy endiya una de las mujeres mas puederozas del mundo, asigun el magazin Forbes.\nEl 16 de Marso del anyo 2008, Merkel vijit\u00f3 Israel, para felisitar al payis en el su 60ien aniversario"}
{"id": "9977", "revid": "453", "url": "https://lad.wikipedia.org/wiki?curid=9977", "title": "Sfenks", "text": "En la mitolojiya gr\u00e9ga, la Sfenks (en gr\u00e9go antiko \"\u03a3\u03c6\u03af\u03b3\u03be\", biervo relasionado kon \"\u03c3\u03c6\u03af\u03b3\u03b3\u03c9\", \u2018estrangular\u2019) era un demon de destruksiyon i negro mazal, el kualo se apresentava kon f\u00e1cha de mujer, puerpo de leon i alas de pasharo, anke en el Antiko Ayifto, una sfenks era un ser fabulozo apresentado jeneralmente komo un leon apozado kon kavesa de ombre. Las sfenks konformavan parte de la kompleksa mitolojiya ayifsiana. En Ayifto, la sfenks era el siman de la famiya de Par\u00f3."}
{"id": "9980", "revid": "18091", "url": "https://lad.wikipedia.org/wiki?curid=9980", "title": "Llivia", "text": "Llivia (Ll\u00edvia ofisialmente i en lingua katalana) es un eksklave de Espanya en Fransia. Se trata de una munisipalidad ubikada a 153 kil\u00f3metros al nord de la kapital de su provinsia, la Djirona, entornada kompletamente por Fransia, asigun el Tratado de los Pirineos del anyo 1659. \nEn la sivdad vieja de Llivia se topa la Farmasiya Esteve, una farmasiya de orijin medieval aperturada al empesijo del sy\u00e9klo XV i trokada dempues en un muzeyo."}
{"id": "9981", "revid": "7321", "url": "https://lad.wikipedia.org/wiki?curid=9981", "title": "Provinsia", "text": " Please do not delete this redirect. It should remain linked to this Wikidata item."}
{"id": "9983", "revid": "18091", "url": "https://lad.wikipedia.org/wiki?curid=9983", "title": "El Amaneser", "text": "El Amaneser es un magazin insertado endjuntamente kon el Djurnal \u015ealom, kon frekuensa mensuala. Es publikado por el Sentro de Investigasyones sovre la Kultura Sefardi Otomana-Turka desde Marso del anyo 2005. Es la sigunda revista enel mundo publikada kompletamente en lingua djudeo-espanyola dempues de Aki Yerushalayim en Israel. Endemas de ser espartida de grasia kon el djurnal, la revista tiene suskriptores de munchos payises del mundo, afilu Japon, Kina i Filipinas."}
{"id": "9984", "revid": "20820", "url": "https://lad.wikipedia.org/wiki?curid=9984", "title": "Belogrado", "text": "Belgrado (en serbio: Beograd; \"la sivdad blanka\", eskrito en alefbet kir\u00edliko \u0411\u0435\u043e\u0433\u0440\u0430\u0434) es la sivdad kapitala de la Rep\u00favlika de Serbia i la sivdad m\u00e1s grande la antika Djugoslavia.\nSivdades ermanadas.\nEndemas, Belogrado tiene ak\u00f3dros de amistad i de kooperasion kon otras sivdades:\nEn Jenero de 2007, la sivdad establesi\u00f3 un muevo ak\u00f3dro de ermanamiento kon Lahore, Pakistan, el kualo se espera desvelopar."}
{"id": "9985", "revid": "9084", "url": "https://lad.wikipedia.org/wiki?curid=9985", "title": "David Ben Gurion", "text": "David Ben-Gurion (en ivrit \u05d3\u05b8\u05bc\u05d5\u05b4\u05d3 \u05d1\u05b6\u05bc\u05df\u05be\u05d2\u05bc\u05d5\u05bc\u05e8\u05b0\u05d9\u05d5\u05b9\u05df). L\u00edder zionista, djurnalista, politiko i estadista yisrael\u00ed era el Prim\u00e9r Ministro de Israel entre los anyos 1948 i 1954 i endemas entre los anyos 1955 i 1963 i uno de los prinsipales bregadores por el establesimiento del Estado djudio. Ben-Gurion deklar\u00f3 ofisialmente la independensia del Estado de Israel, el 14 de Mayo de 1948.\nChik\u00e9s i mansev\u00e9s.\nDavid Ben Gurion nasio komo David Gr\u00fcn en la viya de P\u0142o\u0144sk, Polonia (para akeyos diyas parte del Imperio Ruso) el 16 de Oktubre de 1886. De chiko fue elevo de un \u00abheder\u00bb, eskola tradisionala primaria djudia relijioza. Dempues de la muerte de su madre, Sheindl, kuando el tin\u00eda 11 anyos, se fue a una eskola fondada por el su padre, Avigdor, kon el kualo ambez\u00f3 ivrit, sus kreyensias zionistas i sosyalistas. El antisemitizmo ke se biv\u00eda en la Evropa Orientala de empesijos del sy\u00e9klo XX i afitos komo el pogrom de Chisinau de 1903, kriaron influensa en su visyon de vida. Ansina, kuando ainda era un mansevo, fond\u00f3 endjuntamente kon unos amigos de P\u0142o\u0144sk un movimento de mansevos djudios, \u00abEzra\u00bb, el kualo ajudava a los mansevos zionistas dezeyozos de azer aliya kon el ambezamiento del ivrit i de lavores del kampo. Kuando tin\u00eda 18 anyos se fue a bivir a Varsovia i se izo myembro del partito politiko zionista sosyalista \u00abPo'alei Zion\u00bb (en ivrit, \"lavorantes zionistas\"), razon por la kuala fue yevado a prizi\u00f3n dos veses durante la Revolusion Rusa de 1905. En 1906, de edad de 20 anyos, desidi\u00f3 azer aliya, anke la Tierra Santa ainda se ankontrava basho kontrolo del Imperio Otomano, durante la yamada Sigunda Aliya.\nMurio en Sde Boker, Israel, el 1 de Disiembre de 1973. "}
{"id": "9987", "revid": "7321", "url": "https://lad.wikipedia.org/wiki?curid=9987", "title": "Diskorso", "text": "El diskorso es el proseso de kambyar byervos. Nela gram\u00e1tika, son dos tipos del diskorso, direkto i indirekto.\nEl diskorso direkto reporta los byervos exaktos del favlante, komo se fueron dichos.\nEsh.\nMoshe disho \u00abMe vo a echarme. \u00bb\nEl diskorso direkto es la manera mas kolay i objektivo de reportar los byervos de alguno. Nela skritura, metemos los byervos exaktos en markas de kuotasyon, \u201c \u201d o \u00ab \u00bb.\nEntre los verbos ke introduzga el diskorso direkto son \u201cdizir\u201d, \u201cdemandar\u201d, \u201creportar\u201d, \u201cexijir\u201d, \u201cpruntar/preguntar\u201d, ets.\nEl diskorso indirekto refraza los byervos de alguno sin repetirlos exaktamente.\nEsh.\nMoshe disho ke el se iya a echarse.\nKuando se transforma diskorso del direkto al indirekto, la fraza introduktorya no se troka, ma son diversos elementos ke si se trokan:\n\u2022 los tempos del verbo i los modos del verbo\no Verbo introduktoryo nel prezente, nel futuro o nel kondisyonal\no Verbo introduktoryo en un tempo pasado\no Trokamyentos en las kondisyones hipot\u00e9tikas\n\u2022 las infleksyones personales del verbo\n\u2022 pronombres personales\n\u2022 pronombres posesivos i adjektivales \n\u2022 adjektivos demonstrativos\nI. Los tempos del verbo\n1) Verbo introduktoryo nel prezente, nel futuro o nel kondisyonal\nKuando el verbo ke introduzga el diskorso es en el prezente, futuro o kondisyonal se puede trokar el diskorso del direkto a indirekto sin trokamyentos del tempo. Not\u00e1 ke dayinda se trokan pronombres i personas del verbo. El modo indikativo i el modo subjontivo komparten los mezmos trokamyentos.\nEsh.\nTsvi dize \u00abMe plazen los films de Bergman.\u00bb\nTsvi dize ke lo plazen los films de Bergman.\nSara dize \u00abEden no kreya ke yo ste en Miami.\u00bb\nSara dize ke Eden no kreya ke eya ste en Miami.\nTali dize \u00abNo me emporta la politika.\u00bb\nTali dize ke no la emporta la politika.\nGalit reportariya \u00abNo veygo nada.\u00bb\nGalit reportariya ke no veya nada.\nGalit reportariya \u00abNo vedi nada.\u00bb\nGalit reportariya ke no vido nada.\n2) Verbo introduktoryo nel un tempo pasado\nKale ke se trokan:\n\"a) Prezente al imperfekto\"\nYoni konfes\u00f3 \u00abEl film me asusta.\u00bb \nYoni konfes\u00f3 ke el film lo asustava.\nSara disho \u00abEden no kreya ke yo este en Miami.\u00bb\nSara disho ke Eden no kreyiya ke eya estuvyera en Miami.\n\"b) El perfekto al pluperfekto\"\nYoni konfes\u00f3 \u00abEl film me asust\u00f3.\u00bb \nYoni konfes\u00f3 ke el film lo aviya asustado.\n\" Ma, no el imperfekto o pluperfekto . . .\"\nYoni konfes\u00f3 \u00abEl film me asustava.\u00bb \nYoni konfes\u00f3 ke el film lo asustava.\nYoni konfes\u00f3 \u00abAntes de vinir, la reputasyon del film mi aviya asustado.\u00bb \nYoni konfes\u00f3 ke antes de vinir, la reputasyon del film lo aviya asustado.\nAmbas situasyones puede aplikar insyeme . .\nSara disho \u00abEden no krey\u00f3 ke yo estuvyera en Miami.\u00bb\nSara disho ke Eden no aviya kreyido ke eya estuvyera en Miami.\n\"c) El futuro semples al perfekto del kondisyonal\"\nYoni konfes\u00f3 \u00abEl film mi asustar\u00e1.\u00bb \nYoni konfes\u00f3 ke el film lo avriya asustado.\nSara disho \u00abEden no kreyer\u00e1 ke yo stuvyera en Miami.\u00bb\nSara disho ke Eden no avriya kreyido ke eya stuvyera en Miami.\n\"d) El kondisyonal al perfekto del kondisyonal\"\nYoni konfes\u00f3 \u00abEl film mi asustariya.\u00bb \nYoni konfes\u00f3 ke el film lo avriya asustado.\nSara disho \u00abEden no kreyeriya ke yo stuvyera en Miami.\u00bb\nSara disho ke Eden no avriya kreyido ke eya stuvyera en Miami.\n\"Notamos ke Spanyol no distinge entre los modos futuro i kondisyonal nel diskorso indirekto reportado del pasado.\"\n3) Trokamyentos en las kondisyones ipot\u00e9tikas\nLa kondisyon ipot\u00e9tika dela realdad\n\"a. Del prezente al kondisyonal:\"\nGalit disho \u00abSi tenemos tempo vamos insyeme.\u00bb\nGalit disho ke si teniyan tempo iriyan insyeme.\n\"b. Del futuro al pluperfekto del subjontivo i perfekto del kondisyonal:\"\nGalit disho \u00abSi tendremos tempo iremos insyeme.\u00bb\nGalit disho ke si uvyeran tempo avriyan ido insyeme.\n\"La kondisyon ipot\u00e9tika dela posibilidad\"\n\"a. Del imperfekto del subjontivo i del kondisyonal al pluperfekto del subjontivo i al perfekto del kondisyonal:\"\nGalit disho \u00abSi tenyeramos tempo iriyamos insyeme.\u00bb\nGalit disho ke si uvyeran tenido tempo avriyan ido insyeme.\n\"La kondisyon ipot\u00e9tika dela irrealidad mantyene los tempos:\"\n\"a. Del imperfekto del subjontivo i del kondisyonal al pluperfekto del subjontivo i al perfekto del kondisyonal:\"\nGalit disho \u00abSi uvyeramos tenido tempo avriyan ido insyeme.\u00bb\nGalit disho ke si uvyeran tenido tempo avriyan ido insyeme.\nII. Las infleksyones personales del verbo\n\"Si el verbo introduktoryo es en la tersera persona i el subjeto del diskorso direkto es en las personas la primera o la segunda, el subjeto del diskorso direkto vyene transformado ala tersera persona.\"\nYonatan admity\u00f3 \u00abYerri.\u00bb\nYonatan admity\u00f3 ke yerr\u00f3.\n\"Si el verbo indroduktivo es en las personas la primera o la segunda, jeneralmente el subjeto no se troka.\"\nYo admit\u00ed \u00abYerri.\u00bb\nYo admit\u00ed ke yerr\u00ed.\nDizites \u00abNo la desho!\u00bb\nDizites ke no la deshavas. \n\"Si la fraza indroduktivo kontyene los pronombres los objektivos \u2018te\u2019 o \u2018vos\u2019, jeneralmente ni el subjeto ni el objeto se troka.\"\nTe digo \u00abNo te desho!\u00bb\nTe digo ke no te desho. \n\"Si la fraza indroduktivo kontyene los pronombres los objektivos \u2019me\u2019 o \u2018mos\u2019, jeneralmente un pronombre objeto dela segunda persona se troka ala primera persona.\"\nMe dizes \u00abNo te desho!\u00bb\nMe dizes ke no me deshas. \nIII. Pronombres personales\nTali dize \u00abNo me emporta la politika.\u00bb\nTali dize ke no la emporta la politika.\nYoni konfes\u00f3 \u00abEl film mi asustariya.\u00bb \nYoni konfes\u00f3 ke el film lo avriya asustado."}
{"id": "9990", "revid": "155", "url": "https://lad.wikipedia.org/wiki?curid=9990", "title": "Turnesol", "text": "Turnesol (\"Helianthus annuus\") es una mata de la famiya \"Asteraceae\" i de orijin amerikano, la kuala es sembrada en todo el mundo komo ornamento i endemas para uzar las semiyas de sus flores, las kualas son uzadas para azer azete. Es yamada ansina deke su flor turna todo el diya mirando verso el sol. La mata puede kreser asta varios metros, kon pokas ojas y las flores pueden ser de kolor amariyo, portokal i afilu moreno.\nEl azete kitado de las semiyas, yamado azete de turnesol, es empiegado en la kuzina para friyir i azer biodiesel para mover otomobiles, otobuses i kamiones. Endemas, las semiyas se pueden azer arina para kon eya azer kumida para trupas de bestias. Los kolonos espanyoles yevaron el turnesol a Evropa enel empesijo del sy\u00e9klo XVI"}
{"id": "9991", "revid": "6967", "url": "https://lad.wikipedia.org/wiki?curid=9991", "title": "Yaprak", "text": "Las yaprakes son las ojas de parra inchidas de arroz, el kualo puede yevar o no karne, son un plato tipiko de la kumida sefaradi, espesialmente de akeyas komunitas kon orijin en las rejiones del Imperio Otomano; la oja de parra es jeneralmente de una uva yamada uva sultana, la kuala parese una kol arizada. El biervo viene del turkano \"yaprak\", el kualo sinyifika \"oja\". En los Balkanes se uzan las ojas de brokoli. Si yevan karne, se yevan a la meza kon yaurt."}
{"id": "9992", "revid": "18091", "url": "https://lad.wikipedia.org/wiki?curid=9992", "title": "Buenos Ayres", "text": "La sivdad de Buenos Ayres (su nombre ofisial es \"Ciudad Aut\u00f3noma de Buenos Aires\" en kastilyano) o yamada Kapitala Federala por ser sede del govierno federal arjentino es la kapitala de la Repuvlika Arjentina. Se topa en la rejion sentro-este del payis, ensima de la beira oksidentala del R\u00edo de la Plata, en las Pampas. Es una sivdad de unos 3 milyones de avitantes, la kuala konforma parte de un area metropolitana yamada Gran Buenos Ayres, la kuala tiene kaji 13 milyones de avitantes, la mas grande del payis. Ansina, el Gran Buenos Ayres es una de las sivdades mas grandes del mundo i es un sentro emportante de aktividad kulturala, industriala, intelektuala i akademika. La sivdad es una sivdad otonoma, la kuala es una de las 24 provinsias en las kualas el payis se ankontra dividido. \nGoverno.\nLa sivdad esta dividida ofisialmente en 15 komunas, ke inkluyen uno o mas de sus 48 kuartieres.\nAkodros.\nSivdades ermanas.\nLa sivdad de Buenos Ayres es ermanada, entre otras, kon las sigientes sivdades:"}
{"id": "9993", "revid": "202633", "url": "https://lad.wikipedia.org/wiki?curid=9993", "title": "Dolar de los Estados Unidos", "text": "El Dolar de Estados Unidos es la unidad monetaria ofisial de los Estatos Unitos d'Amerika. Anke este klasa de d\u00f3lares s\u00f3lu se aze en Estados Unidos, otros payises la uzan komo moneda ofisiala, komo Ekvador, Timor Oryentala, El Salvador i Panama, a traverso de ak\u00f3dros o para trokar sus par\u00e1s nasionalas poko valutozas. El kodigo ISO 4217 para estas par\u00e1s es USD i el siman uzado para apresentar el dolar es US$, ande \"US\" sinyifika \"United States\", \"Estados Unidos\"."}
{"id": "9994", "revid": "1207", "url": "https://lad.wikipedia.org/wiki?curid=9994", "title": "US$", "text": ""}
{"id": "9996", "revid": "4628", "url": "https://lad.wikipedia.org/wiki?curid=9996", "title": "Sivdad globala", "text": "Sivdad globala o sivdad mondiala es un konsepto de jeografiya de las sivdades dezvelopado por el departamento de Jeografiya de la Universita de Loughborough. Esta definision es uzada en akeyas sivdades ke tienen syertas karakteristikas por modo de la globalizasiyon i al kresimyento de las sivdades. Las \"sivdades globalas\" son las ke tienen un efekto direkto en los menesteres mondialos a traverso de algo mas ke s\u00f3lu medio sosyal-ekon\u00f3miko, kon influensa en la kultura i la politika. Este biervo fue definido por \"Saskia Sassen\", aziendo referensia a Londra, Mueva York, Paris i Tokio, en kontro del biervo megasivdad, en su ovra de 1991 yamada \"La Sivdad Globala\".\nKarakter\u00edstikas.\nPara alkunos, Londra, Mueva York, Paris i Tokio sy\u00e9mpre estan konsideradas komo las \"katro grandes\" sivdades del mundo - endemas de ser un siman del kapitalizmo global. Afilu, munchos otros akademikos azen la lista de sivdades globalas kon otras."}
{"id": "9997", "revid": "1207", "url": "https://lad.wikipedia.org/wiki?curid=9997", "title": "USD", "text": ""}
{"id": "9998", "revid": "209", "url": "https://lad.wikipedia.org/wiki?curid=9998", "title": "NIS", "text": ""}
{"id": "9999", "revid": "209", "url": "https://lad.wikipedia.org/wiki?curid=9999", "title": "EUR", "text": ""}
{"id": "10000", "revid": "18091", "url": "https://lad.wikipedia.org/wiki?curid=10000", "title": "Ajenos nunka mas (filmo)", "text": "Ajenos nunka mas (titolo orijinal en inglez: Strangers No More) es un filmo dokumentalo kurto enriva de una eskola en Tel Aviv, en la kuala los ninyos de 48 diferentes payises i kada uno kon su orijin arrivan endjuntos para ambezar. El filmo va enriva de tres elevos: Johannes, de Eritrea; Esther, de Sud-Afrika i Mohammed, de Darfur, los kualos ugrashean para akostumbrarsen a bivir en Israel, ambezan ivrit i leat leat amostran las istoryas de las sus vidas. El filmo es echo en la eskola Bialik-Rogozin en Tel Aviv. Esta produsido i dirijido por Karen Goodman i Kirk Simon de la entreprisa Simon &amp; Goodman Picture Company; esta kompanyia tiene resivido katro premios Oscar i tres Emmys. El filmo resivi\u00f3 el premio Oscar por Amijor Filmo Dokumentalo Kurto enel anyo 2011."}
{"id": "10002", "revid": "6967", "url": "https://lad.wikipedia.org/wiki?curid=10002", "title": "Eritrea", "text": "Eritrea es un payis de Afrika Oryentala. Tiene las sus frontieras al nord i al oeste kon Sudan; al sud con Etiopia i Djibuti; el este del payis esta konformado por la beira kon la Mar Kolorada. La etimolojiya del su nombre viene del biervo gr\u00e9go \"eritros\", ke sinyifika \u00abkolorado\u00bb. El payis resivi\u00f3 su independensia de Etiopia enel anyo 1993, lo kualo aze al payis uno de los mas djovenes del mundo.\nIstorya.\nAsta el anyo 1890, kuando Italia la izo su kolonia, la rejiion yamada Eritrea Italiana konform\u00f3 parte de varios reynos de la reji\u00f3n. El Reino de Italia kri\u00f3 la kolonia de Eritrea en este anyo i konform\u00f3 parte del imperio asta dempues de la sigunda gerra mondiala, kon las mismas frontieras ke tiene aktualmente el payis. \nLos italianos trusheron un grande dezvelopamiento a la Eritrea Italiana, desde la agrikultura asta las industrias b\u00e1sikas i la infrastruktura. La kapitala, Asmara tuvi\u00f3 un dezvelopamiento arkitektoniko (espesialmente en Art Deco) ke ainda oy endiya es apresiado. En la anyada de 1940 la kolonia de Eritrea tin\u00eda unos 100.000 kolonos, i esto jener\u00f3 influensa en la arkitektura de alkunas de sus sivdades i en la reliji\u00f3n. Enel anyo 1941, Eritrea fue konkistada por los inglezes i fue echa parte del Imperio Britaniko. Enel anyo 1952 Eritrea izo parte de una federasiyon kon Etiopia asta el anyo 1962, kuando la federasiyon fue akavada i Eritrea fue echa una provinsia mas del payis. Antonses se kri\u00f3 un movimento de resistensia en kontro del imperio etiopiko ke kresi\u00f3 asta yegar a una gerra enel anyo 1983. Enel anyo 1987, ya basho kontrolo del \"Frente Popular para la Libertad de Eritrea\", es deklarada rejion otonoma ari\u00e9ntro de Etiopia. Enel anyo [1993 se aze independiente i el payis es rekonosido, lo kualo no izo ke el payis no yegara a gerrerar kon teman en 1996 i kon Etiopia dos vezes en los anyos 1997 i 2000. La ultima gerra fue detenida shukur a los eshu\u00e9rsos de las Nasiones Unitas, endemas ke enel anyo 2002, la Korte Internasionala de Djustisia establesio las frontieras entre los dos payises, anke Etiopia ainda no aksepta esta resolusiyon i ainda egziste el perikolo de una gerra."}
{"id": "10003", "revid": "18091", "url": "https://lad.wikipedia.org/wiki?curid=10003", "title": "Afrika del Norte", "text": "Afrika de Nord o Afrika del Norte es la reji\u00f3n m\u00e1s al nord del kontinente afrikano. Esta rejion tiene sus limitos al nord kon la mar Mediterr\u00e1neo, al este kon la mar Kolorada i el Sinai, al oeste con el oseano Atlantiko i al sud con el desyerto del Sahara. El Maghreb es parte de Afrika del Nord. \nKlima i Jeografiya.\nLos klimas de Afrika del Nord son: klima mediterr\u00e1neo, klima de estepas i des\u00e9rtiko. El nord de Afrika esta yeno de montanyas, komo el Gran Atlas, Atlas Medio, Anti-Atlas, Atlas Chiki, el Atlas del Sahara, el Ahaggar i rejiones komo la meseta Tasili, el desyerto de Libia i los montes Tummo. Los montes m\u00e1s altos de esta reji\u00f3n son: en Marroko el monte Toubkal con 4165 m. i en Arjelia el monte Tahat kon 2918 m.\nIdrografiya.\nR\u00edos Umerbiya, Uadi Draa, Sebou, Mouluya i Cheliff al oeste i el r\u00edo Nilo al oryente. Egzisten munchas lagunas saladas yamadas \"chotts\".\nEkonomiya.\nAgrikultura.\nLa rikza de Ayifto, desde la antikit\u00e1, esta bazada en la agrikultura i los kampos se az\u00edan fertiles kon el lodo de las kresidas anualas del Nilo. En Marroko, el 48% de la povlasi\u00f3n lavora en la agrikultura; los prinsipales produktos se esta reji\u00f3n son trigo, uvas, asukar, algodon, olivas, sevada, portokales, limones i arroz.\nGanado i peshka.\nEn Afrika del Nord se tienen trupas grandes de kavras, kodreros i gameos, espesialmente en las rejiones sekas. Marroko es el prinsipal produktor de sardinas del mundo i tambien es grande la produksiyon de espondjas.\nMinas.\nEl petroleo i el gaz natural son rikezas muy emportantes ma tambien se topa plomo, sal, karvon, plata i fosfatos.\nIndustria.\nLa industria m\u00e1s dezvelopada es el turismo. Las pir\u00e1mides, fraguas antikas i objektos del Antiko Ayifto milenaria azen ke muncha djente viaje al payis.\nDemografiya.\nGrupos \u00e9tnikos:\nLinguas:\nReligiones:"}
{"id": "10004", "revid": "16", "url": "https://lad.wikipedia.org/wiki?curid=10004", "title": "Komersio", "text": "Komersyo sinyifika el sistema entero de ekonomiya ke konstituye la ambyentasyon por negosyos, ansi yamados komersyales. El sistema inkluye otros sistemas legales, ekonomikos, politikos, sosyales, kulturales i de teknolojiya ke son operando en kualker payiz o red de payizes. Tambyen, el komersyo se puede ser definido komo un segundo komponente de negosyos ke inkluye toda l'aktivit\u00e1 ke kontribuye al transfirir de byenes de fazyendo al konsumador."}
{"id": "10005", "revid": "1207", "url": "https://lad.wikipedia.org/wiki?curid=10005", "title": "Estatos Unidos d'Amerika", "text": ""}
{"id": "10006", "revid": "20820", "url": "https://lad.wikipedia.org/wiki?curid=10006", "title": "Nasyones Unidas", "text": "La Organizasy\u00f3n delas Nasyones Unidas (ONU) o simplemente Nasyones Unidas es la mas grande organizasi\u00f3n internasionala ke eksiste. Est\u00e1 definida como una asosiaci\u00f3n de govierno mondial con el buto de hazer kolay los acodros en Diricho internacional, la paz i seguridad internacionalas, el desvelopamiento ekon\u00f3miko i sotsial, los menesteres humanitarios i los diritos humanos. La ONU fue criada el 24 de Octubre de 1945 en la civdad de San Francisco por 51 payises, dempu\u00e9s de la Sigunda Guerra Mondiala, con la sinyatura de la Carta de las Naciones Unidas.\nDesde su sede en la civdad de Mueva York, los payises miembros de la ONU i otras organizaciones lisionadas lavoran enjuntamente para desidar enriva de temas emportantes para el mundo. La ONU est\u00e1 conformada por varias sub-organizaciones, como la Asamblea Generala, el Consejo de Seguridad, el Consejo Econ\u00f3mico i Social, la Secretariya Generala i la Corte Internacionala de Justicia. La ONU se ancontra dirigida por el Secretario General. El actual es Ban Ki-moon de Korea del Sud, desde el 1 de Jenero de 2007, trocando al ghaneso Kofi Annan."}
{"id": "10007", "revid": "209", "url": "https://lad.wikipedia.org/wiki?curid=10007", "title": "Nasiones Unitas", "text": ""}
{"id": "10008", "revid": "209", "url": "https://lad.wikipedia.org/wiki?curid=10008", "title": "ONU", "text": ""}
{"id": "10009", "revid": "209", "url": "https://lad.wikipedia.org/wiki?curid=10009", "title": "Nasiones Unidas", "text": ""}
{"id": "10010", "revid": "209", "url": "https://lad.wikipedia.org/wiki?curid=10010", "title": "Lingua kineza", "text": ""}
{"id": "10011", "revid": "18091", "url": "https://lad.wikipedia.org/wiki?curid=10011", "title": "Repuvlika Popular Kina", "text": "La Repuvlika Popular de Kina (en lingua kineza \u4e2d\u534e\u4eba\u6c11\u5171\u548c\u56fd, \"Zh\u014dnghu\u00e1 R\u00e9nm\u00edn G\u00f2ngh\u00e9gu\u00f3\"), yamada jeneralmente Kina (\u4e2d\u56fd, \"Zh\u014dnggu\u00f3\"), es el payis m\u00e1s grande de Asya Oryentala, ansina komo el m\u00e1s povlado del mundo, kon m\u00e1s de 1.300 milyones de avitantes, aproksimadamente la sinkena parte de la povlasiyon mondiala. Kina es una rep\u00favlika sosyalista goviernada por el Partido Komunista de Kina, asig\u00fan una rejima de un uniko partido, el kualo administra 22 provinsias, sinko rejiones ot\u00f3nomas (Xinjiang, Mongolia Interior, Tibet, Ningxia i Guangxi), katro munisipalidades (Pek\u00edn, Tianjin, Shangh\u00e1i, i Chongqing) i dos Rejiones Espesialas kon un alto nivel de otogovierno (Hong Kong i Makao). Su sivdad kapitala es Peking i la sivdad m\u00e1s grande del payis es Shanghai.\n&lt;br&gt;"}
{"id": "10013", "revid": "8933", "url": "https://lad.wikipedia.org/wiki?curid=10013", "title": "Kina", "text": "Kina puede azer referensia a:"}
{"id": "10015", "revid": "7321", "url": "https://lad.wikipedia.org/wiki?curid=10015", "title": "Filmo dokumentalo", "text": "Un filmo dokumentalo es la apresentasiyon de la realidad a traverso de un filmo. La organizasiyon i estruktura de im\u00e1jenes, sonetes, tekstos i entrevistas asig\u00fan el punto de vista del direktor define el tipo de dokumentalo.\nEl orden enel kualo estan apresentados estos objektos, la imaje del avl\u00e1nte enel filmo, el orijin de estos objektos \u2014 vedraderos, apresentasiones, infografiyas, ets. \u2014 jeneran una tantos diferentes formatos de filmo dokumentalo, ke van desde el dokumentalo puro asta los de djurnalismo, el dokudrama (filmo enel kualo los personajes vedraderos azen de eyos mismos) i asta el dokumental mintirozo konosido komo \"Mockumentary\"."}
{"id": "10016", "revid": "7331", "url": "https://lad.wikipedia.org/wiki?curid=10016", "title": "Ding Dong", "text": "Ding Dong es una kantika pop kantada por la kantadera yisraeliana Dana International, la kuala va ser kantada enel konkorso Kdam Eurovision 2011 el 8 de Marso, ande va ser elijir la kansion ke va yevar la medin\u00e1 para el konkorso Eurovision 2011 en D\u00fcsseldorf, Almania. Va ser distrivuyida komo un single algunos diyas dempues de la final nasionala.\nLa kantika no yeg\u00f3 ala final del konkorso, enel kualo gan\u00f3 la kantika de Azerbaijan, Running scared."}
{"id": "10017", "revid": "639", "url": "https://lad.wikipedia.org/wiki?curid=10017", "title": "Lingua latina", "text": ""}
{"id": "10018", "revid": "18091", "url": "https://lad.wikipedia.org/wiki?curid=10018", "title": "Paizes Bashos", "text": "Los Payises Bashos (en neerlandez: \"Nederland\") es un payis evropeo el kualo konforma parte del Reyno de los Payises Bashos (\"Koninkrijk der Nederlanden\"), el kualo se konforma endemas de las isolas de Aruba, Kurasao i Sint Maarten. Es my\u00e9mbro de la Union Evropea (UE). En los Payises Bashos se topa la organizasiyon i la administrasiyon del reyno, i es la sede ofisiala de la Famiya Real Olandesa, ansina komo de sus autoridades exekutivas, lejislativas i djudisialas. \nKomo lo dize el su nombre, el payis est\u00e1 konformado por tierras (\"land\") bashas (\"neder\") de las kualas una tres\u00e9ra parte est\u00e1 al nivel del mar o por debasho de este. Jeneralmente es yamado kon el nombre de su reji\u00f3n ist\u00f3rika m\u00e1s konosida i emportante, Olanda, ubikada al oksidente del payis. Su lingua ofisiala es tambi\u00e9n yamada tradisionalmente komo \"olandez\", anke esto es un yerro deke el su nombre ofisial es neerlandez.\nLos Payises Bashos se topan enel noroeste de Evropa i tienen sus limitos al nord i oeste kon la mar del Nord, al sud kon Beljika i al este kon Almania. El payis es una de las rejiones kon major densidad de povlasiyon del mundo i endemas es uno de los payises mas dezvelopados: enel anyo 2008 estaba ubikado en el mueveno lugar en dezvelopamy\u00e9nto umano asigun el Indise de Dezvelopamyento Umano publikado por las Nasyones Unidas. Jeneralmente son konfondidos los Payises Bashos kon la union komersiala del Benelux: Belgi\u00eb o Belgique (\"Beljika\"), Nederland (\"Payises Bashos\") i Luxemburg (Luksemburgo); ak\u00f3dro komersial sinyaturado enel anyo 1944."}
{"id": "10019", "revid": "155", "url": "https://lad.wikipedia.org/wiki?curid=10019", "title": "Olanda", "text": "Olanda puede azer referensia a:"}
{"id": "10020", "revid": "7321", "url": "https://lad.wikipedia.org/wiki?curid=10020", "title": "Repuvlika parlamentaria", "text": "Una repuvlika parlamentaria es una forma de govierno la kuala fonksiona basho un sistem parlamentario.\nEn kontrasto kon la repuvlika presidensiala i la repuvlika semipresidensiala, el shefe del estado, jeneralmente, no tiene poderes exekutivos vedraderos komo un Presidente exekutivo, ya ke la majorita de estos poderes los tiene el shefe de govierno, jeneralmente yamado primer ministro. Afilu, el shefe de estado i el shefe de govierno kale ke konformen un solo bur\u00f3 en una rep\u00favlika parlamentaria (komo Sud-Afrika o Botsuana), ma el presidente se elije de la misma manera ke el prim\u00e9r ministro en los payises kon el Sistema de Westminster. \nEn alkunos payises, el presidente tiene pueder exekutivo legal, para los menesteres jeneralos del govierno (komo en Finlandia o Irlanda) ma no uzan estos puederes uso de estos poderes. Algunas repuvlikas parlamentarias puederian por esto, ser repuvlikas kon un sistem semi-presidensial, anke fonksionando komo una parlamentaria."}
{"id": "10023", "revid": "7321", "url": "https://lad.wikipedia.org/wiki?curid=10023", "title": "Zionismo revisiyonista", "text": "A la ala dirita tradisionala del zionismo se le konose komo zionismo revisiyonista. Esta ala fue fondada por Ze'ev Djabotinsky dempues de una separasion en la Organizasion Zionista Mondiala kuando los zionistas m\u00e1s aktivos se alesharon de los \u00f3rganos ofisiales del zionismo, en la anyada de 1920 kon el buto de konformar una organizasion propia, la kual iva sigir los prinsipios de Theodor Herzl, deke asigun eyos, las organizasiones ofisialas del zionismo (giadas antonses por Haim Weizmann) no az\u00edan aksiones menesterozas para la kriasi\u00f3n pish\u00edn del Estado djud\u00edo en Palestina (en parte por modo de su politika de negosiasiyon kon el Imperio Britaniko) i demandavan una \"revisiyon\" del zionismo \"praktiko\" de David Ben Gurion i Haim Weizmann; por esto, el zionismo revisiyonista dezvelop\u00f3 grupos aktivos kon el buto de kriar el Estado Djudio en la Ty\u00e9rra de Israel. Un aspekto ke los az\u00eda diferentes kon el zionismo de si\u00e9dra, los revisiyonistas no vid\u00edan korrekto mesklar el zionismo kon otras ideolojiyas politikas, ma unir sus eshu\u00e9rsos en la independensia del Estado djudio, sin azer vida aktiva en la politika internasionala. Para esto, Djabotinsky kri\u00f3 una organizasion djovenil-edukativa en 1923 (Betar), una organizasion pol\u00edtika enel anyo 1925 (Organizasiyon Zionista Revisiyonista) i un movimento armado enel anyo 1931, Irgun.\nEl zionismo revisiyonista tiene un gran orgolyo nasional del pueblo djudio, bazado en la kreyensia de ke los djud\u00edos tienen el dirito de kriar su propio Estado en todo Eretz Israel, el kualo estar\u00eda konformado por lo ke se tin\u00eda konosido komo el Mandato Britaniko de Palestina i lo ke oy se konose komo Djordania, pararebivir los antikos diyas de gloria ebrea en la epoka de David Am\u00e9leh. Endemas, este movimento esta opozado a entregar territorios basho kontrolo yisraeli i propoza azer aktivit\u00e1s sosyalas para tener reushit\u00e1 en sus objektivos. Oy endiya alkunos partitos politikos i organizasiones yisraelis se azen yamar los portadores de la ideolojiya orijinala de Ze'ev Djabotinsky, komo el Likud"}
{"id": "10024", "revid": "20820", "url": "https://lad.wikipedia.org/wiki?curid=10024", "title": "Asya Sentrala", "text": "Asya Sentrala es una rejion de Asya la kuala se ekstiende desde la mar Kaspia asta las frontieras de Kina i Rusia fista Asya del Sud. Asya Sentrala esta konosida por sus pueblos nomadikos i por la Ruta de la Seda. Por esto, Asya Sentrala es la rejion a traverso de la kuala la djente, los bienes i las ideas an viajado entre Evropa, el Medio Oryente, Asya del Sud i Asya Oryentala .\nEgzisten varias versiyones de lo ke konforma Asya Sentrala. Oy endiya se uza la definision de la sub-rejion de la ONU, la kuala esta konformada por Kazakistan, Kirgizistan, Tadjikistan, Turkmenistan i Uzbekistan. Algunas vezes por razones etnikas se adisiona Mongolia, Afganistan, el nord de Pakistan, el nordeste de Iran, el Noroeste de la India i el oksidente de la Repuvlika Popular de Kina. Endemas, egziste ken adisiona otras provinsias de Kina komo Qinghai, Tibet, Gansu i Mongolia Interior, ansina komo el sud de Siberia. Antes del nasimyento de Mahomat i durante la Edad Media, en la rejion bivian pueblos iranios komo los sogdianos i korasmios sedentarios i a esitas i alanos semi-n\u00f3madas. Estos pueblos son los asendientes de los aktualos tadjikos, pashtunes, pamiris i otros pueblos iranios ainda presentes en la rejion. Ma dempues de la arrivada de los pueblos turkanos, la rejion paso a ser ande biven uzbekos, kazahos, kyrgyzos i uiguros, por lo ke munchas vezes Asya Sentrala es yamada T\u00fcrkestan."}
{"id": "10035", "revid": "639", "url": "https://lad.wikipedia.org/wiki?curid=10035", "title": "Broken/K\u00f3mo meldar", "text": ""}
{"id": "10094", "revid": "639", "url": "https://lad.wikipedia.org/wiki?curid=10094", "title": "Matematika", "text": ""}
{"id": "10095", "revid": "1207", "url": "https://lad.wikipedia.org/wiki?curid=10095", "title": "Filosofiya", "text": ""}
{"id": "10097", "revid": "639", "url": "https://lad.wikipedia.org/wiki?curid=10097", "title": "Ansiklopedia", "text": ""}
{"id": "10098", "revid": "7321", "url": "https://lad.wikipedia.org/wiki?curid=10098", "title": "Liga de los Komunistas", "text": "La Liga de los Komunistas era la prim\u00e9ra organizasiyon marxista internasyonala. El su nombre orijinal era \"Liga de los Djustos\" i fue fondada por lavorantes almanes en Paris enel anyo 1836. La Liga de los Komunistas fue kriada en 1847 por Karl Marx en Bruselas, dempu\u00e9s de dos anyos de bivir en la kapitala de Beljika i kuando la Liga de los Djustos akspet\u00f3 sus planteamyentos te\u00f3rikos."}
{"id": "10099", "revid": "7321", "url": "https://lad.wikipedia.org/wiki?curid=10099", "title": "Bamidbar", "text": "El livro de Bamidbar (gr\u00e9go:\u0391\u03c1\u03b9\u03b8\u03bc\u03bf\u03af, \"arithmoi\", ke sinyifika \"numeros\": en ivrit \u05d1\u05de\u05d3\u05d1\u05e8, \"enel desyerto\" (de Sinai)) es el katreno livro de la Tora. Este livro tiene tres partes:\nParashot de Bamidbar.\nEste livro es meldado en 10 parashot:"}
{"id": "10101", "revid": "7321", "url": "https://lad.wikipedia.org/wiki?curid=10101", "title": "Dvarim", "text": "El livro de Dvarim (en ivrit \u05d3\u05b0\u05bc\u05d1\u05b8\u05e8\u05b4\u05d9\u05dd, \"biervos\") es el sinkeno livro de la Tora. Este livro es el disk\u00f3rso kon el kual Moshe Rabenu va despedirsen del puevlo djudio en la rejion de Moab. \nParashot de Dvarim.\nEste livro es meldado en 11 parashot:"}
{"id": "10102", "revid": "209", "url": "https://lad.wikipedia.org/wiki?curid=10102", "title": "Tora", "text": ""}
{"id": "10103", "revid": "18091", "url": "https://lad.wikipedia.org/wiki?curid=10103", "title": "Bur\u00f3 Evropeo de las Linguas Minoritarias", "text": "El Bur\u00f3 Evropeo de las Linguas Minoritarias es una organizasion sin \u00e1nimo de lukro kriada enel anyo 1982 por el Parlamento Evropeo kon el buto de dezvelopar las linguas minoritarias a nivel evropeo i mondial. Es finansiado prinsipalmente por el Parlamento Evropeo i la Komisiyon Evropea, endem\u00e1s de goviernos rejionales i lokales. Desde su kriasion, el Bur\u00f3 aze un eshu\u00e9rso por muchiguar los kontaktos i la kooperasiyon entre akeyas komunitas avlantes de linguas minoritarias, kon el buto de dezvelopar la diversidad en Evropa i apresentar a mas de 46 milyones de evropeos ke avlan alguna lingua minoritaria. El Bur\u00f3 tiene sedes en las sivdades de Bruselas i Dublin.\nAktivitas.\nEl Bur\u00f3 tiene entre sus aktivit\u00e1s prinsipalas:"}
{"id": "10104", "revid": "18091", "url": "https://lad.wikipedia.org/wiki?curid=10104", "title": "Istorya de los djudios en Libya", "text": "La istorya de los djudios en Libya tiene sus empesijos enel sy\u00e9klo III AEK, kuando la rejion de Sirenayka estaba basho kontrolo gr\u00e9go. Durante la Sigunda Gerra Mondiala, la komunita djudia de Libya sufrio basho las leyes antisemitas de la rejima fasista italiana i por deportasiones echas por las tropas de la armada Nazi. Dempu\u00e9s de la gerra, la violensia en kontro de los djudios izo ke munchos fuyeran del payis verso Israel prinsipalmente, anke alkunos se kedaron en Roma i otros yegaron a Estados Unidos. Basho el governo de Muammar al-Gaddafi, el kualo esta enel govierno desde 1969, la situasion se izo mas zor ainda, aziendo ke la chika komunita ke kedava se fuesse del payis; kon la revolusion, aviyan kedado unos 500 djudios en Libya. El muevo governo meti\u00f3 mano a todas la proprietas de los djudios, ma para el anyo 1974, no aviya mas de 20 djudios en el payis. La ultima djudia de Libya, Rina Debach, desh\u00f3 el payis enel anyo 2003."}
{"id": "10105", "revid": "18091", "url": "https://lad.wikipedia.org/wiki?curid=10105", "title": "Libya", "text": "Libya, ofisialmente Gran Djamahiriya \u00c1raba Libya Popular Sosyalista, es un paiz del norte de Afrika ke se topa enel Maghreb. Su kapitala es Tripoli. Tiene sus limitos kon la mar Mediterraneo al nord, al oeste kon Tunesia i Arjelia, al sudoeste kon Nijer, al sud kon Chad, al sudeste kon Sudan i al este con Ayifto. Oy endiya, el payis tiene la esperansa de vida mas alta enel nasimyento de toda Afrika kon 74 a\u00f1os. Endemas tiene el PIB (nominal) \"per capita\" m\u00e1s alto de Afrika i el prim\u00e9r lugar en el indise de dezvelopamy\u00e9nto umano del kontinente.\nFue un estado fundado en el anyo 1968."}
{"id": "10106", "revid": "4628", "url": "https://lad.wikipedia.org/wiki?curid=10106", "title": "Libia", "text": ""}
{"id": "10107", "revid": "18091", "url": "https://lad.wikipedia.org/wiki?curid=10107", "title": "Djamahiriya", "text": "Djamahiriya (en arabo, \ufe9f\ufee4\ufe8e\ufeeb\ufef4\ufeae\ufef3\ufe94, puede toparse transkrito endemas komo Jamahiriya) es un biervo arabo jeneralmente traduzido komo \u00abEstado de las masas\u00bb i es el nombre ke tiene ofisialmente Libya desde la \"Deklarasiyon de Sabha\" el 2 de Marso de 1977. El biervo fue kriado por Muammar al-Gaddafi, en su \"Livro v\u00e9dre\" para yamar a un tipo de payis kon govierno paresido a la \"Repuvlika del Puevlo\" de los payises sosyalistas. Se uza sin traduksiyon kuando se eskrive el nombre kompleto de Libya, \u00abGran Djamahiriya \u00c1raba Libya Popular i Sosyalista\u00bb\nLa baza de este sistema es la \"tres\u00e9ra teoriya universala\" a su vez bazada enel nasyonalizsmo arabo, el Estado de bienestar, i la demokrasia direkta o poder popular sosyalista, endem\u00e1s de un sistema moral isl\u00e1miko ke entre otras kosas tiene defendido bever alk\u00f3l i los djuegos. A esta meskla Gaddafi la yam\u00f3 sosyalismo isl\u00e1miko, ande ekon\u00f3mikamente est\u00e1 permetido el kontrolo privado de entreprisas chikas i entreprisas kriadas por una famiya enel sektor de servisios mientres ke el govierno kontrola las kompanyias m\u00e1s grandes.\nEnel govierno de Libya, Gaddafi (el \"Kaid\", traduzido lider; transliterasiyon estrikta \"Q\u0101\u02bcid\") no tiene ding\u00fan ofisio publiko, s\u00f3lo el titolo onorario de \"G\u00eda de la Gran Revolusiyon del Prim\u00e9ro de Setiembre de la Djamahiriya \u00c1raba Libya Popular i Sosyalista\" o \"Ermano L\u00edder de la Revolusiyon\" en las deklarasiones del govierno i la prensa ofisiala. Afilu Gaddafi es el l\u00edder de fakto del payis endjuntamente kon una parte de los militares ke tomaron el poder enel anyo 1969 i algunas personas proksimas a Gaddafi, por ser los de la idea orijinala de la revolusiyon.\nKon la \"Revolusiyon v\u00e9dre sosyalista\" de Gaddafi ke kria la Djamarihiya enel anyo 1977, a la bandiera de Libya se le trok\u00f3 la kolor a una totalmente v\u00e9dre, ansina komo el \"Libro v\u00e9dre\" de Gaddafi."}
{"id": "10108", "revid": "18091", "url": "https://lad.wikipedia.org/wiki?curid=10108", "title": "Benedictus XVI", "text": "Benedictus XVI, nasido komo Joseph Alois Ratzinger en Marktl am Inn, Bavaria, Almania, el 16 de Avril de 1927 era un Pap\u00e1s de la Iglesia Katolika. Dempues de la muerte de Ioannis Paulus II, fue elekto komo el 265.\u00ba Papa el 19 de Avril de 2005 por los kardenales ke votaron enel k\u00f3nklave. \nRelasion kon los djudios.\nEn Marso de 2011 reafirmo en su ovra \"Yeshu de Nazaret - Parte II\" ke los djudios no amortaron a Yeshu, lo kualo avia kavzado asta muestros diyas un odio grande de parte de algunos kristyanos verso los djudios, muchiguando el antisemitizmo, por lo kualo el prim\u00e9r ministro de Israel Benjamin Netanyahu le mand\u00f3 una letra en agradesimy\u00e9nto\nRenunsia.\nBenediktus XVI desho ofisyalmente el papado el 28 de Fevrero de 2013, por kavza de la su hazinura i edad."}
{"id": "10109", "revid": "209", "url": "https://lad.wikipedia.org/wiki?curid=10109", "title": "Ungaria", "text": ""}
{"id": "10110", "revid": "7331", "url": "https://lad.wikipedia.org/wiki?curid=10110", "title": "Grupo Visegr\u00e1d", "text": "El Grupo Visegr\u00e1d (konosido endemas komo V4) (en madjar: \"Visegr\u00e1di Egy\u00fcttm\u0171k\u00f6d\u00e9s\"; en polako: \"Grupa Wyszehradzka\"; en cheko: \"Visegr\u00e1dsk\u00e1 skupina\"; en eslovako: \"Vy\u0161ehradsk\u00e1 skupina\") es una aliansa de katro payises de Evropa Sentrala: Madjaristan, Polonia, la Chekia i Eslovakia. \nOrijinalmente el \"Grupo Visegr\u00e1d\" se kri\u00f3 enel anyo 1335, kuando el rey Karl Robert de Madjaristan konvid\u00f3 a un enkontro enel palasio de Visegrad (en madjar: \"Visegr\u00e1d\") al rey Kazimir III de Polonia i al rey cheko Jan I de Bohemia. Antonses, los tres reyes akodraron no gerrear entre eyos i abediguarsen kon el buto de azer una amijor lision politika i ekonomika.\nOy endiya, el grupo V4 fue kriado en un enkontro de los shefes de Estado i govierno de Chekoslovakia, Madjaristan i Polonia el 15 de Fevrero de 1991. V\u00e1clav Havel, de Chekoslovakia, Lech Wa\u0142\u0119sa, el presidente de Polonia i J\u00f3zsef Antall, el Prim\u00e9r Ministro de Madjaristan. El enkontro se izo 656 anyos disku\u00e9s del orijinalo yamado por el rey Karl Robert en Visegr\u00e1d, kon el buto de estableser un ak\u00f3dro entre estos tres payises (endagora katro, deke Chekoslovakia en 1993 se separ\u00f3 en Chekia i Eslovakia) para aprestar el proseso de integrasiyon evropea.\nLos my\u00e9mbros del grupo Visegr\u00e1d fueron akseptados en la Union Evropea el 1 de Mayo de 2004. Todos los payises del grupo aprontaron referenda para entrar en la UE, kon reushit\u00e1 en los katro payises."}
{"id": "10111", "revid": "4628", "url": "https://lad.wikipedia.org/wiki?curid=10111", "title": "Repuvlika Cheka", "text": "La Chekia (en cheko, \"\u010cesko\"), ofisialmente Repuvlika Cheka (en cheko, \"\u010cesk\u00e1 republika\" (\"\u010cR\")) es un payis de la Union Evropea. Tienes sus limitos al nord kon Almania i Polonia, al este con Eslovakia, al sud kon Ostria i al oeste tambien kon Almania. Endjunto a Polonia, Eslovakia i Madjaristan, konforma el \"Grupo Visegr\u00e1d\" de nasiones de la Evropa Sentrala.\nIstoria.\nAntigamente este territorio pertenesio a Chekoslovakia."}
{"id": "10112", "revid": "1207", "url": "https://lad.wikipedia.org/wiki?curid=10112", "title": "Repuvlika Sheka", "text": ""}
{"id": "10114", "revid": "209", "url": "https://lad.wikipedia.org/wiki?curid=10114", "title": "Shabbat", "text": ""}
{"id": "10115", "revid": "4984", "url": "https://lad.wikipedia.org/wiki?curid=10115", "title": "Bereshit", "text": "Bereshit (en ivrit \u05d1\u05b0\u05bc\u05e8\u05b5\u05d0\u05e9\u05b4\u05c1\u05d9\u05ea, \"b'reyshit\", \"al empesijo de\", el kualo es elprim\u00e9r biervo del livro) es el primer livro de la \"Tora\" i endem\u00e1s el primer livro del \"Tanah\". Asigun Bereshit, el ombre fue kriado a imajen de El Dio, ansina komo El Dio krio el mundo en sesh diyas i en shabbat deskans\u00f3. En este livro aparesen varios de los personajes emportantes para el puevlo djudio, komo Noah, Avraam Avinu, Its\u00b7hak, Yaakov i Yosef Atsadik, por enshemplo. Este livro es meldado en 12 parashot."}
{"id": "10116", "revid": "7321", "url": "https://lad.wikipedia.org/wiki?curid=10116", "title": "Shemot", "text": "Shemot (en ivrit \u05e9\u05de\u05d5\u05ea, \"nombres\") es el sigundo livro de la Tora. Es yamado ansina por el sigundo biervo ke aparese eskrito, \"Ve-ele shemot\" (i.e., \"i \u00e9stos son los nombres\"). Este livro aze referensia espesialmente a kuando El Dio kit\u00f3 al puevlo djudio de Ayifto.\nParashot de Shemot.\nEste livro es meldado en 11 parashot:"}
{"id": "10117", "revid": "7321", "url": "https://lad.wikipedia.org/wiki?curid=10117", "title": "Vayikr\u00e1", "text": "Vayikr\u00e1 (en ivrit \u05d5\u05b7\u05d9\u05b4\u05bc\u05e7\u05b0\u05e8\u05b8\u05d0, \"I el (Dio) yam\u00f3\") es el tres\u00e9r livro de la Tora. Enel livro se ankontran las instruksiyones para los leviyim, los kualos az\u00edan el lavoro relijiozo. \nParashot de Vayikr\u00e1.\nEste livro es meldado en 10 parashot:"}
{"id": "10118", "revid": "108", "url": "https://lad.wikipedia.org/wiki?curid=10118", "title": "Parasha", "text": "Parash\u00e1 (en ivrit \u05e4\u05b8\u05bc\u05e8\u05b8\u05e9\u05b8\u05c1\u05d4) es el biervo en ivrit uzado para yamar a las seksiyones en las kuala se divide la Tora para ser meldada kada semana durante el anyo del kalendario ebreo. Jeneralmente el biervo es uzado para yamar a la seksiyon ke es meldada en una semana partikolar o parashat ashavua. En los Sifrei Tora se topan las separasiyones entre parashot kon espasios entre kada una. Esta division esta bazada en la lista kriada por el Rambam en su livro Mishn\u00e9 Tora, la kuala esta bazada enel Kodize de Aleppo."}
{"id": "10119", "revid": "7321", "url": "https://lad.wikipedia.org/wiki?curid=10119", "title": "Peninsola de Sinai", "text": "La Peninsola del Sinai o el Sina (en arabo \u0634\u0628\u0647 \u062c\u0632\u064a\u0631\u0629 \u0633\u064a\u0646\u0627\u0621, Shibh Yazirat Sina; en ivrit, \u05d7\u05e6\u05d9 \u05d4\u05d0\u05d9 \u05e1\u05d9\u05e0\u05d9) es una pen\u00ednsola kon forma de tri\u00e1ngolo invertido, ke se topa enel Medio Oryente. El Sinai pertenese a Ayifto, i tyene sus limitos al nord kon la mar Mediterraneo, al oeste kon el Kanal de Suez, al este, kon la frontiera kon Israel (la kuala la separa del desyerto del Negev), al noreste kon la Franja de Gaza i al sud kon la mar Kolorada. Su v\u00e9rtise del sud se mete en esta mar i kria dos golfos enel mismo; al oeste el golfo de Suez i al este el golfo de Eilat o golfo de Aqaba. En la peninsola se topa Har Sinai, ande los djudios resivieron la Tora de El Dio i el desyerto ande andaron por 40 anyos dospues de salir de Ayifto, antes de entrar en la Tyerra de Israel."}
{"id": "10120", "revid": "7321", "url": "https://lad.wikipedia.org/wiki?curid=10120", "title": "ESefarad.com", "text": "eSefarad.com es un portal web arjentino kriado por los espozos Liliana i Marcelo Benveniste kon el buto de azer konosiensya de la kultura, la erensia sefardi i la lingua djudeo-espanyola, endemas de haber de las diferentes komunitas sefardis del mundo. El portal tiene munchos artikolos en lingua djudeo-espanyola i en lingua kastilyana."}
{"id": "10121", "revid": "7321", "url": "https://lad.wikipedia.org/wiki?curid=10121", "title": "Kal de Hijar", "text": "El Kal de Hijar es un kal ke se topa en la sivdad espanyola de Hijar, en la Komunidad otonoma de Aragon.\nDesde la Ekspulsion de los djudios de Espanya, el kal es uzado komo la Kilisia de San Ant\u00f3n en Hijar. Se dize ke la komunita de H\u00edjar era de 32 famiyas en la anyada de 1481, dospu\u00e9s de pogromos i ekspulsiones. Antes de la ekspulsion, en 1492, la komunita era konosida por sus artesanos i sofrim ekspertos en azer livros. H\u00edjar fue endemas un sentro grande kon una de las primeras emprimer\u00edyas djudias. La fr\u00e1gua es una de las amijormente konservadas fr\u00e1guas de esnogas en la Peninsola Iberika, dospu\u00e9s de las de Toledo, Kordova i Tomar."}
{"id": "10123", "revid": "7321", "url": "https://lad.wikipedia.org/wiki?curid=10123", "title": "Bet Midrash", "text": "Es yamada Bet Midrash (en ivrit \u05d1\u05d9\u05ea \u05de\u05d3\u05e8\u05e9\u200e; en plural \"batei midrash\") a la kamareta de estudios (sinyifika literalmente \"Kaza de Enterpretasiyon\" o \"Kaza de Ambezamy\u00e9nto\") relijiozos. Fonksiona de manera distinta a un kal, anke munchas esnogas son uzadas komo batei midrash i munchos batei midrash son uzados para meldar. El biervo en arabo \u0645\u062f\u0631\u0633\u0629\u200e (\"m\u00e1drasa\") viene de la misma raiz semetika. Jeneralmente tienen livros komo tomos del Talmud, Mishna, Shulhan Aruh, Mishn\u00e9 Tor\u00e1, Siddurim, i Sifrei Tor\u00e1, mezas i siyas."}
{"id": "10124", "revid": "7321", "url": "https://lad.wikipedia.org/wiki?curid=10124", "title": "Zirguela", "text": "La zirguela (tambi\u00e9n yamada abramila o pruna) es la fruta del \u00e1rvole del zirguelo, del djenero sientifiko \"Prunus\". La zirguela es una fruta karnozo kon una unika semiya kuvijada de una kapa de madeira suave.\nVariedades.\nEgzisten zirguelas de munchas variedades, tanto de kolor komo de boy. Unas tienen la karne m\u00e1s suave ke otras. Algunos tipos tienen la karne amariya, blanka, v\u00e9dre o kolorada. Las zirguelas se pueden komer freskas o sekas (zirguela pasa).\nEntre las variedades de zirguelas se ankontran:\nOtras espesies del mismo djenero:"}
{"id": "10125", "revid": "4628", "url": "https://lad.wikipedia.org/wiki?curid=10125", "title": "Larache", "text": "Larache (en arabo \u0627\u0644\u0639\u0631\u0627\u0626\u0634 Al-\u2018Araish) es una sivdad ke se topa al noroeste de Marroko. Es la kapitala de la provinsia del mismo nombre. Se ankontra en la reji\u00f3n Tanjer-Tetu\u00e1n, a unos 85 kil\u00f3metros de Tanjer i a 105 km. de Tetuan, a la beira del Oseano Atlantiko i a la beira del rio Lukos. La sivdad tiene una povlasion de 107.371 avitantes. Serka de la sivdad se topan las ruinas de la antika sivdad Fenisyana de Lixus, una viya ke dospu\u00e9s fue Kartagineza i mas adel\u00e1ntre romana i parte de la provinsia romana de Mauritania Tingitana.\nEn Larache egzisti\u00f3 el ekip de futbol Los Makabeos. La sivdad endemas es la sede de la Asosiasiyon de Eskritores Marrokis en Lingua Kastilyana."}
{"id": "10135", "revid": "20820", "url": "https://lad.wikipedia.org/wiki?curid=10135", "title": "Bosnia i Hersegovina", "text": "Bosnia i Hersegovina (en lingua bosnia i lingua horvatia, Bosna i Hercegovina; en lingua serbia, \u0411\u043e\u0441\u043d\u0430 \u0438 \u0425\u0435\u0440\u0446\u0435\u0433\u043e\u0432\u0438\u043d\u0430), es un payis evropeo ke se topa en la peninsola de los Balkanes, al sudeste del kontinente. Tiene las sus frontieras kon Kroasia, al nord, oeste i sud; kon Servia al este; kon Montenegro al este i al sud, i kon la Mar Adry\u00e1tika por el sud, en una chika beira de menos de 10\u00a0km. En el anyo 1992 se izo endependy\u00e9nte komo una de las sesh unidades federalas ke konformavan la antigua Djugoslavia, payis ke nasi\u00f3 dempu\u00e9s de la Prim\u00e9ra Gerra Mondiala i ked\u00f3 konformada komo rep\u00favlika federala asig\u00fan los Ak\u00f3dros de Dayton, los kualos estables\u00edan su administrasiyon giada por un Alto Representante elejido por el Konsejo de la Union Evropea. Su estruktura es de payis federal i dividida en dos entidades: la Federasiyon de Bosnia i Hersegovina i la Repuvlika Srpska."}
{"id": "10136", "revid": "209", "url": "https://lad.wikipedia.org/wiki?curid=10136", "title": "Bosnia i Herzegovina", "text": ""}
{"id": "10139", "revid": "14739", "url": "https://lad.wikipedia.org/wiki?curid=10139", "title": "M\u00e9rida (Venezuela)", "text": "La sivdad de Santiago de los Caballeros de M\u00e9rida o simplemente M\u00e9rida es la sivdad kapitala del munisipio Libertador i del estado M\u00e9rida i la sivdad prinsipala de la reji\u00f3n de los Andes venezuelanos. Fue fondada enel anyo 1558 por Juan Rodr\u00edguez Su\u00e1rez, konformando antonses parte de Mueva Granada; afilu dempues pas\u00f3 a ser parte de la Kapitaniya Jenerala de Venezuela, djugando un papel emportante durante la Gerra de independensia de Venezuela.\nEn la sivdad bive el 28% de la povlasiyon del estado, el kualo tiene m\u00e1s de 750.000 avitantes. En la sivdad se topa la sede de la Universidad de Los Andes i de la Arkidyozesis de M\u00e9rida. Endem\u00e1s en la sivdad se topa el sistem de teleferik mas lungo del mundo i el ke yega m\u00e1s alto. La sivdad se topa en la valey del r\u00edo Chama, a unos 1.640\u00a0msnm i tras de eya, la montanya mas alta del payis, piko Bol\u00edvar, kon 5.007\u00a0msnm. de altesa."}
{"id": "10140", "revid": "18091", "url": "https://lad.wikipedia.org/wiki?curid=10140", "title": "Yaakov Bentolila", "text": "Yaakov Bentolila (en ivrit \u05d9\u05e2\u05e7\u05d1 \u05d1\u05df-\u05d8\u05d5\u05dc\u05d9\u05dc\u05d4) es un fil\u00f3logo yisraeliano nasido en Tetuan, Marroko. Es profesor de ivrit en la Universita Ben-Gurion en Beer Sheva i my\u00e9mbro de la Akademia del Idioma Ebreo desde el anyo 2004.\nBiografiya.\nBentolila nasi\u00f3 enel anyo 1935 en una famiya sefardi, ijo de Vidal i Mercedes Bentolila. Fue elevo en una eskola de la Aliansa Yisraeli Universala i estudio dempues enel lis\u00e9 espanyol de Marroko en Tetuan. Enel anyo 1950 se fue a bivir a Fransia, para dempues azer aliya enel enverano del anyo 1951, arrivando al Merkaz Klit\u00e1 de Yavne, ande bivi\u00f3 asta ke se izo mayor de edad i emprest\u00f3 servis militar en las Hu\u00e9rsas de Defensa de Israel, en la brigada Nahal. \nLos padres de Bentolila izieron aliya enel anyo 1956, endjunto kon sus otros dos ermanos i bivieron dempu\u00e9s del Merkaz Klit\u00e1 en el kampo de transito de Kiryat Gat, ande el lavorava komo elektrizista, ma enel anyo 1958 le fue propozado lavorar kon el movimento Bnei Akiva, vijitando Marroko, Fransia i el nord de Afrika, ande konosi\u00f3 a la ke iva ser su espoza, una djudia de orijin madjar i en Jenero de 1961 se kazaron en la sivdad de Strasburgo.\nBentolila fue shefe del Departamento de Lingua Ebrea en la Universita Ben-Gurion entre los anyos 1974-75 i 1990-92; endemas lavor\u00f3 komo investigador enel Sentro para Estudios Djudios de la Universita de Harvard i es un investigador konosido i respektado de Haketia"}
{"id": "10141", "revid": "4628", "url": "https://lad.wikipedia.org/wiki?curid=10141", "title": "Medina de Tetuan", "text": "La Medina de Tetuan es la antiga sivdad isl\u00e1mika de Tetuan, en Marroko. Es una m\u00e1ale muy tradisionala; las kazas de la medina son kaji todas de kolor blanka i bashas. Por toda la medina se topan artesanos komo chapineros, tejedores i djoyeros Endemas, puede toparsen munchos merkaderes ambulantes, los kualos venden tapetes a los turistas. La medina fue deklarada patrimonio kultural de la umanidad por la UNESCO enel anyo 1987\nLa sivdad de Tetuan tin\u00eda gran emportansia en la epoka del Kalifato Omeya, deke era el punto ande yegavan los komersantes de Marroko i Andaluziya. Dempu\u00e9s de la Rekonkista, la sivdad fue fraguada muevamente por los refujiados musulmanos andaluses ke arrivaron ekspulsados por los espanyoles. Esto se puede ver en la su arkitektura, la kuala tiene grande enfluensia andaluza. Anke es una de las medinas mas chikas de Marroko, es la mas kompleta i la amijor preservada, kaji sin enfluensias eksternas. "}
{"id": "10143", "revid": "7321", "url": "https://lad.wikipedia.org/wiki?curid=10143", "title": "Gemara", "text": "Gemara es el teksto el kualo, endjuntamente kon la \"Mishn\u00e1\" konforma el Talmud. La \"Mishna\" es el teksto enel kualo la \"Gemar\u00e1\" se baza para azer su analisis i komentarios. El orijin del su nombre viene del biervo \u05d2\u05de\u05e8 (en ebreo \"gamar\", \"akavar\"; en lingua aramea, \"estudiar\", \"ambezar\"). Los hahamim de la \"Mishn\u00e1\" son konosidos komo tannayim (singular \u05ea\u05e0\u05d0, \"tanna\") i los hahamim de la Gemar\u00e1 son yamados \"amoraim'\" (singular \u05d0\u05de\u05d5\u05e8\u05d0, \"amora\").\nKomo de f\u00e1kto, egzisten dos grupos de komentarios, egzisten dos versiyones del Talmud: el Talmud Yerushalmi (en ivrit \u05ea\u05dc\u05de\u05d5\u05d3 \u05d9\u05e8\u05d5\u05e9\u05dc\u05de\u05d9, \"Talmud de Yerushalayim\") i el Talmud Bavli (en ivrit \u05ea\u05dc\u05de\u05d5\u05d3 \u05d1\u05d1\u05dc\u05d9, \"Talmud de Bavel\"), los kualos son la Gemar\u00e1 de Etretz Yisrael i la de Babilonia; ambas versiyones estan bazadas en la misma versiyon de la Mishna. La Gemar\u00e1 esta kaji toda eskrita en lingua aramea, la Gemar\u00e1 de Yerushalayim enel lashon oksidental i la de Babilonia enel lashon oryental de esta lingua, ama las dos tienen seksiyones en ivrit, trokando de lingua afilu a mitad de una storya; toda la lingua uzada para skrivir la Mishna es lashon akodesh.\nLa versiyon Yerushalmi, kompilada por los hahamim de las yeshivot de Tiberias i Kesariya fue publikada entre las anyadas 350 i 400 de esta era. La versiyon de Babilonia, echa espesialmente por las akademias relijiozas de Sura, Pumbedita, i Mata Mehasia, fue echa publika enel anyo 500. Jeneralmente, kualunker referensia a la Gemara o al Talmud, sin dinguna espesifikasiyon, aze referensia a la versiyon de Babilonia."}
{"id": "10144", "revid": "209", "url": "https://lad.wikipedia.org/wiki?curid=10144", "title": "Yeshivot", "text": ""}
{"id": "10145", "revid": "209", "url": "https://lad.wikipedia.org/wiki?curid=10145", "title": "Alah\u00e1", "text": ""}
{"id": "10146", "revid": "7321", "url": "https://lad.wikipedia.org/wiki?curid=10146", "title": "Azure", "text": "Azure: Ideas para la nasiyon Djudia (en ivrit \u05ea\u05db\u05dc\u05ea, \"t'h\u00e9let\") es una revista publikada kada tres meses por el Sentro Shalem en Yerushalayim, Israel. En Azure se topan artikolos relasionados kon el pensamiento djudio, identidad djudia, zionismo i la medin\u00e1, en ivrit i en inglez, permetendo el troko de ideas entre los yisraelis i los djudios del Galut. T'h\u00e9let es la kolor uzada para pintar los tzitziyot uzados en los diyas de Moshe Rabenu.\nAzure fue establesida enel anyo 1996 i era publikada orijialmente dos vezes kada anyo, ma kresi\u00f3 i oy endiya es publikada katro vezes enel anyo. Su prim\u00e9r editor shefe era Ofir Haivry, el kualo fue trokado por Daniel Polisar i David Hazony. Enel anyo 2007, Assaf Sagiv paso ser el su editor shefe. Munchas personas emportantes tienen eskritas kontrivusiyones para Azure, komo por enshemplo Michael Oren, Yoram Hazony, Ido Hevroni, Marla Braverman, Yossi Klein Halevi, A. B. Yehoshua, Ruth Gavison, Amitai Etzioni, Amnon Rubinstein, Natan Sharansky, Alain Finkielkraut, Amotz Asa-El, David Hazony, Evelyn Gordon, Meir Soloveichik, Claire Berlinski, Robert Bork i Moshe Ya'alon. \nLa revista aze publika tresladasiyones al ivrit de tekstos klasikos de avtores komo Immanuel Kant, David Hume, William James, G. K. Chesterton, Martin Luther King, Jr., C. S. Lewis, Alasdair MacIntyre, Winston Churchill, Matthew Arnold i Leo Strauss.\nLinea editoriala.\nEste jurnal aze enfasis en dar hu\u00e9rsa a los valores djudios i zionistas, aziendo muncha kritika al antisemitizmo i a las tendensias post-zionistas en las universitas i esta opozado al aktivismo djudisyalo en el sistem legal yisraeli. Azure apoya las riformas de merkato libbero en la ekomomiya yisraeli."}
{"id": "10147", "revid": "18091", "url": "https://lad.wikipedia.org/wiki?curid=10147", "title": "Istoria de los djudios en Meksiko", "text": "Dize el tradision ke los primeros djudios ke yegaron al Meksiko, fue durante la konkista espanyola, viajaron alkunos sefardim ombres en los barkos kon Hernando Cort\u00e9s i desembarkaron en las beiras del Golfo de Meksiko, eskondiendo la su relijion djudia entre el katolisismo romano, eran yamados muevos kristianos.\nIstoria.\nEn 1521, deskues de la konkista de Meksiko, se funda \"Judianea\" (posteriormente yamado Juliantla), un kale perto al Real de Minas de Taxco, ke fue fundado por sefaradis ke apoyaron la konquista, basho permiso de Hernando Cort\u00e9s. Dos de los ombres de Cort\u00e9s, Hernando Alonzo i Gonzalez de Morales fueron akusados de praktikar el djudaismo ante un auto de fe i fueron echados a la fogera, en el anyo de 1528. \nLos sefardis afinkaron en tierras dela Mueva Espanya kon una mueva identidad, basho la observasion de la kilisia katolika, fueron eyos los azendados, los enkomenderos i rancheros en munchos lugares, alkunos fueron testemunyos de la fundasion dela sivdad de Monterrey, Saltillo o Monclova, anyos dempues ayegaron azta Texas, Muevo Meksiko, Kalifornia, Guatemala, Honduras i Nikaragua, afinkaron en kaji todo el territorio del virreynato, poko enla kapital dela Mueva Espanya por estar lejos de la Inquisision. \nAlkunos crypto-djudios moraron en sivdades mineras komo Taxco, Pachuca, Tejupilco, Zumpango, El Oro, Zit\u00e1cuaro, Guanajuato, Zacatecas, San Luis i Parral; otrunos en sivdades sirka de kaminos ryales komo Cuernavaca, Cordova, Orizaba, Puebla de los Angeles, Tlaxcala, Veracruz, Quer\u00e9taro, Acapulco, Oaxaca, Villahermosa, Campeche, M\u00e9rida, Chiapa de Corzo, San Crist\u00f3bal, Tapachuca, Quetzaltenango, San Salvador, Masaya, Granada, Escaz\u00fa; y otrunos en Tula, Huichapan, Aguascalientes, Valladolid, Zamora, Apatzingan, Jiquilpan, Sahuayo, Cotija, Tepetitl\u00e1n, Lagos de Moreno, Le\u00f3n, Penjamo, Irapuato, Guadalajara, Tepic, Mazatlan, Sinaloa, Hermosillo, Caborca, Durango, Chihuahua, Paso del Norte, Las Cruces, Albuquerque, Santa Fe i Trinidad.\nAy komunidades notables en la sivdad de M\u00e9ksiko i en Guadalajara. En la sivdad de Meksiko egzisten komunidades djudiyas en las maales (barrios) de Polanko, Roma, i espesyalmente en los arrededores del Parke de Meksiko ande se topan varyos kahales (sinagogas), un muzeo djudio, i un deli kasher. En anyos anteryores en el Parke de Meksiko se oyiya muncho la lingua Yiddish."}
{"id": "10150", "revid": "18091", "url": "https://lad.wikipedia.org/wiki?curid=10150", "title": "Merkaz ARav", "text": "Merkaz ARav (en ivrit, \u05de\u05e8\u05db\u05d6 \u05d4\u05e8\u05d1, \"sentro del Rav\" (Kook)) o Merkaz ARav Kook (\u05de\u05e8\u05db\u05d6 \u05d4\u05e8\u05d1 \u05e7\u05d5\u05e7), es una yeshiva nasional-relijioza en la ma\u00e1le de Givat Shaul en Yerushalayim, Medinat Yisrael, fondada enel anyo 1924 por el Sinyor haham Avraam Itzhak Kook. Kuando la jente avla del Rav Kook i sus shiurim i ovras, avla de Merkaz ARav. Es la yeshiva mas konosida i emportante del movimento nasional relijiozo en todo el mundo. Los hahamim lideres del movimento, ansina komo munchos roshei yeshiva, hahamim de sivdades i morim en lis\u00e9s relijiozos, an sido elevos de esta yeshiva, la kuala es sentrala enel dezvelopamy\u00e9nto del zionismo relijiozo. La yeshiva fue fondada enel anyo 1924, kuando el rav Avraam Itzhak Kook era ainda Rabino Shefe Ashkenazi de Israel i esta konsiderada komo la prim\u00e9ra yeshiva zionista. El Rav Kook la yamava \"la yeshiva sentrala mondiala\", ubikada en Yerushalayim kon el buto de ser una lampa espirituala i de Tora para Israel i el Galut. El rav Kook konvid\u00f3 al Rav Avraam Borstein para ser endjuntamente rosh yeshiva kon el, ma muri\u00f3 dos anyos dempu\u00e9s. Kuando el Rav Kook muri\u00f3, el nombre de la yeshiva fue trokado a \"Merkaz ARav\" en su onor.\nDempues de la muerte del Rav Kook, su elevo el Rav Yaakov Moshe Harlap fue el Rosh Yeshiva. Dempu\u00e9s de la muerte del Rav Harlap enel anyo 1952, el ijo del Rav Kook, el Rav Zvi Yehuda Kook, tom\u00f3 el lugar del su padre. En 1982, dempues de la muerte del Rav Zvi Yehuda Kook, el Rav Avraham Shapira pas\u00f3 a ser el rosh yeshiva asta su muerte enel anyo 2007, kuando su ijo, el Rav Yaakov Shapira shlit\"a, tom\u00f3 el su lugar. Oy endiya, la yeshiva tiene unos 500 elevos, unos 200 de eyos elevos del kollel de la yeshiva. \nEn las primeras anyadas, la yeshiva tin\u00eda pokos elevos, ma en la anyada de los '50, arrivaron munchos elevos de las eskolas relijiozas del movimento Bnei Akiva en buskhida de edukasiyon relijioza i para esos diyas la unika yeshiva zionista era Merkaz ARav; el rav Moshe Zvi Neria, elevo del Rav Kook, enkoraj\u00f3 a sus elevos ambezar en Merkaz ARav.\nElevos emportantes.\nEsta lista nombra a my\u00e9mbros de la Knesset i lideres de la sosyet\u00e9 yisraeli:"}
{"id": "10151", "revid": "209", "url": "https://lad.wikipedia.org/wiki?curid=10151", "title": "Merkaz HaRav", "text": ""}
{"id": "10153", "revid": "209", "url": "https://lad.wikipedia.org/wiki?curid=10153", "title": "Ehal", "text": ""}
{"id": "10154", "revid": "18091", "url": "https://lad.wikipedia.org/wiki?curid=10154", "title": "Gran Esnoga de Jibraltar", "text": "La Gran Esnoga de Jibraltar o Kal Kadosh Sha'ar AShamayim (en ivrit \u05e7\u05d4\u05dc \u05e7\u05d3\u05d5\u05e9 \u05e9\u05e2\u05e8 \u05d4\u05e9\u05de\u05d9\u05d9\u05dd), se topa en el territorio britaniko de ultramar de Jibraltar, i es el primer kal fraguado en la Peninsola Iberika dempu\u00e9s de la Ekspulsiyon de los Djudios de Espanya i Portugal en los anyos 1492 i 1497, respektivamente.\nIstorya.\nEl Kal Sha'ar AShamayim fue fondado enel anyo 1724 por el sinyor Isaac Nieto de Londra. Fue aperturado enel anyo 1724, en una seksiyon ke les dio a los djudios el antonses governador de Jibraltar, Richard Kane. La fr\u00e1gua aktuala es del anyo 1812 i tiene detalyos en komun kon la Esnoga de Amsterdam (del anyo 1675) i kon la Esnoga de Bevis Marks, del anyo 1701. La facha del kal, el kualo es basikamente una kaza de dos pisos i medio, tiene ventanas en forma de arko, kon un koridor kon techo d' arko."}
{"id": "10155", "revid": "4628", "url": "https://lad.wikipedia.org/wiki?curid=10155", "title": "Ad\u00e1", "text": ""}
{"id": "10156", "revid": "18091", "url": "https://lad.wikipedia.org/wiki?curid=10156", "title": "Alegr\u00eda Bendayan de Bendelac", "text": "Alegr\u00eda Bendayan de Bendelac es una eskritora i filologa djudia de Venezuela nasida en Karacas , espesialisada en la kultura sefardi de Marroko i en la lingua djudeo-espanyola avlada enel Nord del payis, Haketia. Izo los sus estudios en la Universita Penn State i tiene un PhD de la Universita de Columbia. Es my\u00e9mbro del American Jewish Committee i profesora de fransez en la Universita Penn State.\nSu lavoro kon la Haketia.\nLa sinyora Bendayan de Bendelac tiene eskritos dos diksionarios de haketia i un livro de ekspresiones i reflanes, bazada en sus investigasiones i en las del sinyor Jose Benoliel"}
{"id": "10159", "revid": "209", "url": "https://lad.wikipedia.org/wiki?curid=10159", "title": "Sentro de Estudios Sefardis de Karakas", "text": ""}
{"id": "10161", "revid": "17227", "url": "https://lad.wikipedia.org/wiki?curid=10161", "title": "Biblia de Ferrara", "text": "La Biblia de Ferrara es una tresladasiyon a la lingua djudeo-espanyola del Tanah. Fue publikada por primera vez en la sivdad italiana de Ferrara enel anyo 1553. La tresladasiyon fue echa para su uzo por los sefardis i fue echa por el portugez Avraam Usque (konosido tambien komo Duarte Pinel), i el espanyol Yom-Tov Atias (konosido komo Jeronimo de Vargas). Esta tresladasiyon era dedikada al Duke de Ferrara, Ercole II d'Este. La Biblia de Ferrara es una versiyon amijorada de una tresladasiyon ke ya egzistia entre los sefardis desde aze munchos anyos. Fueron publikadas dos edisiones; una para el Duke de Ferrara i la otra, echa espesialmente para los djudios, dedikada a la sinyora Gracia Mendes Nasi. Dempu\u00e9s, la Biblia de Ferrara fue yevada a la empremer\u00edya enel sy\u00e9klo XVII en la sivdad de Amsterdam.\nLa lingua uzada en esta tresladasion del Tanah es mas serkana a la sentaksis del ivrit ke a la lingua djudeo-espanyola de la kaleja. Una diferensia kon otras tresladasiyones a la lingua djudeo-espanyola es ke se uz\u00f3 el alefbet latino i no el alefbet ebreo, kon markas i aksanes para amostrar todos los sonetes; para skrivir el Shem ameforash, fue uzado \"A.\", deke los djudios no dizen el nombre de El Dio, egzepto kuando azen tefil\u00e1 o meldan teilim.\nLa Biblia de Ferrara fue endemas una fuente uzada por el kristyano Casiodoro de Reina kuando treslad\u00f3 el Tanah para azer la Biblia Kristyana en lingua kastilyana."}
{"id": "10162", "revid": "7321", "url": "https://lad.wikipedia.org/wiki?curid=10162", "title": "Shoshanat Ya'akov", "text": "Shoshanat Ya'akov (La roza de Ya'akov) es un piyyut enel kualo el pueblo djudio es komparado kon una roza. Shoshan\u00e1 (roza) es una referensia a Shushan (sivdad ke se topava en la antiga Persia), tal i komo dize en la Megilat Ester el pasuk \"la sivdad de Shushan fyest\u00f3 i se yen\u00f3 de alegr\u00edya\" (Ester 8:15). Es una kostumbre kantar Shoshanat Ya'akov disku\u00e9s de meldar la Megil\u00e1 (en ivrit \u05de\u05b0\u05d2\u05b4\u05d9\u05dc\u05b7\u05ea \u05d0\u05b6\u05e1\u05b0\u05ea\u05b5\u05bc\u05e8, \"Megilat Ester\", \"Pergamino \u2014Livro\u2014 de Ester\") en Purim; los biervos de Shoshanat Ya'akov son uzados endemas para azer una de las kantikas mas tradisionalas de la fyesta de Purim.\nTransliterasiyon.\nShoshanat Ya'akov, Tzaal\u00e1 Ve-Sameh\u00e1 Birot\u00e1m Y\u00e1had Th\u00e9let Mordehai T'Shuat\u00e1m Hayita La-Netzaj Vetikvat\u00e1m B'Hol Dor Vad\u00f3r Leodi'a She-kol Kov\u00e9ha, Lo Yevosh\u00fa ve lo Yikalmu Lan\u00e9tzah Kol Hahos\u00edm Bah. Arur Ham\u00e1n Asher Bikesh Le'Abd\u00ed, Baruh Mordehai Hayehud\u00ed. Ar\u00fara Zeresh, Eshet Mafhidi, Bruh Eshter Ba'adi, Arurim Kol Areshaim, Beruhim Kol Atzadikim, Vegam Harvon\u00e1 Zah\u00far Lat\u00f3v.\nTresladasiyon a la lingua Djudeo-Espanyola.\nLa roza de Ya'akov se yen\u00f3 de emosiyon i aligr\u00edya kuando tuvieron a Mordehai vistido de t'h\u00e9let. Tu siempre eras su salvasiyon, la su esperansa en kada jenerasiyon, para dar a konoser ke todo el kualo poza la su esperansa en Ti no va ser puesto en verguensa, ni van estar por syempre en desgrasia todos akeyos ke kreyen en Ti. Maldicho sea Ham\u00e1n, el kualo tent\u00f3 destruyirme; bendicho sea Mordehai el djudio. Maldicha sea Zeresh la espoza de Ham\u00e1n, la kuala me yen\u00f3 de espanto; bendicha sea Ester, la kuala intersedi\u00f3 por m\u00ed. Maldichos sean todos los malvados; bendichos sean todos los tsadikim; i ke a Harvon\u00e1 se le rek\u00f3dre favorablemente."}
{"id": "10164", "revid": "209", "url": "https://lad.wikipedia.org/wiki?curid=10164", "title": "\u0130zmir", "text": ""}
{"id": "10167", "revid": "18091", "url": "https://lad.wikipedia.org/wiki?curid=10167", "title": "Muzeyo Djudio de la Turkiya", "text": "El Muzeyo Djudio de la Turkiya (ofisialmente \"Fondasiyon Sinkentenaria Muzeyo de los Djudios Turkanos\", en lingua turkana \"500. Y\u0131l Vakf\u0131 T\u00fcrk Musevileri M\u00fczesi\") es un sentro kultural establesido por la Fondasiyon Sinkentenaria kon el buto de informar ala sosyete de las tradisiyones i la storya de los djudios turkanos. El muzeyo era aperturado el 25 de Noviembre de 2001. La Fondasiyon Sinkentenaria fue establesida enel anyo 1989 por 113 sitizenos turkanos, djudios i musulmanos, kon el buto de fyestar el sinkeno sentenario de la arrivada de los djudios sefardis al Imperio Otomano. La idea de un muzeyo fue propozada por Naim G\u00fclery\u00fcz, el kualo es su aktual kurador i la fondasion fue finansiada kon paras ke dio la famiya Kamhi.\nLa fragua.\nLa fragua del muzeyo, antes konosida komo la Esnoga Z\u00fclfaris, era restorada i redesinyada kon el buto de azerla un muzeyo. Egziste evidensias de ke la esnoga egzistiya enel anyo 1671, i se kreye ke era fraguada enriva de otra fragua echa durante la kolonia de la Repuvlika Djenovesa. Se ankontrava enrejistrada komo \"Holy Sinavi en Galata\" o \"Kal Kado\u015f Galata\", ma era yamada \"Zulfaris\", derivado del biervo farsi \"Z\u00fclf-\u00fc Arus\", ke sinyifika \"la ku\u00e9dra de una kal\u00e1\". Afilu la fr\u00e1gua aktuala fue echa se kreye enel anyo 1823 \nDesinyo del muzeyo.\nEl Muzeyo tiene seksiyones ke avlan de la meskla i la interaksiyon de las kulturas de los djudios i musulmanos de la Turkiya iartikolos etnografikos ke amostran las tradisiones de los djudios turkanos, ansina komo la odisea de Espanya a la Turkiya. La entrada a la fr\u00e1gua es a traverso de una puerta de ferro i un gan, enel kual se topa una skultura de Nadia Arditti, yamada \"La statua del huego ke se alevanta\", en onor a los djudios turkanos ke eran amortados en las gerras de los Balkanes, Damlasya, Kavkazika, del Sinai, Italo-Turkana, de los Dardanelos, de Korea i de LibberasionTturkana. La kamareta a la entrada tiene informasion ensima de la esnoga Z\u00fclfaris, la institusion del Hahamba\u015f\u0131, la vida diaria de los djudios de Estambol i Anatolia, ansina komo artefaktos komo posta, mapas, talitot i dekreos imperialos yamados fermanos. \nSe topa endemas kon una kopia del Akodro de Lausana, el kualo akseptava la egzistensia de la Repuvlika de Turkiya mod\u00e9rna i enel kualo los djudios turkanos se kitavan los privilejios de dhimni o de minoriya defendida. El ehal tiene dos Sifrei Tora ke pueden ser meldados, i endemas informasion de akademikos ke fuyeron a la Turkiya desde Evropa durante la Sigunda Gerra Mondiala i ambasadores turkanos ke ayudaron a munchos djudios a eskapar del Olok\u00f3sto; algunos de eyos son Djustos entre las Nasiones.\nEl balkon, el kualo era uzado para pa seksiyon de mujeres del kal, tiene pinturas ke amostran la vida diaria de la komunita. Tambien se topan mostras kon fotos, pinturas i objektos relasionados kon el nasimyento, la mil\u00e1, los kazamyentos, la ropa i las djoyas."}
{"id": "10168", "revid": "18091", "url": "https://lad.wikipedia.org/wiki?curid=10168", "title": "Enshemplos de frasas i biervos en Haketia", "text": ""}
{"id": "10169", "revid": "18091", "url": "https://lad.wikipedia.org/wiki?curid=10169", "title": "Xauen", "text": "Chauen o Chefchauen (en arabo \u0634\u0641\u0634\u0627\u0648\u0646; en haketia Xauen; en tifinagh \u2d5c\u2d5b\u2d3b\u2d3c\u2d5c\u2d5b\u2d30\u2d61\u2d3b\u2d4f (Accawn), es una sivdad de Marroko, kapitala de la provinsia del mismo nombre. Se topa al noroeste del payis, al empesijo de las montanyas del Rif serka de Tetuan. La sivdad se ankontra en la rejion de Tanjer-Tetuan. Tiene 35.709 avitantes (2004).\nEtimolojiya.\nEl nombre \"Accawen\" sinyifika en rifyano \"Los kornos\", en referensia a las dos montanyas ke se ven desde la sivdad. Se kreye ke el nombre \"Shifshauen\" viene del arabo \"shuf\" ('mira') i el rifyano kon enfluensia del arabo \"ashawen\" ('los kornos'), ma no egziste fakto de esto. \"Shauen\" es la forma kurta del nombre de la sivdad, la kuala pas\u00f3 al kastilyano i a la Haketia inisialmente komo Xauen (ans\u00ed aparese en la dokumentasiyon ofisiala del Protektorado Espanyol), afilu oy endiya es uzada mas la forma \"Chauen\", la kuala viene del fransez \"Chaouen\". Los mapas avisos de kamino dizen \"Shifshawen\" en arabo i \"Chefchaouen\" en fransez.\nIstorya.\nLa sivdad fue fondada enel anyo 1471 ande se topava una viya bereber. Orijinalmente, la povlasion de la sivdad era kaji toda egziliados de Al-Andalus, tanto musulmanos komo djudios, i por esto la sivdad vieja parese muncho a una viya de Andaluziya, kon kalejas chikas i kazas enkaladas i kon tonos blus. Sus avitantes se paresen mas a la djente del otro lado del Estrecho de Jibraltar ke a la majorita de los marrokanos. Xauen se topa ensima de una valey; la parte mas vieja de la sivdad, krese verso la parte alta de la montanya, serka de los manantiales de Ras al-Ma. El sentro de la sivdad es la plasa de Uta al-Hammam, en la kuala se topa la mezkita i su minar\u00e9 de baza oktogonala, ansina komo la Mezkita de los Andaluzes. La sivdad mueva se topa embasho de la sivdad vieja.\nXauen fue por munchos sy\u00e9klos una sivdad sakra, ande los ajenos ten\u00edan defendido entrar; por esto, sus kazas medievalas se ankontran kaji todas sin trokos, i los pokos trokos son de los anyos d'alkavo. La armada de Espanya \"avri\u00f3\" la sivdad kuando tomaron basho el su kontrolo el Nord de Marroko, dempues de la Konferansa de Algeciras i el Ak\u00f3dro Franko-Ispano de 1912. Kuando los espanyoles arrivaron, la sivdad ten\u00eda una komunita djudia emportante, la kuala avlava haketia, un lashon de la lingua djudeo-espanyola. Xauen fue endemas una de las prinsipalas bazas de la armada de Espanya i de f\u00e1kto, la ultima bandiera espanyola se kit\u00f3 de la sivdad enel anyo 1956. Komo en las otras sivdades del antiko protektorado espanyol, munchos de sus avitantes avlan kastilyano. Xauen estuvo basho kontrolo de la Repuvlika del Rif i ande kaji akontesi\u00f3 otra derrota de la armada Espanyola por modo del atako de los gerreros del Rif.\nOy endiya, Xauen es un emportante sentro de turismo, lo kualo atraye emigrantes de otras rejiones al Sud de Marroko.\nLugares de entereso.\nXauen es konsiderada una sivdad santa i tiene varios lugares de entereso para el viajero, komo: "}
{"id": "10170", "revid": "7321", "url": "https://lad.wikipedia.org/wiki?curid=10170", "title": "Universita Ben Gurion del Negev", "text": "La Universita Ben Gurion del Negev (en ivrit \u05d0\u05d5\u05e0\u05d9\u05d1\u05e8\u05e1\u05d9\u05d8\u05ea \u05d1\u05df \u05d2\u05d5\u05e8\u05d9\u05d5\u05df \u05d1\u05e0\u05d2\u05d1) fue kriada enel anyo 1969, en Beersheva, Israel. El governo dekret\u00f3 ke la universita iva ayudar al dezvelopamy\u00e9nto de la reji\u00f3n del Negev, asigun la vizy\u00f3n del antonses prim\u00e9r ministro, David Ben Gurion, el kualo krey\u00eda ke el futuro del payis estava lisionado kon el dezvelopamy\u00e9nto de las rejiones del sud. \nAl empesijo yamada \"Universita del Negev\", su nombre fue trokado al de \"Universita Ben Gurion del Negev\" dempu\u00e9s de la muerte de Ben Gurion en Noviembre de 1973. La universita endemas tiene dos campus eksternos, uno en Eilat i otro serka del kibbutz Sde Boker, ande Ben Gurion bivi\u00f3 los sus ultimos anyos, yamado Midreshet Ben Gurion. La Universita Ben Gurion del Negev es la sede del Instituto Ya'akov Blaustein para la investigasiyon del desyerto, el kualo entrega los titolos en las karrieras relasionadas kon el desyerto. Aktualmente tiene unos 17.400 elevos i es una de las universitas ke krese mas pish\u00edn del payis.\nEskolas.\nLa Universita Ben Gurion del Negev tiene eskolas de: "}
{"id": "10173", "revid": "18091", "url": "https://lad.wikipedia.org/wiki?curid=10173", "title": "Oran", "text": "La sivdad de Oran (en arabo \u0648\u0647\u0631\u0627\u0646, Wahr\u0101n) es la kapitala de la wilaya de Oran, en Arjelia. Es la sigunda sivdad mas grande del payis i la sivdad ande nasi\u00f3 la musika ra\u00ef. Desde la anyada de 1960 es konosida komo la sivdad kapitala endustriala del payis."}
{"id": "10174", "revid": "209", "url": "https://lad.wikipedia.org/wiki?curid=10174", "title": "Mar\u00e7o", "text": ""}
{"id": "10175", "revid": "121", "url": "https://lad.wikipedia.org/wiki?curid=10175", "title": "Filolojiya", "text": "La filolojiya (del biervo latino philolog\u012da i \u00e9ste del gr\u00e9go \u03c6\u03b9\u03bb\u03bf\u03bb\u03bf\u03b3\u03af\u03b1, \u201camor o entereso por los biervos\u201d) es la sensia ke aze el estudio de los tekstos eskritos, kon los kualos se aspera komprender i konformar kon fiyelidad, los tekstos orijinalos kon la ayuda de la kultura de estas linguas. El fil\u00f3logo uza el la lingua, la literatura i dem\u00e1s manifestasiones eskritas, por lo ke todas konforman una ekspresion kulturala kompleta. Endemas, la \"filolojiya\" puede ser un biervo uzado usado antes del sy\u00e9klo XX para lo ke oy es konosido komo \"linguistika\"."}
{"id": "10176", "revid": "155", "url": "https://lad.wikipedia.org/wiki?curid=10176", "title": "Komoras", "text": " \nLa Union de las Komoras, o simplemente las Isolas Komoras (antes yamadas \"Repuvlika Federala Islamika de las Komoras\") es un payis al oryente de Afrika konformado por tres isolas al nord del Kanal de Mosambiko en el Oseano Indiko, entre el nord de Madagaskar i el nord de Mosambiko. El payis esta konformado por tres isolas de orijin volkaniko: \nLa isola vizina de Mayotte (Mahor\u00e9), la kuala es demandada por Komoras, es una Kolektivitad Departamentala de Fransia. El orijin del nombre del payis viene del biervo en arabo \n\u0642\u0645\u0631 (\"qamar\"), \"luna\". El nombre aktualo en arabo es \"isloas de la luna\" (\u062c\u0632\u0631 \u0627\u0644\u0642\u0645\u0631, \"\u0177uzuru l-qamar\") i en su bandiera aparese la medya luna musulmana. Este nombre era uzado por los jeografos arabos para yamar a Madagaskar."}
{"id": "10177", "revid": "1207", "url": "https://lad.wikipedia.org/wiki?curid=10177", "title": "Union de las Komoras", "text": ""}
{"id": "10178", "revid": "18091", "url": "https://lad.wikipedia.org/wiki?curid=10178", "title": "Mayotte", "text": "Mayotte (Maor\u00e9 en swahili) es una dependensia de Fransia basho el \"status\" de Departamento de Ultramar i ke se topa al nord del Kanal de Mosambiko enel Oseano Indiko, entre el nord de Madagaskar i el nord de Mosambiko, en el arkipy\u00e9lago de las isolas Komoras. Ansina komo los otros payises i territorios de ultramar de Fransia, Mayotte konforma parte del territorio de la Union Evropea. La su kapitala es la sivdad de Mamoudzou. La dependensia tiene 194.000 avitantes i una ekstension de 347 km\u00b2. Esta konformada por dos isolas, \"Grande-Terre\" (o Maor\u00e9) i una isola chika, Petite-Terre (o Pamanzi), endemas de isolas muy chikas alderred\u00f3r. El Departamento yeva el nombre de la isola mayor. Las lingua ofisiala es la lingua fransesa, anke el shimaor\u00e9, un lashon del swahili es avlado por m\u00e1s del 55% de la povlasion komo prim\u00e9ra lingua.\nIstorya.\nMayotte, ansina komo las otras isolas Komoras izieron parte de Fransia desde el anyo 1843. Es la unika isola del arkipy\u00e9lago ke vot\u00f3 en referendum para kontinuar konformando parte de Fransia (en 1974 i en 1976, kon el 63,8% i 99,4% respektivamente). Las Komoras ainda demandan la isola i endemas, el Konsejo de Seguridad de la ONU vot\u00f3 kon 11 de 15 votos para rekonoser la soberaniya de la Union de las Komoras en Mayotte, anke Fransia izo un veto a esta proposiziyon en 1976 i 2004. En Jenero del anyo 2014 se espera ke Mayotte seya parte integrala de la Union Evropea.\nLa situasion de Mayotte es zor para Fransia, deke mientres ke la majorita d ela povlasion no dezeya la independensia ni la union kon el resto de las Komoras, la komunita internasionala kritika muncho los lasos entre Fransia i Mayotte. Endemas, las leyes de la isola, las kualas tienen su baza en la Shariya, no azen kolay integrarsen kon la estruktura de leyes de Fransia, endemas de ke la kalidad de vida no esta al nivel de Fransia. Por esto, asta el anyo 2007, las leyes nasionalas fransezas tin\u00edan ke azer referensia a si tin\u00edan validad en la isola; ma dempu\u00e9s de 2007, son aplikadas kaji todas las leyes fransezas, egzepto alkunas.\nEnel anyo 2001 el \"status\" de Mayotte fue trokado a Kolektividad Departamentala de Ultramar, un status paresido al de Departamento de Ultramar Fransez, komo Reunion, Guadalupe, Martinika i la Guayana Franseza. Este troko fue aprovado por el 73% de la povlasion de Mayotte. Afilu esta otonomiya, las Komoras demandan el kontrolo de la isola. Dempu\u00e9s del referendum del 29 de Marso de 2009, kon 95,2% de votos a favor, Mayotte se trok\u00f3 el 31 Marso del anyo 2011 en un Departamento de Ultramar."}
{"id": "10179", "revid": "18091", "url": "https://lad.wikipedia.org/wiki?curid=10179", "title": "Lingua swahili", "text": "La lingua swahili (Kiswahili) es una lingua afrikana avlada espesialmente en Tanzania, Kenia i rejiones serkanas a estos payises en Uganda, Mosambiko, la Repuvlika Demokratika del Kongo, Ruanda, Burundi, Somalia i Zambia, endemas de las Isolas Komoras, ande es yamado Shikomor. \nEnfluensia de otras linguas.\nAnke es una lingua afrikana, tiene una ran enfluensia del arabo i en los anyos d'alkavo las linguas inglesa i portugeza, anke esta ultima solo unos biervos, komo \"vinyo\", \"bandeira\", \"meza\", \"limau\", por vino, bandiera, mesa i limon. Estas enfluensias son solo en los biervos, deke la gramatika es ainda totalmente bantu. \nGramatika.\nEl swahili es una lingua kon gramatika regular i kon una relasion kaji absoluta entre gramatika i pronunsiasiyon."}
{"id": "10180", "revid": "18091", "url": "https://lad.wikipedia.org/wiki?curid=10180", "title": "Tequixquiac", "text": "Tequixquiac (\u05d8\u05d9\u05e7\u05d9\u05e7\u05e1\u05e7\u05d9\u05d0\u05e7) es uno delos 7 belediyes de la Rejion Zumpango i uno delos 125 belediyes del Estado de Meksiko, enla Repuvlika Meksikana. La povlasion del belediye es de 33.907 moradores, asegun el senso del anyo 2010. Tequixquiac kolinda kon los belediyes de Zumpango, Hueypoxtla, Apaxco i Huehuetoca, endemas aze frontiera kon el estado de Hidalgo. La kevesera del belediye es el kazal de Santiago Tequixquiac, es la lokalidad kon mayor povlasion; Tlapanaloya es la sigunda lokalidad en emportansia.\nEl belediye es afamado komo Kuna del arte preistoriko en Amerika porke aki se topo un gueso tayado kon kara de animal, yamado el \"Gueso sakro de Tequixquiac\", una ovra de arte preistoriko del kontinente de aze 14 000 anyos, ansina esta piesa amostra enrejistros topados de grandes animales del pleistoseno komo gameos, kavayos, yamas, mamutos i mastodontos en un lugar yamado El Tajo. El territorio del belediye, alkavo de munchos anyos atras fue parte de una antika rejion yamada la Teotlalpan por los aztekos, endenantes ayi ande moravan los otomis, un puevlo aborijinalo ke fue konkistado por los tepanekos; ensiguida se dio la konkista espanyola i el territorio fue apartajado en enkomiendas para los soldados evropeos ke ayudaron a Hernando Cort\u00e9s en la konkista dela Sivdad de Meksiko i dela sivdad de Santiago de Quer\u00e9taro.\nEs uno delos primeros beleyides del paiz, fue fundado ofisialmente el 29 de Noviemvre 1820, basho la konstitusion de Kadiz; al kulminad la independensia de Meksiko pertenesio al partido de Tula, endeluego fue enjuntado al partido de Zumpango al kriarse el estado de Meksiko en 1824. Endemas aki se fraguo el Grande Tunel de Desague de la Sivdad de Meksiko, una ovra de injenyeria apresentada durante el governo de Virreynato de Mueva Espanya i akavada en el sieklo XIX, fue inagurada por Porfirio D\u00edaz en el anyo de 1900, kien fuera el prezidente del paiz en akeyos anyos. Tequixquiac defendio la tyerra durante la Revolusion, la jente se enjunto al movimento zapatista, se partajo la tyerra en ejidos i tyerras komunalas; los moradores defendieron la tyerra i durante el sieklo XX el belediye se amostro siempre komo belediye ruralo.\nEndagora es un belediye del norte del estado ande muchigua el komersio i la agrikultura, aki es emportante la Ekolojia, por eso la tyerra es kudiada para no ser afinkada sin orden; aki abashan las aguas del Vale de Meksiko, una buto para el ekilibrio ekolojiko, las disputasiones entre el governo del estado i el nifus zon huertes, los moradores defienden el kampo i el kultivo del maiz, anke algunas vezes las otoridades son embelesadas por espekuladores del suelo para agrandir los afinkamientos urbanos.\nEtimolojia.\nTequixquiac, en lingua orijinaria la su sinyifikasion es \"Lugar de agua salitrosa\", el orijin del biervo en lingua nahuatl es tequixquitl (salitre), atl (agua) i -c (lugar), ke deriva de una aglutinasion de tres palavras. Tequixquiac fue uno de los kazales mas antikos del paiz, la su fundasion data denantes dela konkista espanyola i el nombre ke aresive el belediye es el mesmo del sharfo kazal indijeno.\nEl glifo del Tequixquiac, es el prensipal sembol del belediye, es a la vez el eskudo dela munisipalidad, es enregistrado ofisialmente enel bando de polisia i buen governo, dentro del artikolo I.\nIstoria.\nPreistoria.\nEsta tyerra fue morada orijinalmente por los primeros ombres orijinarios de la Amerika. Grandes animales moravano aki komo mamut, glyptodonte o kavayo preistoriko, los ombres de la preistoria izieron erramentas antikas i kriaron arte preistoriko komo el afamado \"Gueso sakro de Tequixquiac\", piesa de gueso de un koksis ande se tayo la kara de un animal kon forma de puerko o koyot.\nPeriodo prekolombino.\nLos primeros moradores de este territorio fueron grupos nomadas ke se dedikaron a la kasa, la rekolekta de frutos i la kriansa de animales komo konejos indianos i perros; en los bordes de los rios kultivose el maiz, frejol, kalavasa, tomat i pimiento. Tequixquiac fue paso obligado por munchas tribus mesoamerikanas komo olmekos, toltekos, chichimekos i aztekos.\nDuante el esplendor tolteko, el serro Mesa Ahumada fue avitado, era un punto de vijilansia de diversos vales para mirad el paso de jente i tribus. Tambyen durante el esplendor de la sivdad de Teotihuac\u00e1n, munchos kaminos kruzavan por Tequixquiac, para el yevar merkadurias asta la mitika sivdad.\nKon el kolapso de Tula Xicocotitlan, los Acolhuas del Vale de Meksiko invaden los puevlos de la reji\u00f3n i fundaron la provinsia tepaneka de Teotlalpan, yamada ansi komo la tierra de los antikos o de los dioses, una zona semi-desertika kon muncha agua debasho de la tierra ande se topava povlada por djente de abla otomi i nahuatl. Estos avitantes de Teotlalpan eran yamados chichimekas kuando los aztekos konkistaron la rejion i sometieron a la jente a pagar tribute i merkar en elkazal de Hueypoxtla.\nEn el anyo de 1168, se funda el puevlo de Tequixquiac, el kualo kontava kon aproksimadamente 250 kazas espandidas al lungo i ancho de las kolinas serkanas. El kazal de Tequixquiac fue konkistado por los aztekos basho el governo de Chimalpopoca.\nMueva Espanya.\nEn Coyoac\u00e1n, Hernando Cort\u00e9s sede enkomiendas a los sus soldados i se repartieron estas tierras de los natos otomis i aztekos ke antikamente formava parte de Teotlalpan, alkunos de los primeros espanyoles i portugezos ke kolonizaron deskues de la konkista de Tenochtitlan, aseguraron aki la su estansia en estas muevas tierras; dakeyos, alkunos eran de orijen sefaradis komo Jacom\u00e9 de Aragon, enkomendero de Tlapanaloya.\nEl puevlo de Santiago Tequixquiac hue fundado por segonda okasion, el tlaxkalteko Fransisco de Tlaxintlale, ajijado de bautismo de Mart\u00edn L\u00f3pez, soldado de Hernando Cortez, es deklarado kasike fundador para poder mantener el kontrol de esta tierra de djente hostil.\nUno de los grandes projektos del paiz, asegun era desaguar las aguas del Vaye de Meksiko, era una demanda por los avitantes de la Sivdad de Meksiko durante el periodo colonial, visito la rejion el alman Alexander von de Humboldt i komuniko a las autoridades del virreynato ke el desnivel basho del vaye era ansina por Nochistongo i Tequixquiac.\nMeksiko independiente.\nAl termo de la gerra de independensia de Espanya, voltaran los sus trabajos del governo para kavar los tuneles de desague, Maximilian de Absburgo sedio la konsesion a empresas ekstranjeras, pero kontinuo la inestabilidad politika y Maximilian hue muerto en Santiago de Quer\u00e9taro por orden del ejesito liberalo. Luego deskues el governo de Porfirio Diaz dio kontinuidad a la ovra grandel del tunel de Tequixquiac kon una empresa ingleza yamada.\nEn el anyo de 1826 se asigna el primero alkalde dela munisipalidad, i se akodra en la parrokia de Santiago Apostol, unirse al partido de Zumpango, dentro del nasido estado de Meksiko. Los puevlos kedaron desprotejidos i los kaminos eran asechados por bandidos y asaltantes, antikamente al ejersito real espanyol tenyia protejidos los kaminos reales ke kruzavan por los puevlos, pero el belediye tuvo ke pedir ayudo al muevo governo de Meksiko para kustodiar los sharfos kaminos i a los morantes.\nEl pulke, era una bevida fermetanda de agave, ke sabian produsir los indijenas de la rejion, las haziendas de los crioyos de Tequixquiac se trokaron a la produksion de pulke, ke asegun trasnsportavan asta la Sivdad de Meksiko para la merka. Los hazendados tenyian komo lavoradores a los indijenas para sakar el zumo de aguamyel del agave i sembrar las tierras, era una egzplotasion ke favoresio el movimiento revolusionario.\nSieklo XX.\nEL prezidente Porfirio D\u00edaz vino munchas vezes a Tequixquiac por modre de las ovras de konstruksion del Grande Kanal de Desague de la Sivdad de Meksiko, ordeno konstruir linyas de treno para yevar materiales, transporto de lavoradores i merkadurias de retorno komo pulque, piedra kaliza, maiz i sevada azia la Sivdad de Meksiko, finalmente en 1900 hue ignagurada i apresentada la obra grande de su governo, el kual iba de la Lagona de Zumpango azia el Tajo de Tequixquiac, en el maale de El Refugio.\nDurante los primeros anyos del siglo XX komienza la gerra revolusionaria de 1910, la djente de Tequixquiac se unio al movimiento del sud, el kual era komandado por el djeneral Emiliano Zapata; akavada la gerra revolusionaria para el derrokamiento de Porfirio D\u00edaz, el reparto de tierra i la kriasion de una mueva konstitusion nasionala. Huvo reparto de tierra en ejidos y zonas komuneras, Otilio Monta\u00f1o vino a Tequixquiac en 1917 i sedio las tierra ke eran de las haziendas i de la kilisia, huerono repartidas azia los kampesinos o komuneros por mando del governo federal.\nJeografia.\nTequixquiac topa al norte del estado, konta kon una superfisie de 122.32 km\u00b2 de territorio. La kavesera del belediye es el kazal de Santiago Tequixquiac, i topa al norte kon el belediye de Apaxco, al sud kon el belediye de Zumpango, al sudoeste kon el belediye de Huehuetoca, al este kon el belediye de Hueypoxtla i al oeste ay frontiera kon el Estado de Hidalgo (belediye de Atotonilco de Tula). \nEl belediye de Tequixquiac es pozisionado enlas koordenadas jeografikas del meridiano de Greenwich, latitud norte 19\u00ba 00' 00\" minima, \u00ba 00' 00\" maksima, longitud oeste 99\u00ba 00' 00\" minima, \u00ba 00' 00\" maksima. \nOrografia.\nLa altitud mayor es el Serro Mesa Ahumada tiene una altura de 2488 metros ensima del nivel dela mar, topan entre los belediyes de Tequixquiac, Huehuetoca i Apaxco, la menor altitud del belediye es azia el norte ande ay un vale, en la beira del Rio Grande Kanal de Desague kon 2,100 metros ensima del nivel dela mar. Las chikas muntanyas aki topadas komo el Serro Kolorado aze frontiera kon el estado de Hidalgo, estas zon una prolongasion de la Serralada de Tepotzotl\u00e1n, las sayas de los serros abashan azia las tierras aridas del Vale del Mezquital ke topan al norte kon el belediye de Apaxco. Azia el oryente zon las planadas delas Lomas de Espa\u00f1a, en kolindansia kon los belediyes de Zumpango i Hueypoxtla.\nIdrografia.\nEl Grande Kanal de Desague dela Sivdad de Meksiko (antikamente yamado Rio Xoth\u00e9) es el rio de mayor tamanyo ke kruza de sud a norte azta topad kon el rio Tula enel estado de Hidalgo; el rio Salado de Hueypoxtla es otruna korriente de agua ke atravisa de oryente a oksidente i endemas aresive las aguas de chikos rios, azta enjuntar kon las aguas del Grande Kanal de Desague.\nKlima.\nEn el belediye de Tequixquiac, ay un kima templado sub-humido bastante agradavle a pesar de ser un lugar seko ande muchiguan los kaktos. El mayor kalor es en los mezes de Mayo azta Agosto, en invierno kaji no ay luvias, anke la temperatura abasha azta 5 grados arriva de zero.\nFlora i favna.\nEl belediye de Tequixquiac es un territorio mayormente ruralo, ay aki una diversidad de plantas i animales ke moran entre el Vale de Meksiki el semi-desertiko Vale del Mezquital. Enel belediye, antigamente moravan aki grandes animales komo glyptodonts, mammoths, horses, bisons, durante la preistoria, enel kontinente Amerikano.\nLas plantas nativas zon la ashavara (\"agave americana\"), kardo o choya (\"cylindropuntia imbricata\"), chumbero (\"opuntia ficus-indica\"), biznaga (\"echinocactus\"), organo (\"pachycereus marginatus\"), garambuyo (\"myrtillocactus geometrizans\"), palo dulse (\"eysenhardtia polystachya\"), akasia (\"prosopis juliflora\"), ahuehuete (\"taxodium mucronatum\"), ensina (\"quercus rugosa\"), tepoz\u00e1n (\"buddleja cordata\"), huizache (\"vachellia farnesiana\"), sedro (\"cupressus lusitanica\"), sause (\"salix\"), xaixne or creosote bush (\"larrea tridentata\"), pepicha (\"porophyllum linaria\"), depe (\"Jaltomata procumbens\"), tule (\"schoenoplectus acutus\"), karrizo (\"phragmites communis\"), i arvoles de frutas komo tejocote (\"crataegus mexicana\"), kapulin (\"prunus serotina\"), sapote blanko (\"casimiroa edulis\").\nLos animales nativos zon el cacomistle, zorriyo, topo, Virginia opossum, konejo, Mexican gray squirrel, indiano, colibri, turkey vulture, northern mockingbird, bivoro de kaskavel, pine snake, xincoyote, red warbler, rufous-crowned sparrow, lesser roadrunner, bufo, axolot, rana, sapo, ormiga kolorada, abesha, endemas otrunos.\nGoverno i administrasion.\nLa kavesera o kapitala del belediye es la lokalidad de Santiago Tequixquiac, lugar ande governa la otoridad mas emportante del belediye ke es apresentada por el Ajuntamiento de Tequixquiac, estruktura de governo lokal elejido por votasiones kada tres anyadas i emiten los sivdadanos mayores de 18 anyos de edad.\nPartajamientos politikos.\nEl belediye de Tequixquiac esta partajado en dos kazales (kada kazal apartajase en barrios o males), tambien ay otrunos apartajamientos komo rancherias i seis kolonias agrikolas. \nDemografia.\n&lt;noinclude&gt;\nDe los 33,907 moradores del belediye de los kualos 17,356 zon mujeres.\nLokalidades.\nEl belediye de Tequixquiac tiene 13 lokalidades, las mas emportantes zon:\nLinguas.\nLa lingua ke avla el 90% de los sus avitantes es la lingua kastilyana, alkunas personas avlan kon munchas palavras antikas venidas de Espanya, las ke peduraron ansina desde el periodo kolonialo, la influensia de la lingua ladina es huerte en las sus lokalidades; los arkaizmos se avlan prensipalmente en personas majoritas o de anyos avanzados.\nLa segunda lingua avlada en este munsipio es la lingua otomi, lengua indijena ke ansina se avla por personas de las lokalidades, hue la primera lingua ke se avlo asegun en este munisipio, endenantes de ke afinkaran los aztekos i los evropeos. La tersera lingua ke se avla aki es la lingua mazahua, otra lingua de la famiya oto-pame (komo la lingua otomi).\nLa katrena lingua, es la lingua nahuatl, una lingua de emportante tradision en la istoria ansestrala de los avitantes de este munisipio, hue lingua franka i lingua de la evanjelisasion kristiana de los indijenas de la rejion, al igual ke la lingua otomi i la lingua kastilyana.\nRelijion.\nLa relijion mas praktikada en el belediye de Tequixquiac es el kristianismo katoliko, el 90% se konfieza de esta kreyensia, en el anyo de 1990 avia 16 796 katolikos asegun el ultimo registro ofisialo, las parrokias pertenesen a la Diosesis de Cuautitl\u00e1n. Dentro del protestantismo, una de las konfesiones ke mas amuchigua, es la de los Testemunyos de Jehova, endemas, las kilisias pentekostalas tambien konsentran muevos kreyentes, kilisias ke se amagan ansi mismas komo solo kristianos; otras kilisias son las evanjelikas, la piedra angular, la luz del Olam i la kilisia metodista, akeya ke se afinko en el munisipio de Tequixquiac por la arrivada de los trabajadores inglezos ke laboraron en el Primer Tunel de Tequixquiac.\nKon el empesijo de las ovras del tunel de grande kanal de desague de la Sivdad de Meksiko, afinkaron en Tequixquiac, injenieros de orijin inglez, prosedentes de Real del Monte, Pachuca i Necaxa, eyos trujeron la kilisia metodista i fundaron una chika kilisia en el kazal para el kulto de los ajenos. En 1901 se hueron los inglezos, ma desharon konversos i alkunos desendientes ke kontinuearon kon el servisio del kulto i el tradision metodisto.\nTequixquiac es uno delos belediyes kon numerozos ateos, en akodro a la su povlasion, es una kreyensia ke muchigua entre mansevos, djovenos i personas kon estudios universitarios, la sensia es parte de la su kreyensia i la negasion de divinidades o dyoses. Ansina igual se manifiesta el gnostisizmo, kreyer en Dios o en forzas del kosmos, ma negar reunise en kilisias o kultos. Egziste en Tequixquiac un poko de tradision antika de los puevlos indijenas, la kreyensia de sanar dolensias kon yervas i ritos antikos de shamanes o nigromantes, sen relasion kon kreyensias djudio-kristianas i ke se praktika por la djente.\nEn Tequixquiac ay presensia de djudaizmo ansi desde la kolonisasion espanyola en alkunas famiyas; eran estos kriptodjudios, endemas yamados \"marranos\", los kualos fueron absorvidos por el katolisismo en la su mayorita, alkunos konservaron las sus kostumbres djudias dentro del kristianizmo katoliko.\nEdukasion.\nEl governo del belediye prokura ke ayiga eskolas de todos los nivelos de edukasion, siendo la eskola primaria Nicol\u00e1s Bravo ke ha destakado en los eks\u00e1menes de nivelasi\u00f3n akad\u00e9mica ke tambi\u00e9n es kompartido con la escuela Juan Fern\u00e1ndez Albarr\u00e1n, la secundaria Fray Servando Teresa de Mier (de Tlapanaloya) en materia de edukasi\u00f3n ekol\u00f3jika i ambientalista, ansina komo el CBT Alfonso Le\u00f3n de Garay.\nEl nivelo de eskola es medio, kon alta desersi\u00f3n en el nivelo medio superior (preparatoria o bachiyerato) pese a ke dentro de las lokalidades del belediye ay tres institusiones de nivelo medio superior i programas de alfabetizasi\u00f3n para aedados. El 89% de la poblasi\u00f3n ha terminado el niveo b\u00e1siko edukativo lontando con una eskola en kada male o kolonia sin tener d\u00e9fisit por avla.\nKultura.\nEl belediye de Tequixquiac tyene una huerte erensia indijena, los otomis i los aztekos zon los grupos ke afinkaron aki en denantes, ma afinkaron tambyen grupos iberikos en la Mueva Espanya, por eyo ay influensia kulturala espanyola i portugeza.\nTequixquiac konta kon un muzeo komuntario yamado \"Temoatzin\", lugar ande se muestra guesos de mamut, gliptodonte, kavayo preistoriko, lonso preistoriko i objetos prekolombinos de los antikos puevlos orijinarios komo los otomis i los aztekos.\nFolklor.\nLas danzas preispanikas zon uno de los bailes ke se danzan en el belediye, los concheros zon danzadores ke bailan kon un teponaztli i koncho de karakol marino, visten kon pyeles de animales i plumas de pasharos, es de orijin chichimeko purke esta rejion fue morada por los indijenas otomis i aztekos. Oy en dia se baila en el kazal de Tlapanaloya, ande ay un grupo de concheros engrandesido.\nEs uno de los belediyes del estado kon un folklore propio, aki ay el tradision de danzar La Contradanza de las Varas, un baile venido del norte dela Espanya, de la rejion de Asturias ke se danza denantes de la independensia de Meksiko azta oy en dia; es un baile krioyo en onra al Sinyor dela Kapiya, un kristo muncho venerado en este lugar, endemas se danza el 25 de djulio durante el Jacobeo i el Jubileo.\nEndemas aki ay agrupasiones de danza folklorika, ke se apresentan en diversos foros del paiz i de otros paizes, desde la chikez se embeza la danza, se embeza en diferentes fraguas de kultura del belediye, todo el anyo ay eventos kulturalos de danza folklorika en los kazales komo Santiago Tequixquiac, Tlapanaloya i Wenseslao Labra.\nKuzina.\nLa kuzina del belediye es diversa en sabores, es una mistura de kuzinas prekolombinas kon la kuzina espanyola, ay fuerte influensia dela kuzina sefaradi, ansi komo de sabores indijenas. El maiz es la baza dela alimentasion de la jente, todos los alimentos yevan algo de maiz. Los frutos del belediye zon los tejocotes, los chumbos, los garambuyos, las guayabas, los elotes i los depes; las bevidas zon el pulque i kurados, agua de ch\u00eda i mezcal; los dulses de temporada zon los tejocotes en dulse, la kalavasa en dulse, la myel. Ay munchos alimentos de orijen indijena komo las tortillas de maiz, el ximb\u00f3, el pozole, los tacos, loes escamoles, los tlacoyos, las gordas de maiz, el mondongo, el mixiote, los sopes, las quesadillas, las enchiladas, los chilaquiles, el mole de olla, los tamales de frejol, rajas, vedre, mole i keso, los nopales navegantes, la sopa de hongos, la sopa de malvas, la sopa de tortillas, los gualumbos i antigamente los indijenas komian karnes de zarigueya, zorriyo, pasharos silvestres, venado, pekari, godorniz, viboro de kaskavel, raton kampero, konejos, indianos i patonas silvestres.\nLa influensia de los sefaradis en la kuzina de Tequixquiac es fuerte, ay aki alimentos komo el panbasho, antojo uniko del kazal de orijen djudio ke se konserva desde el periodo kolonialo i es echo kon asemite; ay otros alimentos komo el atole de kajeta, mazapanes, bunyuelos, arroz kon leche, la barbacoa de kodrero, karne de res kon guevo i ejotes kon guevo, ansina pan de trigo i guevadas. La influensia espanyola es mayor, ay aki chorizos, longanizas, keso de porko, morsiyas, tosinos, chicharrones, las carnitas i karnes asadas de porko, konejo, toro, indiano, poyo, godorniz, kodrero, chivo i pishkado. Endemas el konsumo de pan de trigo es huerte en esta rejion, ansina komo el kezo fresko, la krema, la mantekiya i leche bulgara.\nEspor.\nLa charreada es un espor antiko, erensia de los kolonialistas espanyoles i portugezos ke afinkaron en Tequixquiac, ansina es praktikada enel periodo kolonialo espanyol asta oy endia. Zon suertes de monta de kavayos persiguiendo al ganado, tambien se djuegan las eskaramuzas, suertes de djuego onde las mujeres trokan de kavayo durante la kompentensia. Los forkados zon otrunos ke djogan a perseguid el toro, es un suerte venido del Portugal ke se djoga enel belediye, anke agora poko ay praktika.\nOtros esportes praktikados en Tequixquiac, zon el futbol, el basketbol, el voleibol, las karreras de bisikleta de montanya, el taewando, el judo, la natasion, el atletismo, el fronton i el beisbol."}
{"id": "10182", "revid": "15292", "url": "https://lad.wikipedia.org/wiki?curid=10182", "title": "\u05e1\u05e4\u05e8\u05d3\u05d9\u05dd", "text": "\u05dc\u05d5\u05e1 \u05e1\u05e4\u05e8\u05d3\u05d9\u05dd (\u05d3\u05d9 \u05dc\u05d4 \u05e4\u05d0\u05dc\u05d0\u05d1\u05bf\u05e8\u05d4 \u05d0\u05d9\u05d1\u05e8\u05d9\u05d0\u05d4 \u05e1\u05e4\u05e8\u05d3\u05d9, \"\u05d0\u05d9\u05e1\u05e4\u05d0\u05e0\u05f2\u05d5\u05dc\u05d9\u05e1\" \u05d0\u05d9 \"\u05e4\u05d5\u05e8\u05d8\u05d5\u05d2\u05d9\u05d6\u05d9\u05e1\") \u05e1\u05d5\u05df \u05dc\u05d5\u05e1 \u05d3\u05d9\u05e1\u05d9\u05e0\u05d3\u05d9\u05d9\u05e0\u05d8\u05d9\u05e1 \u05d3\u05d9 \u05dc\u05d5\u05e1 \u05d2\u05bf\u05d5\u05d3\u05d9\u05d5\u05e1 \u05e7\u05d9 \u05d1\u05d9\u05d1\u05bf\u05d9\u05d0\u05d9\u05e8\u05d5\u05df \u05d0\u05d9\u05df \u05dc\u05d4 \u05e4\u05d9\u05e0\u05d9\u05e0\u05e1\u05d5\u05dc\u05d4 \u05d0\u05d9\u05d1\u05d9\u05e8\u05d9\u05e7\u05d4 \u05e4\u05bf\u05d9\u05e0\u05d4 1492. \n\u05d1\u05d9\u05d1\u05bf\u05d9\u05d0\u05d9\u05e8\u05d5\u05df \u05d0\u05d9\u05e0\u05d2\u05bf\u05d5\u05e0\u05d8\u05d5\u05e1 \u05d0\u05d9 \u05e4\u05d0\u05e1\u05d9\u05e4\u05bf\u05d9\u05e7\u05d0\u05de\u05d9\u05e0\u05d8\u05d9 \u05e7\u05d5\u05df \u05dc\u05d5\u05e1 \u05de\u05d5\u05e1\u05d5\u05dc\u05de\u05d0\u05e0\u05d5\u05e1 \u05d0\u05d9 \u05e7\u05e8\u05d9\u05e1\u05d8\u05d9\u05d0\u05e0\u05d5\u05e1 \u05e4\u05d5\u05e8 \u05de\u05d5\u05e0\u05d2\u05bf\u05d5 \u05d8\u05d9\u05d9\u05de\u05e4\u05d5 \u05d0\u05d9 \u05e1\u05d5 \u05e7\u05d5\u05dc\u05d8\u05d5\u05e8\u05d4 \u05e1\u05d9 \u05d0\u05d9\u05e0\u05d2\u05e8\u05d0\u05e0\u05d3\u05d9\u05e1\u05d9\u05d0\u05d5 \u05e7\u05d5\u05df reushit\u00e1 \u05e7\u05d5\u05de\u05d5 \u05d0\u05d9\u05df \u05d3\u05d9\u05e0\u05d2\u05d5\u05e0\u05d4 \u05d0\u05d5\u05d8\u05e8\u05d4 \u05e4\u05d0\u05e8\u05d8\u05d9. \u05d3\u05d5\u05e8\u05d0\u05e0\u05d8\u05d9 \u05dc\u05d4 \u05d0\u05d9\u05d3\u05d0\u05d3 \u05de\u05d9\u05d3\u05f2\u05d4, \u05dc\u05d5\u05e1 \u05e1\u05e4\u05e8\u05d3\u05d9\u05dd \u05e4\u05bf\u05d5\u05d0\u05d9\u05e8\u05d5\u05df \u05e8\u05d9\u05e7\u05d5\u05e0\u05d5\u05e1\u05d9\u05d3\u05d5\u05e1 \u05e7\u05d5\u05de\u05d5 \u05dc\u05d5\u05e1 \u05dc\u05d9\u05d3\u05d9\u05e8\u05d9\u05e1 \u05d3\u05d9 \u05dc\u05d4 \u05e4\u05bf\u05d9 \u05d0\u05d9 \u05e7\u05d5\u05dc\u05d8\u05d5\u05e8\u05d4 \u05d2\u05bf\u05d5\u05d3\u05d9\u05d0\u05e1 \u05d0\u05d9\u05df \u05d0\u05e7\u05d9\u05f2\u05d5\u05e1 \u05e1\u05f2\u05d9\u05e7\u05dc\u05d5\u05e1. \u05d0\u05d5\u05df \u05dc\u05d9\u05d3\u05d9\u05e8\u05d0\u05d6\u05d2\u05d5 \u05e8\u05d9\u05dc\u05d9\u05d6\u05bf\u05d9\u05d5\u05e1\u05d5, \u05d0\u05d9 \u05e1\u05d5\u05d1\u05bf\u05e8\u05d9 \u05d8\u05d5\u05d3\u05d5 \u05e7\u05d5\u05dc\u05d8\u05d5\u05e8\u05d0\u05dc\u05d5, \u05e7\u05d9 \u05e1\u05d9 \u05e4\u05e8\u05d5\u05dc\u05d5\u05e0\u05d2\u05d5 \u05d3\u05d5\u05e8\u05d0\u05e0\u05d8\u05d9 \u05d1\u05bf\u05d0\u05e8\u05d9\u05d5\u05e1 \u05e1\u05d9\u05d2\u05dc\u05d5\u05e1 \u05d3\u05d9\u05e1\u05e7\u05d5\u05d0\u05d9\u05e1 \u05d3\u05d9\u05dc \u05d0\u05e8\u05d5\u05e0\u05d2\u05bf\u05d0\u05de\u05d9\u05d9\u05e0\u05d8\u05d5 \u05d3\u05d9 \u05dc\u05d5\u05e1 \u05d2\u05bf\u05d5\u05d3\u05d9\u05d5\u05e1 \u05d3\u05d9 \u05d0\u05d9\u05e1\u05e4\u05d0\u05e0\u05f2\u05d4.\n\u05d0\u05e8\u05d5\u05e0\u05d2\u05bf\u05d0\u05d3\u05d5\u05e1 \u05d0\u05d9\u05df 1492 \u05e4\u05d5\u05e8 \u05dc\u05d5\u05e1 \u05e8\u05d9\u05d0\u05d9\u05e1 \u05e7\u05d0\u05d8\u05d5\u05dc\u05d9\u05e7\u05d5\u05e1 (\u05d0\u05d9\u05dc\u05d9\u05d6\u05d0\u05d1\u05bf\u05d9\u05d8\u05d4 \u05d0\u05d9 \u05e4\u05bf\u05d9\u05e8\u05d3\u05d9\u05e0\u05d0\u05e0\u05d3\u05d5), \u05dc\u05d5\u05e1 \u05d2\u05bf\u05d5\u05d3\u05d9\u05d5\u05e1 \u05d0\u05d9\u05e1\u05e4\u05d0\u05e0\u05f2\u05d5\u05dc\u05d9\u05e1 \u05e1\u05d9 \u05d0\u05e8\u05d9\u05e1\u05d9\u05e0\u05d8\u05d0\u05e8\u05d5\u05df \u05d0\u05d9\u05e0\u05d9\u05dc \u05e0\u05d5\u05e8\u05d8\u05d9 \u05d3\u05d9 \u05d0\u05e4\u05bf\u05e8\u05d9\u05e7\u05d4 \u05d0\u05d9 \u05e1\u05d5\u05d1\u05bf\u05e8\u05d9 \u05d8\u05d5\u05d3\u05d5, \u05d0\u05d9\u05df \u05d0\u05d9\u05dc \u05d0\u05e0\u05d8\u05d9\u05e7\u05d5 \u05d0\u05d9\u05de\u05e4\u05d9\u05e8\u05d9\u05d5 \u05d0\u05d5\u05d8\u05d5\u05de\u05d0\u05e0\u05d5, \u05d0\u05e0\u05d3\u05d9 \u05e1\u05d9 \u05d0\u05d9\u05e1\u05d8\u05d0\u05d1\u05dc\u05d9\u05e1\u05d9\u05d9\u05e8\u05d5\u05df \u05d0\u05d9\u05df \u05e7\u05d5\u05de\u05d5\u05e0\u05d9\u05d3\u05d0\u05d3\u05d9\u05e1 \u05d0\u05d9 \u05e7\u05d5\u05e0\u05e1\u05d9\u05e8\u05d1\u05bf\u05d0\u05e8\u05d5\u05df \u05dc\u05d4 \u05e1\u05d5 \u05d0\u05d9\u05e8\u05d9\u05e0\u05e1\u05d9\u05d4 \u05e7\u05d5\u05dc\u05d8\u05d5\u05e8\u05d0\u05dc\u05d4. \u05d0\u05e0\u05e1\u05d9\u05e0\u05d4, \u05d0\u05d5\u05d8\u05e8\u05d0\u05e1 \u05e6\u05bf\u05d9\u05e7\u05d0\u05e1 \u05e7\u05d5\u05de\u05d5\u05e0\u05d9\u05d8\u05d0\u05e1 \u05e1\u05d9 \u05d0\u05e8\u05d9\u05e1\u05d9\u05e0\u05d8\u05d0\u05e8\u05d5\u05df \u05d0\u05d9\u05df \u05dc\u05d5\u05e0\u05d3\u05e8\u05d9\u05e1, \u05d1\u05d5\u05e8\u05d3\u05d5 \u05d0\u05d9 \u05d1\u05d9\u05d0\u05d5\u05e0\u05d4, \u05d0\u05de\u05e1\u05d8\u05d9\u05e8\u05d3\u05d0\u05dd, \u05dc\u05d9\u05d1\u05bf\u05d5\u05e8\u05e0\u05d5 i \u05d0\u05d5\u05d8\u05e8\u05d0\u05e1 \u05e1\u05d9\u05d1\u05bf\u05d3\u05d0\u05d3\u05d9\u05e1 \u05d0\u05d9\u05d8\u05d0\u05dc\u05f2\u05d0\u05e0\u05d0\u05e1, \u05d0\u05d9 \u05e4\u05d0\u05e1\u05d0\u05e8\u05d5\u05df \u05d0\u05d4 \u05d0\u05de\u05d9\u05e8\u05d9\u05e7\u05d4 (\u05e7\u05d5\u05e8\u05d0\u05e1\u05d0\u05d5, \u05d2\u05bf\u05d0\u05de\u05d0\u05d9\u05e7\u05d4...) \u05d3\u05d9\u05e1\u05d3\u05d9 \u05d0\u05d9\u05e1\u05d8\u05d0\u05e1 \u05e1\u05d9\u05d1\u05bf\u05d3\u05d0\u05d3\u05d9\u05e1 (\u05d0\u05d9\u05e1\u05e4\u05d9\u05e1\u05f2\u05d0\u05dc\u05de\u05d9\u05e0\u05d8\u05d9, \u05d0\u05de\u05e1\u05d8\u05d9\u05e8\u05d3\u05d0\u05dd). \n\u05d0\u05d9\u05e1 \u05e7\u05d5\u05e0\u05d5\u05e1\u05d9\u05d3\u05d5 \u05d0\u05d9\u05dc \u05e7\u05d5\u05d3\u05d9\u05d9\u05d5 \u05d3\u05d9 \u05dc\u05d4 \u05e1\u05d5 \u05dc\u05d9\u05e0\u05d2\u05d5\u05d4, \u05d9\u05d0\u05de\u05d0\u05d3\u05d4 \"\u05d0\u05d9\u05e1\u05e4\u05d0\u05e0\u05f2\u05d5\u05dc \u05e1\u05e4\u05e8\u05d3\u05d9\", \"\u05d4\u05d0\u05e7\u05d9\u05d8\u05d9\u05d4\", \"\u05d8\u05d9\u05d8\u05d5\u05d0\u05e0\u05d9\", \"\u05d2\u05bf\u05d5\u05d3\u05d9\u05d0\u05d5\u05be\u05d0\u05d9\u05e1\u05e4\u05d0\u05e0\u05f2\u05d5\u05dc\" \u05d0\u05d5 \"\u05dc\u05d0\u05d3\u05d9\u05e0\u05d5\".\n\u05e1\u05e4\u05e8\u05d3\u05d9 \u05d0\u05d5 \u05e1\u05e4\u05e8\u05d3\u05d9\u05ea\u05d4.\n\"\u05e1\u05e4\u05e8\u05d3\u05d9\u05e1\" \u05d0\u05d9\u05e1 \u05e7\u05d5\u05de\u05d5 \u05e1\u05d9 \u05e7\u05d5\u05e0\u05d5\u05e1\u05d9\u05df \u05d0\u05d5\u05e0\u05d4 \u05d3\u05d9 \u05dc\u05d0\u05e1 \u05e7\u05d5\u05de\u05d5\u05e0\u05d9\u05d8\u05d0\u05e1 \u05d2\u05bf\u05d5\u05d3\u05d9\u05d0\u05e1 \u05de\u05d0\u05e1 \u05d2\u05e8\u05d0\u05e0\u05d3\u05d9\u05e1 \u05d0\u05d9\u05df \u05dc\u05d4 \u05d3\u05d9\u05d0\u05e1\u05e4\u05d5\u05e8\u05d4; \u05d3\u05d9\u05dc \u05d0\u05d9\u05d1\u05bf\u05e8\u05d9\u05d0\u05d5 \"\u05e1\u05e4\u05e8\u05d3\" - \u05d0\u05d9\u05e1\u05e4\u05d0\u05e0\u05f2\u05d4 - \u05d0\u05d9\u05dc \u05e4\u05d0\u05d9\u05e1 \u05d0\u05e0\u05d3\u05d9 \u05e4\u05bf\u05dc\u05d5\u05e8\u05d9\u05e1\u05f2\u05d9\u05e8\u05d5\u05df \u05d0\u05d9 \u05d0\u05d9\u05d6\u05d9\u05d0\u05d9\u05e8\u05d5\u05df \u05d0\u05d5\u05e0\u05d4 \u05e8\u05d9\u05e7\u05d4 \u05e7\u05d5\u05dc\u05d8\u05d5\u05e8\u05d4. "}
{"id": "10183", "revid": "15285", "url": "https://lad.wikipedia.org/wiki?curid=10183", "title": "Adolf Hitler", "text": "Adolf Hitler (Nasido en Branau, Ostria-Madjaristan, 20 de Avril de 1889 \u2013 muerto en Berlin, Almania, 30 de Avril de 1945), era un pol\u00edtico alm\u00e1n de orijin ostriano, l\u00edder, ide\u00f3logo i my\u00e9mbro orijinal del Partido Nazi (\"Nationalsozialistische Deutsche Arbeiterpartei\" \u2014 NSDAP) ke establesi\u00f3 una rejima nasionalsozialista en Almania entre los anyos 1933 i 1945, konosido komo el Tres\u00e9r Reich. Durante estos anyos, fue Kanzilyer Imperial (Reichskanzler) de Jenero de 1933 a Avril de 1945, Shefe de Estado (F\u00fchrer und Reichskanzler) de 1934 a Avril de 1945 i Komandante Supremo de las hu\u00e9rsas armadas almanas durante la Sigunda Gerra Mondiala de Septembre de 1939 a Avril de 1945.\nLa su idelolojiya, la kuala kavz\u00f3 direktamente la Sigunda Gerra Mondiala i el dezvelopamy\u00e9nto del Olok\u00f3sto, tin\u00eda komo baza una serie de aspektos de tipo visyonario ke no puedia negosiarsen: eliminar a todo el pueblo djudio, kriar un \"espasio vital\" kon el buto de garantisar el futuro de Almania, la superioridad de la rasa Aria i la gerra eterna komo ley basika de la egzistensia umana ."}
{"id": "10184", "revid": "18091", "url": "https://lad.wikipedia.org/wiki?curid=10184", "title": "Katalanit", "text": "El Djudeo-katalan, endemas yamado katal\u00e1niko o katalanit, en ivrit \u05e7\u05d0\u05d8\u05d0\u05dc\u05e0\u05d9\u05ea, era una lingua djudeo-romansa avlada por las komunitas djudias del nordeste de Espanya, espesialmente de Katalunya i de las Isolas Baleares. Desde un punto de vista linguistiko, tin\u00eda muncho en komun kon el antiko lashon de Provensa yamado shuadit, anke desde un punto de vista ist\u00f3riko, \u00e9tniko i pol\u00edtiko, la komunita djudia avlante del katalan era diferente kon respekto a la komunida avlante de shuadit, espesialmente por moder de la okupasiyon musulmana de la Peninsola Iberika. La \u00e9poka grande del djudeo-katalan fueron los anyos entre los empesijos del sy\u00e9klo XII i 1492, kuando los djudios fueron ekspulsados de Espanya dempues del dekreto de los Reyes Katolikos."}
{"id": "10187", "revid": "209", "url": "https://lad.wikipedia.org/wiki?curid=10187", "title": "Djudeo-katalan", "text": ""}
{"id": "10188", "revid": "7321", "url": "https://lad.wikipedia.org/wiki?curid=10188", "title": "Kwara", "text": "Kwara, Qwara, or Qwarenya (yamada \"Lingua Falasha\" o \"Falashano\" por alkunos avtores), es una lingua de la famiya Agaw de linguas avlada por los Agaw i por los Beta Israel de la rejion de Qwara en Etiopia. La lingua es oy endiya avlada poko, deke el su uzo fue trokado por el de la lingua Ahmarika al empesijo del sy\u00e9klo XX. En la Operasiyon Shelom\u00f3, la majorita de sus avlantes fue yevada a Israel, ande esta dehando de ser uzada i trokada por Ivrit. Egzisten manuskritos en Kwara, eskritos kon el alefbet Ge'ez. La lingua es objekto de estudio por linguistas oksidentales desde 1866."}
{"id": "10189", "revid": "3426", "url": "https://lad.wikipedia.org/wiki?curid=10189", "title": "Kaylinya", "text": "Kaylinya, Kayla, o Kayli\u00f1\u00f1a (Ge'ez: \u12ab\u12ed\u120b \"k\u0101yl\u0101\", para la djente, Ge'ez: \u12ab\u12ed\u120d\u129b \"k\u0101yli\u00f1\u00f1\u0101\", Kayla, Lingua Ahmarika, i Tigrinya para azer referensia a la lingua Kayla) es uno de dos lashones relasionados Agaw avlados por un grupo de los Beta Israel, anke algunas vezes es uzado para yamar ansina a todos los lashones Agaw avlados por los Beta Israel. Los tekstos konosidos en esta lingua se topan en notas de Fa\u00eftlovich eskritas enel alefbet Ge'ez, las kualas son estudiadas por David Appleyard. Este lashon es ainda avlado por alkunos Beta Israel oy endiya."}
{"id": "10190", "revid": "18091", "url": "https://lad.wikipedia.org/wiki?curid=10190", "title": "Shuadit", "text": "El Shuadit (tambi\u00e9n yamado Chouhadite, Chouhadit, Chouadite, Chouadit) era una lingua djudeo-romansa del sud de Fransia, tambi\u00e9n yamada Djudeo-provenzal. Se tienen topados dokumentos del sy\u00e9klo XI en Fransia, ma dempu\u00e9s de la Inkisizion en Fransia fue akavando pish\u00edn, asta en 1977, kuando muri\u00f3 Armand Lunel, el ultimo avlante de Shuadit. Algunos filologos konsideran al Shuadit un lashon del oksitano.\nIstorya.\nEl dezvelopmay\u00e9nto i la anyada de orijin del Shuadit no estan klaros ainda para los istoriadores. La lingua latina era la lingua de komersio i administrasion del Imperio Romano, la kuala se ekstendi\u00f3 en la reji\u00f3n del sud de Fransia dempu\u00e9s de ke Iulius Caesar konkistasse la Galia Transalpina, enel anyo 50; ma ainda no se konose si el Shuadit nasi\u00f3 por modre de la adopsiyon i trokamiento de la lingua latina por la komunita djudia de la rejion, o si es una lingua ija de una lingua muncho m\u00e1s aedada, el La'az o lingua djudeo-latina. "}
{"id": "10191", "revid": "209", "url": "https://lad.wikipedia.org/wiki?curid=10191", "title": "Djudeo-provenzal", "text": ""}
{"id": "10192", "revid": "204", "url": "https://lad.wikipedia.org/wiki?curid=10192", "title": "Djudeo-aragonez", "text": "El Djudeo-aragonez o Aragonit es una lingua muerta djudeo-romansa derivada de la lingua aragoneza ke era avlada en parte de los reynos de Arag\u00f3n i Navarra desde la sigunda parte del sy\u00e9klo VIII verso la fin del sy\u00e9klo XV, kuando por modre del Edikto de Granada, los djudios de la Peninsola Iberika fueron arrondjados. Dempues de la ekspulsion, los djudios aragonezos fueron a bivir en komunitas kon otros djudios de orijin sefardi en sivdades komo Salonika, Sarajevo i Rodes, ande el su lashon fue aziendo parte de la lingua oy konosida komo djudeo-espanyol, la kuala tiene munchos biervos de orijin aragonezo."}
{"id": "10193", "revid": "209", "url": "https://lad.wikipedia.org/wiki?curid=10193", "title": "Aragonit", "text": ""}
{"id": "10194", "revid": "14574", "url": "https://lad.wikipedia.org/wiki?curid=10194", "title": "Linguas djudias", "text": "Se yama linguas djudias a akeyas linguas, endemas del ivrit, ke nasieron i se dezveloparon en komunitas djudias, en Evropa, el Medio Oryente, Afrika, Asya Sentrala i la India. Jeneralmente, el dezvelopmay\u00e9nto de estas linguas esta bazado en la adision de biervos i frasas en ivrit, las kualas apresentan konseptos i situasiones unikamente djudios, a una lingua jenerala de la sosyet\u00e9. Komo munchas komunitas djudias se ankontran londje de otras, estas linguas muevas mantienen los biervos i las estrukturas gramatikalas ainda dempu\u00e9s de ke las linguas orijinalas las pedriesen o trokassen.\nLinguas.\nA empesijos del sy\u00e9klo XIX, el idish era la lingua prinsipala de los djudios de Evropa Orientala (por lo ke era la lingua djudia mas avlada del mundo, d\u00e9ke la majorita de los djudios bivian ay\u00ed), mientres ke el djudeo-espanyol era avlado por komunitas djudias enel Maghreb, el Imperio Otomano (Gresia, la Turkiya i los Balkanes espesialmente) i komunitas mas chikas avlavan italkit, yevaniko, krimchak o karaimit. Los djudios del Mundo Arabo avlavan varios lashones del Djudeo-Arabo i del Djudeo-Bereber, mientres ke en Iran i Asya Sentrala se avlavan las linguas djudeo-persas komo el Buhori, el Djudeo-Golpaygani, el Djudeo-Hamedani, el Djudeo-Shirazi, el Djuhuri i otras. \nEl siddur (livro para meldar las tefilot) fue kompletado dempu\u00e9s de la destruksiyon del Sigundo Bet Amikdash i se topa kaji todo eskrito en ivrit i en lingua aramea. Jeneralmente los djudios meldan s\u00f3lo en ivrit, anke algunas komunitas tienen adisionadas tefilot en sus lashones partikolares."}
{"id": "10195", "revid": "18091", "url": "https://lad.wikipedia.org/wiki?curid=10195", "title": "Lish\u00e1n Did\u00e1n", "text": "Lish\u00e1n Did\u00e1n es una lingua aramea djudia, munchas vezes yamada \"Muevo Arameo\" o \"Djudeo-Arameo\". Orijinalmente era avlado en la rejion irani de Azerbaijan , en la rejion del lago Urmiye, desde Salmas a Mahabad. La gran majorita de los avlantes de esta lingua biven oy endiya en Israel.\nEl nombre \"Lish\u00e1n Did\u00e1n\" sinyifika \"la muestra lingua\"; la lingua tambien es yamada \"Lishan\u00e1n\", \"lingua muestra'\" i \"Lishanid Nash Did\u00e1n\", 'la lingua de mozotros\"'. Komo esto kria un balag\u00e1n kon los nombres de otros lashones djudios mod\u00e9rnos de la lingua aramea, komo Lishana Deni i Lishanid Noshan, los akademikos jeneralmente uzan un nombre mas espesifiko, komo \"Arameo Mod\u00e9rno de los djudios del Azerbaijan Persa\". Endemas, para azerlo diferente de otros lashones del Arameo mod\u00e9rno djudio, Lish\u00e1n Did\u00e1n es algunas vezes yamado \"Lakhlokhi\" (literalmente 'Vos(f)-vos(m)') o \"Galihalu\" ('M\u00edyo-vuestro'), amostrando el diferente uzo de las preposiziones i los sufixos nominalos.\nLish\u00e1n Did\u00e1n es eskrito uzando el alefbet ebreo. Es mutuamente intelijivle kon la Lingua aramea mod\u00e9rna avlada por los kristy\u00e1nos asirios."}
{"id": "10196", "revid": "7321", "url": "https://lad.wikipedia.org/wiki?curid=10196", "title": "Lishana Deni", "text": "Lishana Deni es un lashon de la lingua djudeo-aramea mod\u00e9rna, jeneralmente yamada \"Arameo mod\u00e9rno\" o \"Djudeo-Arameo\". Era avlado orijinalmente en la sivdad de Zaho i sus viyas serkanas al nord de Irak, en la rejion proksima a la frontiera kon la Turkiya.La majorita de los avlantes de esta lingua biven oy endiya en Yerushalayim o serka. \"Lishana Deni\" sinyifika \"muestra lingua\", ansina komo los nombres uzados por otros lashones del arameo, Lish\u00e1n Did\u00e1n i Lishanid Noshan. Otro nombres kon los kualos es konosido este lashon es \"Lishan Hozaye\",\"la lingua de los djudios\", i \"Kurdit\", \"Kurdo\". Los akademikos jeneralmente la yaman Lingua Aramea Mod\u00e9rna de Zaho, deke es el lashon djudio mas proksimo a la Lingua Aramea Moderna. Oy endiya este lashon es avlado por unas 8.000 personas, la majorita aedados."}
{"id": "10197", "revid": "7321", "url": "https://lad.wikipedia.org/wiki?curid=10197", "title": "Lishanid Noshan", "text": "Lishanid Noshan es un lashon djudio de la Lingua Aramea Moderna, munchas vezes yamado Arameo Mod\u00e9rno o Djudeo-Arameo. Era avlado orijinalmente al sud i oryente de Irak, espesialmente en la rejion de Arbil. La majorita de los ke avlan esta lingua biven oy endiya en Israel. \"Lishanid Noshan\" sinyifika \"la muestra lingua\"; algunos avlantes la yaman \"Lishana Didan\", ke sinyifika \"muestra lingua\". Afilu, komo nombres paresidos son uzados por otros lashones djudios de la Lingua Aramea Moderna, los akademikos i filologos la yaman \"Lingua Aramea Mod\u00e9rna de Arbil\". Otros nombres uzados son \"Hula'ula\", \"Djudio\", \"Galigalu\", \"m\u00edyo-vuestro\" (kon chikas diferensias de gramatika kon los otros lashones) i \"Kurdit\", \"Kurdo\"."}
{"id": "10198", "revid": "7321", "url": "https://lad.wikipedia.org/wiki?curid=10198", "title": "Hulaul\u00e1", "text": "Hulaul\u00e1 es un lashon djudio de la Lingua Aramea Moderna, munchas vezes yamado Arameo Mod\u00e9rno o Djudeo-Arameo. Era avlado orijinalmente en la rejion irani de Kurdistan, espesialmente en la rejion serka de la sivdad de Sanandaj. La majorita de los ke avlan esta lingua biven oy endiya en Israel. \"Hulaul\u00e1\" sinyifika \"Djudio\"; algunos avlantes la yaman \"Lishana Noshan\" o \"Lishana Ahni\", ke sinyifikan \"muestra lingua\". Afilu, komo nombres paresidos son uzados por otros lashones djudios de la Lingua Aramea Moderna, los akademikos i filologos la yaman \"Lingua Aramea Mod\u00e9rna del Kurdistan Persa\". Otros nombres uzados es \"Galiglu\", \"m\u00edyo-vuestro\", el kualo amostra las chikas diferensias de gramatika kon los otros lashones djudios de la lingua aramea mod\u00e9rna. Es avlado por unas 10.000 personas oy endiya."}
{"id": "10199", "revid": "18091", "url": "https://lad.wikipedia.org/wiki?curid=10199", "title": "Djuhuri", "text": "Djuhuri, Juwuri o Djudeo-Tat (\"\u00e7uhuri\" / \u0436\u0443\u0433\u044c\u0443\u0440\u0438 / \u05d6'\u05d0\u05d5\u05bc\u05d4\u05d0\u05d5\u05bc\u05e8\u05d0\u05b4) es un lashon de la Lingua Tat ke es avlado por los Djudios de Montanya del Kavkazo Oryental, orijinalmente de Azerbaidjan i de la repuvlika rusa de Dagestan, ma endagora avlado prinsipalmente en Israel.\nEste lashon esta relasionado kon la lingua persa; los Tats musulmanos de Azerbaidjan avlan un lashon muy paresido, ma kon mayor enfluensia del farsi i del arabo. Los biervos \"Djuhuri\" i \"Djuhuro\" sinyifikan \"Djudio\" i \"Djudios\". Komo todas las linguas djudias, Djuhuri tiene elementos semetikos (Ivrit/Arameo/Arabo) en todos sus levelos linguistikos; afilu Djuhuri tiene el sonete ebreo \"ayin\" (\u05e2), mientres ke la lingua Tat avlada por los musulmanos Tats no la tiene.\nDjuhuri es un lashon en perikolo, klasifikada komo \"definitivamente en perikolo\" por el Atlas de las Linguas del Olam en Perikolo .\nDistribusiyon.\nEste lashon es avlado por unas 106.000 personas:"}
{"id": "10200", "revid": "18091", "url": "https://lad.wikipedia.org/wiki?curid=10200", "title": "Buhori", "text": "El Buhori (Farsi: \u0628\u062e\u0627\u0631\u06cc- \"box\u0101r\u012b\", Tadjiko: \u0431\u0443\u0445\u043e\u0440\u04e3 - \"buxor\u012b\"; Buhori: \u05d1\u05d5\u05db\u05d0\u05e8\u05d9 - \"buxori\") es un lashon de la lingua persa avlado en Asya Sentrala por los djudios buharianos.\nEl buhori esta bazado en la lingua persa kl\u00e1sika, kon un gran numero de biervos ebreos i algunos otros biervos uzbekos, arabos i rusos. Es una lingua muy relasionada kon el lashon tadjiko de la lingua persa i kon el Djidi.\nOy endiya, la lingua es avlada por mas de 10.000 djudios ke biven en Uzbekistan i los payises proksimos, ansina komo unos 60.000 mas entre Israel i los Estados Unidos.\nKomo otras linguas djudias, tradisionalmente, el buhori uza el alefbet hebreo. Ma por modre de la enfluensia sovyetika, el alefbet uzado para el buhori fue el alefbet latino entre las anyadas de 1920 i 1940, para dempu\u00e9s ser trokado al alefbet sirikiko, por lo kualo munchos djudios buharianos solo konosen este alefbet, el kualo endemas es uzado para eskrivir el tadjiko, la su lingua \"padre\" i lingua franka de la rejion. Uy endiya, munchas ovras publikadas en buhori estan eskritas kon el alefbet siriliko de Tadjikistan, i solo algunas son eskritas enel alefbet ivrit. Kol Israel (\u05e7\u05d5\u05dc \u05d9\u05e9\u05e8\u05d0\u05dc) tiene un programa en buhori de 12:45 a 13:00 GMT."}
{"id": "10201", "revid": "7321", "url": "https://lad.wikipedia.org/wiki?curid=10201", "title": "Djidi", "text": "Djidi (/\u02c8d\u0292i\u02d0di\u02d0/), Djudi o Djudio-Persa aze referensia a un grupo de lashones djudios avlados por los djudios ke biven en Iran i alos tekstos djudeo-persas eskritos en alefbet ebreo, espesialmente el lashon avlado por las komunitas djudias de las sivdades de Tehran i Mashhad; este lashon es muy konservador, i es el lashon de la lingua persa mas proksimo a la lingua de Hafiz. Otro nombre uzado para este lashon es Latorayi, alkunas vezes tresladado komo \"no [la lingua] de la Tora\", deke el numero de biervos en ivrit i arameo es muchiguado para azer ke la lingua fonksione komo un kodigo sekreto, anke el numero de biervos emprestados del ivrit i del arameo es chiko kuando se aze komparasiyon kon el numero de biervos emprestados en idish i en djudeo-espanyol."}
{"id": "10202", "revid": "209", "url": "https://lad.wikipedia.org/wiki?curid=10202", "title": "Marranos", "text": ""}
{"id": "10203", "revid": "18091", "url": "https://lad.wikipedia.org/wiki?curid=10203", "title": "Djudeo-portugez", "text": "El Djudeo-portugez es una lingua muerta djudeo-romansa ke era avlada por los djudios de Portugal antes del sy\u00e9klo XVI.\nEsta lingua sigi\u00f3 biviendo en las komunitas djudias portugezas (\"Judeus da Na\u00e7\u00e3o Portuguesa\"), dempues del Egzilio. Para eskrivir la lingua, se uzaban tanto el alefbet ebreo komo el alefbet latino. La lingua resivi\u00f3 una enfluensia grande del djudeo-espanyol, ma la su istorya es diferente, deke los djudios de Portugal no fueron ekspulsados komo los sefardis, ma konvertidos al kristianismo. Munchos de estos \"Crist\u00e3os-Novos\" (kristyanos muevos o marranos) sigieron biviendo el su djudaismo en sekreto i ansina konservaron la su lingua. Ma dempu\u00e9s, kuando arriv\u00f3 la Inkisizion enel anyo 1536, estos marranos fuyeron espesialmente a Fransia, los Payises Bashos, el Reyno Unido i Amerika, espesialmente Amerika del Sud. Komo es una lingua muy paresida a la lingua portugeza, esta lingua desh\u00f3 de ser avlada en Portugal, ma las komunitas portugezas la avlaron asta el empesijo del sy\u00e9klo XIX. Oy endiya s\u00f3lo keda komo la baza del papiamento i el saramakano."}
{"id": "10204", "revid": "7321", "url": "https://lad.wikipedia.org/wiki?curid=10204", "title": "Krimchak", "text": "Krimchak (\u043a\u044a\u0440\u044b\u043c\u0447\u0430\u0445 \u0442\u044b\u043b\u044c\u044b) es una lingua turka avlada en la Krimea por los Krimchaks. Es konsiderada un lashon de la lingua tartara de Krimea, por lo kualo munchas vezes es yamada \"Djudeo-Tartaro de Krimea\". Komo la majorita de las linguas djudias, tiene munchos biervos emprestados del ivrit. Antes de la epoka sovyetika era eskrita uzando alefbet ebreo, ma desde el anyo 1930 fue eskrita kon el alefbet turkano, el kualo es una variedad del alefbet latino, ansina komo la lingua tartara de Krimea i el Karaim. Oy endiya, es eskrita uzando el alefbet siriliko.\nLa komunita krimchak kaji fue destruyida kompletamente durante el Olok\u00f3sto. Kuando en Mayo de 1944 kaji todos los Tartaros de Krimea fueron deportados a Uzbekistan, munchos avlantes de Krymchak ivan kon eyos, i algunos se kedaron biviendo en Uzbekistan. Oy endiya la lingua kaji esta ekstinta. Asigun el govierno de Ukraina, enel anyo 2001, menos de 785 Krimchaks kedavan ainda en Krimea, i solo unos 100 avlan la lingua."}
{"id": "10205", "revid": "7321", "url": "https://lad.wikipedia.org/wiki?curid=10205", "title": "Karaimit", "text": "El Karaimit (lashon de Krimea: \u043a\u044a\u0430\u0440\u0430\u0439 \u0442\u0438\u043b\u0438: lashon de Trakai: Karaj tili, lashon de la Turkiya: Karay Dili) es una lingua turka kon enfluensia del ivrit, del mismo modo ke idish i la lingua djudeo-espanyola. Es avlada por los Karaitas de Krimea, tambien yamados Karaims o Qarays - karaitas de orijin turko en Krimea, Lituania, Polonia i Ukraina oksidentala. La lingua tiene solo 50 avlantes aktivos. Los tres lashones avlados son los de Krimea, Trakai-Vilna i Lutsk-Halych.\nEl lashon lituano del Karaimit es avlado espesialmente en la viya de Trakai por una chika komunita. En Trakai biv\u00eda el Gran Duke de Lituania i los Karaitas de Krimea fueron yevados a la viya por el Gran Duke Vytautas en la anyada de 1397 para defender el kastilyo. Egziste la shans de kela lingua seya defendida en Trakai por el entereso de los turistas i el apoyo del govierno de Lituania. Oy endiya egziste un muzeyo en Trakai, el kualo amostra la erensia kulturala de la komunita Karaita de Trakai, ansina komo restoranes de kumida Karaita."}
{"id": "10207", "revid": "211462", "url": "https://lad.wikipedia.org/wiki?curid=10207", "title": "Djudeo-Arabo", "text": "Se yama Djudeo-Arabo a los lashones arabos avlados por akeyos djudios ke biven o biv\u00edan enel Mundo Arabo; endemas, es uzado este nombre para yamar a la lingua ar\u00e1biga klasika eskrita kon alefbet ebreo, espesialmente en la Edad Medya. Ansina komo el resto del mundo Arabo, los djudios avlantes de arabo tienen diferentes lashones, los kualos dependen de la rejion ande biven. Esto es paresido a los lashones del djudeo-espanyol (Istanbuli, Saraynik, Haketia, Yerushalmi) i del idish (Idish Oksidental, Idish Oryental). Todos los lashones tienen en komun el fakto de ke uzan munchos biervos en ivrit i arameo.\nOy endiya.\nDempues de la Independensia de Israel i la ekspulsion de los djudio de los payises arabos, la majorita de los sefardis i mizrahis ke bivian enel Mundo Arabo fuyeron a Fransia i espesialmente a Israel, lo ke izo ke kon el tyempo desharan de avlar sus lashones djudeo-arabos, trokandosen sus linduas de uzo kotidiano por fransez i ebreo mod\u00e9rno; por esto, los lashones djudeo-arabos se ankontran en perikolo, deke solo los aedados avlan estas linguas; ainda egzisten komunitas chikas en Marroko, Teman, Tunesia, Irak, Bahreyn, Estados Unidos, Fransia i Ayifto ke avlan los lashones djudeo-arabos. En Israel, Kol Israel tiene un programa settimanal enel lashon marroki del djudeo-arabo."}
{"id": "10208", "revid": "18091", "url": "https://lad.wikipedia.org/wiki?curid=10208", "title": "Djudeo-Bereber", "text": "Djudeo-Bereber es el biervo uzado para yamar a los lashones del tamazight avladas por komunitas djudias del sentro i sud de Marroko, ande Tachelhit es la prinsipal lingua tamazight avlada. Oy endiya, el djudeo-bereber es avlado por unas 2500 personas, prinsipalmente en Israel. Estos lashones, anke intelijivles kon los lashones del tamazight avlados por los musulmanos, se azen diferentes por el uzo de biervos en ivrit i la pronunsiasiyon de \"\u0161\" komo \"s\", igual komo enel Djudeo-Arabo Marrok\u00ed.\nDistribusiyon.\nEstos lashones eran avlados por komunitas djudias en Tinerhir, Ouijjane, Asaka, Imini, and Ait Bou Oulli (en la rejion del Atlas Medyo, ande se avla Tamazight de Marroko Sentral) i en Illigh i Oufrane en la rejion de Sous,ande se avla Tachelhit. "}
{"id": "10209", "revid": "18091", "url": "https://lad.wikipedia.org/wiki?curid=10209", "title": "Djudeo-Shirazi", "text": "Djudeo-Shirazi es una lashon djudio de la lingua persa, avlada prinsipalmente por los djudios persas ke biven en la sivdad de Shiraz i en la rejion proksima a la sivdad en la provinsia de Fars en Iran."}
{"id": "10210", "revid": "18091", "url": "https://lad.wikipedia.org/wiki?curid=10210", "title": "Djudeo-Hamedani", "text": "Djudeo-Hamedani es un lashon de la lingua persa avlado por la komunita djudia de la provinsia de Hamadan, en Iran oksidental. Los primeros enrejistros de esta komunita son de la anyada de 750 AEK. Komo la majorita de las linguas djudias, el Djudeo-Hamedani es eskrito uzando alefbet ebreo i la lingua tiene munchos biervos emprestados del ivrit, endemas de la lingua kurda. Oy endiya este lashon es avlado ainda en la komunita djudia de Hamadan i en komunitas djudias persas en Estados Unidos i en Israel."}
{"id": "10211", "revid": "18091", "url": "https://lad.wikipedia.org/wiki?curid=10211", "title": "Djudeo-Golpaygani", "text": "Djudeo-Golpaygani era una lingua avlada por la komunita djudia kebiv\u00eda en Golpaygan, enel oksidente de la provinsia de Isfahan, en Iran. Los primeros enrejistros de esta komunita son de la anyada de 750 AEK. Komo la majorita de las linguas djudias, el Djudeo-Golpaygani es eskrito uzando alefbet ebreo i la lingua tiene munchos biervos emprestados del ivrit. Este lashon fue trokado por el Djudeo-Hamedani, el Djidi i el Farsi, por akeyos djudios en Iran, i por el ivrit i la lingua inglesa por akeyos djudios ke fueron a bivir en Estados Unidos i en Israel."}
{"id": "10212", "revid": "18091", "url": "https://lad.wikipedia.org/wiki?curid=10212", "title": "Djudeo-Malayalam", "text": "Djudeo-Malayalam es la lingua tradisionala de orijin dravidiano de los Djudios de Kochi (o Djudios de Malabar) del estado indio de Kerala. Oy endiya, la majorita komunita bive en Israel,ande la lingua es avlada por unas 60 personas, endemas de unos 25 ainda en India. Esta lingua es diferente de otras linguas djudias enel fakto de ke no es eskrita uzando alebet ebreo, ma uza munchos biervos en ivrit i otros biervos emprestados del sanskrito i del pali. La lingua es eskrita kon el alefbet malayali."}
{"id": "10213", "revid": "18091", "url": "https://lad.wikipedia.org/wiki?curid=10213", "title": "Djudeo-Marathi", "text": "Djudeo-Marathi (en Marathi: \u091c\u0941\u0926\u093e\u0935 \u092e\u0930\u093e\u0920\u0940) es un lashon del Marathi avlado por los Bene Israel, una komunita djudia de dezvelopada en India i Pakistan. El Djudeo-Marathi es, komo el Marathi, eskrito kon el alefbet Devanagari; anke uza munchos biervos emprestados del ivrit i de la lingua aramea, endemas de enfluensia del Portugez, del Urdu i del Djudeo-Malayalam por modre de los kontaktos kon la komunita djudia de Kochi.\nLa komunita avlante de Djudeo-Marathi bive prinsipalmente en las ma\u00e1les de Raigad i Thane de la sivdad de Mumbai, enel estado de Maharashtra, anke la majorita endagora biven en Israel i alkunos en Reyno Unido i Kanada, komo otros sitizenos indios no-djudios.\nAtamientos Eksternos.\nUn blog ensima de los Bene-Israel"}
{"id": "10214", "revid": "7321", "url": "https://lad.wikipedia.org/wiki?curid=10214", "title": "Djudeo-Jeorjiano", "text": "El Gruzini, tambi\u00e9n yamado Djudeo-Jeorjiano, Gruzinit o Kivruli, es una lingua djudia avlada en Jeorjia.\nRelasion kon el Jeorjiano.\nAl igual ke otras linguas djudias, komo el djudeo-espanyol kon el kastilyano por enshemplo, el gruzini es intelijivle, en este kavo, kon el jeorjiano, egzepto akeyos biervos emprestados del ivrit i de la lingua aramea. Por esto, egziste diskusiyon entre akademikos i filologos para yamar al Griuzini una lingua separada del Jeorjiano o s\u00f3lo un lashon.\nDistribusiyon.\nEsta lingua es avlada por unas 85.000 personas, de las kualas unas 20.000 biven en Jeorjia i unos 59.800 en Israel (est. del anyo 2000). Endem\u00e1s, unos 4.000 avlantes biven en la sivdad de Mueva York, i algunos mas en komunitas chikas en Rusia, Kanada, Beljika i otras sivdades de Estados Unidos."}
{"id": "10215", "revid": "209", "url": "https://lad.wikipedia.org/wiki?curid=10215", "title": "Gruzini", "text": ""}
{"id": "10216", "revid": "209", "url": "https://lad.wikipedia.org/wiki?curid=10216", "title": "Kivruli", "text": ""}
{"id": "10217", "revid": "209", "url": "https://lad.wikipedia.org/wiki?curid=10217", "title": "Gruzinit", "text": ""}
{"id": "10218", "revid": "204", "url": "https://lad.wikipedia.org/wiki?curid=10218", "title": "Sarfatiko", "text": "El Sarfatiko o Djudeo-Fransez (\"Tsarfatit\") es una lingua muerta avlada por las komunitas djudias enel nord de Fransia i las rejiones oksidentalas i sentralas de Almania, en sivdades komo Magunsia, Frankfurt am Main i Aachen.\nEtimolojiya.\nEl biervo \"Sarfatiko\" viene del biervo en ivrit para Fransia, Tzarfat (\u05e6\u05e8\u05e4\u05ea), el kualo era el nombre en la Tora de la sivdad Fenisyana de Sarepta. Algunos akademikos kreyen ke el Sarfatiko era la lingua orijinala de los djudios ke dempues empiesaron a avlar el antiko alm\u00e1n, ke se dezvelop\u00f3 en idish kon los anyos. El\nSarfatiko era eskrito kon el alefbet ebreo, komo por enshemplo az\u00edan Rashi i el rabino Moshe Adarshan. Las ekspulsiones i persekusiyones izieron ke los djudios se mudaran de sivdad i rejion, lo kualo ayud\u00f3 a kavzar ke la lingua muriese fina el sy\u00e9klo XIV."}
{"id": "10219", "revid": "209", "url": "https://lad.wikipedia.org/wiki?curid=10219", "title": "Djudeo-fransez", "text": ""}
{"id": "10220", "revid": "209", "url": "https://lad.wikipedia.org/wiki?curid=10220", "title": "Frankfurt am Main", "text": ""}
{"id": "10221", "revid": "204", "url": "https://lad.wikipedia.org/wiki?curid=10221", "title": "Djudeo-italiano", "text": "Se yama Italkit o Djudeo-italiano (\"Giudeesco\", \"Ghettaioli\") a los lashones de la lingua italiana avlados entre los sy\u00e9klos X i XX en las komunitas djudias de Italia, Korfu i Zante. Komo todas las linguas djudias, tiene munchos biervos emprestados del ivrit. Oy endiya, menos de 4000 personas avlan los lashones del Italkit oy endiya.\nLashones.\nEndemas en la isola de Korfu se avlavan dos lashones djudeo-italianos, de orijin sisiliano i Veneziano"}
{"id": "10222", "revid": "155", "url": "https://lad.wikipedia.org/wiki?curid=10222", "title": "Orhan Veli Kan\u0131k", "text": "Orhan Veli Kan\u0131k (nasido el 13 de Avril de 1914 en Estambol i muerto el 14 de Noviembre de 1950) era un poeta turkano. Orhan Veli fond\u00f3 el \"Movimento Garip\", endjuntamente kon Oktay Rifat i Melih Cevdet. Era un renombrado poeta el kualo defendia una poeziya sin adjektivos ni munchos elementos de estil, uzando un estil m\u00e1s proksimo de la poeziya libbera. Konosido por su kapachit\u00e1 de ekspresi\u00f3n i profundidad en los sus versos. La poeziya ke es suya es muy apresiada en la Turkiya.\nOvras.\nEnshemplo de su ovra.\n\"\u0130stanbulu dinliyorum, g\u00f6zlerim kapal\u0131.\u00d6nce hafiften bir r\u00fczg\u00e2r esiyor,Yava\u015f yava\u015f sallan\u0131yorYapraklar, a\u011fa\u00e7larda;Uzaklarda, \u00e7ok uzaklarda,Sucular\u0131n hi\u00e7 durm\u0131yan \u00e7\u0131ng\u0131raklar\u0131.\u0130stanbulu dinliyorum, g\u00f6zlerim kapal\u0131...\"\nAtamientos eksternos.\nPoemas de Orhan Veli (en turkano)"}
{"id": "10223", "revid": "1207", "url": "https://lad.wikipedia.org/wiki?curid=10223", "title": "Djibraltar", "text": ""}
{"id": "10224", "revid": "209", "url": "https://lad.wikipedia.org/wiki?curid=10224", "title": "Reino Unido", "text": ""}
{"id": "10225", "revid": "209", "url": "https://lad.wikipedia.org/wiki?curid=10225", "title": "Sudafrika", "text": ""}
{"id": "10226", "revid": "7321", "url": "https://lad.wikipedia.org/wiki?curid=10226", "title": "Djudeo-gr\u00e9go", "text": "El Yevanitiko, Djudeo-gr\u00e9go o Romaniota era el lashon de la lingua grega avlado por los Romaniotas, los djudios ke biv\u00edan en Gresia desde la epoka antika. Se kreye ke la lingua es derivada de la antika lingua gr\u00e9ga o Koin\u00e9 (\u0395\u03bb\u03bb\u03b7\u03bd\u03b9\u03ba\u03ae \u039a\u03bf\u03b9\u03bd\u03ae) endemas de biervos ebreos. Esta lingua la entendian los kristyanos de Gresia, anke era eskrita kon el alefbet ebreo.\nEl nombre \"Yevanitiko\" viene del biervo ebreo Y\u0101v\u0101n, el kualo es derivado del biervo Sanskrito \"Yavana\", ke era uzado por munchas kulturas para azer referensia a los gr\u00e9gos i las rejiones ande biv\u00edan komunitas gr\u00e9gas. Este biervo es derivado del biervo gr\u00e9go \"\u1f38\u03c9\u03bd\u03af\u03b1\" (Ionia), ke aze referensia a la rejion al oryente de la antika Gresia ande oy se topa Izmir. Oy endiya, no egzisten kaji avlantes de este lashon, por varias razones:"}
{"id": "10227", "revid": "20503", "url": "https://lad.wikipedia.org/wiki?curid=10227", "title": "La'az", "text": "El Djudeo-latin o La'az era el lashon avlado por las komunitas djudias ke biv\u00edan enel Imperio Romano, espesialmente en las komunitas de las rejiones de la peninsola italiana i de la Galia transalpina. \nSe kreye ke el djudeo-latin es la lingua ke orijin\u00f3 las linguas djudeo-romansas, anke solo se topa una relasion fonolojika kon el shuadit, en la kuala se dize ke el shuadit i el sarfatiko se dezveloparon dos lashones del La'az aMa'arav (djudeo-latin oksidental) i ke el djudeo-italiano fue dezvelopado del La'az aDarom (djudeo-latin del sud). La relasion kon el katalanit, el djudeo-espanyol i el lusitaniko es a traverso de las linguas katalana, kastilyana i portugeza.\nEl La'az endemas jener\u00f3 enfluensia en otras linguas, komo el idish i el rotwelsch, a traverso del djudeo-italiano, el shuadit i el sarfatiko ."}
{"id": "10229", "revid": "209", "url": "https://lad.wikipedia.org/wiki?curid=10229", "title": "Djudeo-latin", "text": ""}
{"id": "10230", "revid": "209", "url": "https://lad.wikipedia.org/wiki?curid=10230", "title": "Chauen", "text": ""}
{"id": "10231", "revid": "7321", "url": "https://lad.wikipedia.org/wiki?curid=10231", "title": "Maghreb", "text": "Maghreb (en arabo \u0627\u0644\u0645\u063a\u0631\u0628 Al-Magrib, en tamazight: Tamazgha) es un biervo arabo ke sinyifika \"el lugar ande el sol se okulta\", el \"Poniente\", aziendo referensia a la rejion mas al oksidente del Mundo Arabo. La rejion opozada se yama \"M\u00e1shrek\" o Levante. \nTradisionalmente se yama Maghreb al nord de Afrika, una rejion en la kuala se topan Marroko, Tunesia i Arjelia, anke oy endiya se inkluyen a Mauritania, Sahara Oksidental i Libia; Libia es konsiderada el \"ponte\" entre en Mashrek i el Maghreb, a traverso de Tunesia. \"Al-Magrib\" es endemas nombre arabo de Marroko, payis ke en otra epoka era yamado \"Al-Magrib al-Aks\u00e0\", o \"el Ekstremo Poniente\". Por esto, en arabo se uzan diferentes biervos para azer diferensia entre Marroko i la rejion del Maghreb. Algunos akdameikos uzan la ekspresion \"Magreb Arabo\", la kuala puede konfuzar, komo si egzistiessen dos rejiones del Maghreb, una araba i otra no-Araba. Endemas, egziste la Union del Magreb Arabo, entidad ke agrupa a los payises de la rejion, eksepto el Sahara Oksidental, kontrolado por Marroko. Opozandosen a \"Magreb\", los movimentos nasionalistas bereberes uzan el biervo \"Tamazgha\"."}
{"id": "10232", "revid": "18091", "url": "https://lad.wikipedia.org/wiki?curid=10232", "title": "Sahara Oksidental", "text": "El Sahara Oksidental (en arabo \u0627\u0644\u0635\u062d\u0631\u0627\u0621 \u0627\u0644\u063a\u0631\u0628\u064a\u0629, As-\u1e62a\u1e25ar\u0101' al-\u0120arbiyya), antes konosido komo Sahara Espanyol) es un territorio de Afrika ke se topa al oksidente del desyerto del Sahara, en la beira del oseano Atlantiko. Es uno de los 16 territorios no ot\u00f3nomos basho kudio del Komit\u00e9 de Deskolonizasiyon de la ONU, kon el buto de azer akavar el kolonializmo. El Sahara Oksidental fue inkluido en esta lista enel anyo 1960, asigunla Resolusiyon 1542 (XV) de la Asamblea Jenerala de la ONU, el 15 de Disiembre de este anyo, kuando ainda era una kolonia de Espanya. .\nEl su proseso de trokamiento politiko de kolonia a payis independiente fue detenido enel anyo 1976, kuando Espanya, desh\u00f3 la reji\u00f3n en manos de Marroko i Mauritania (asigun los Ak\u00f3dros de Madrid, los kualos son ilegales enel dirito internasional). El territorio se ankontra okupado oy endiya kaji totalmente por Marroko, anke ni la ONU ni la Union Afrikana akseptan la soberaniya marroki i es rechazada por el Frente Polisario, el kualo deklar\u00f3 la independensia enel anyo 1976, kriando ansina la Repuvlika Araba Saharaui Demokratika (RASD), la kuala es rekonosida asta oy por 81 payises. La RASD administra la rejion no kontrolada por Marroko, el kual yama ofisialmente al territorio komo las sus Provinsias Meridionalas; endem\u00e1s, Mauritania okupa la sivdad de La Aguera, al sud del territorio."}
{"id": "10233", "revid": "209", "url": "https://lad.wikipedia.org/wiki?curid=10233", "title": "Magreb", "text": ""}
{"id": "10234", "revid": "209", "url": "https://lad.wikipedia.org/wiki?curid=10234", "title": "Sahara", "text": ""}
{"id": "10235", "revid": "7321", "url": "https://lad.wikipedia.org/wiki?curid=10235", "title": "Territorio no otonomo", "text": "Se yama territorio no ot\u00f3nomo al territorio dependiente el kualo, por mandato de la ONU debe ser objekto de un proseso de deskolonizasiyon. Enel anyo 1945, kuando la ONU fue fondada, egzist\u00edan mas de 80 territorios sin otogovierno, en los kualos biv\u00edan unos 750 milyones de personas, lo kualo sinyifikava ke una tres\u00e9ra parte de la Umanidad biv\u00eda basho el kontrolo de otro payis. Enel anyo 1961 se kri\u00f3 el Komit\u00e9 de Deskolonizasiyon kon buto de kontrolar i estimular el proseso de independensia de estos territorios, para dar fin al kolonializmo.\nTerritorios no ot\u00f3nomos.\nEnel anyo 2011 ainda egzisten 16 territorios en la Lista de las Nasyones Unidas de territorios no ot\u00f3nomos ke kale azersen independyentes: Anguila, Bermudas, Djibraltar, Guam, Isolas Kaiman, Isolas Malvinas, Isolas Turkas i Caikos, Isolas V\u00edrjenes Brit\u00e1nikas, Isolas V\u00edrjenes de los Estados Unidos, Montserrat, Mueva Kaledonia, Pitcairn, Sahara Oksidental, Samoa Amerikana, Santa Helena i Tokelau.\nLos payises ke tienen ainda territorios basho su kontrolo son:"}
{"id": "10236", "revid": "18091", "url": "https://lad.wikipedia.org/wiki?curid=10236", "title": "Djudeo-Arabo Marrok\u00ed", "text": "El Djudeo-Arabo Marrok\u00ed es un lashon del Djudeo-Arabo avlado por los djudios ke biven o bivieron en Marroko. Oy endiya, la majorita de eyos biven en Fransia o en Israel, mientres ke la majorita de los avlantes de este lashon en Marroko son aedados o de la tres\u00e9ra edad.\nIstoria i orijin.\nEste lashon es avlado en Marroko desde munchos sy\u00e9klos dalkavo en la istorya de los djudios en Marroko i es konosido por la enfluensia de la lingua kastilyana (por estar serkano a Espanya), Haketia, lashon ke nasi\u00f3 kon la arrivada de los sefardis desde 1492, dempues de la Ekspulsion de los djudios de Espanya i Fransez, por la enfluensia de fransia, la kuala izo a Marroko su kolonia, endemas del ivrit, komo las otras linguas djudias. Este lashon es muy paresido al Djudeo-Arabo Tripolitanio i espesialmente al Djudeo-Arabo Tunesiano, ma tiene munchos biervos i pronunsiasiyon diferentes al Djudeo-Arabo Irak\u00ed, ke es una relasion paresida a la ke egziste entre los lashones arabos Darija, Libi, Tunisi i Djiri kon el Iraki.\nOy endiya.\nLa gran majorita de los 265.000 djudios de Marroko izieron aliya dempues de 1948, anke endemas unos grupos se fueron a bivir a Evropa (Espesialmente a Fransia) i a Kanada (Qu\u00e9bec). Ainda biven unos 9.000 djudios en Marroko, anke los mansevos avlan fransez komo prim\u00e9ra lingua, i el lashon del arabo ke avlan es mas paresido al Darija le al djudeo-arabo; la majorita de los avlantes en Marroko biven en Kasablanka i Fes; unos 250.000 biven en Israel, ande kaji todos avlan ivrit i djudeo-arabo marroki igualmente. La radio israeli Kol Israel tiene programasion en djudeo-arabo marroki.\nFrasas i ekspresiones en djudeo-arabo marrok\u00ed.\nShalom / Saludes: \u05e9\u05dc\u05de\u05d4 \u0161l\u0101ma / \u05e9\u05dc\u05de\u05d4 \u05e2\u05dc\u05d9\u05db \u0161l\u0101ma\u02bflik&lt;br&gt;\nAdio: \u05d1\u05e9\u05dc\u05de\u05d4 b\u0161l\u0101ma / \u05d1\u05e9\u05dc\u05de\u05d4 \u05e2\u05dc\u05d9\u05db b\u0161l\u0101ma\u02bflik&lt;br&gt;\nShukur/Mersi: \u05de\u05e8\u05e1\u05d9 mersi&lt;br&gt;\nSi: \u05d9\u05d9\u05d5\u05d4 \u0113ywa&lt;br&gt;\nNo: \u05dc\u05d0 l\u0101&lt;br&gt;\nKe haber?: \u05d0\u05e9\u05db\u05d1\u05e8\u05db? \u0101\u0161 |i\u1e2bbark?&lt;br&gt;\nBien, mersi: \u05dc\u05d1\u05e9, \u05de\u05e8\u05e1\u05d9 l\u0101ba\u0161, mersi&lt;br&gt;\nBien / Sin penserios: \u05dc\u05d1\u05e9 l\u0101ba\u0161"}
{"id": "10238", "revid": "204", "url": "https://lad.wikipedia.org/wiki?curid=10238", "title": "Vichada", "text": "Vichada es uno de los 32 departamentos de Kolombia. Se topa en la rejion oryentala de Kolombia, arientro del kualo se topa el Parke nasyonal \"El Tuparro\". Endemas es el sigundo departamento mas grande de Kolombia, dempues de Amazonas. La Asamblea Nasionala Konstituyente del anyo 1991, el 4 de Djulio de ese anyo, krio el departamento espesial del Vichada, i yeg\u00f3 a tener sus fonksiones komo departamento independiente, desde la anyada de 1995.\nPuerto Carre\u00f1o es la kapitala del departamento kolombiano de Vichada, es la sivdad mas povlada i es un emportante puerto a la beira del rio al oryente del paiz. Vichada es el treser departamento menos povlado del paiz, kon una densidad basha. El komersio i la industria maderera son los prensipalos lavoros ekonomikos.\nEtimolojia.\nEl nombre del departamento es en onra al Rio Vichada, uno de los abashamientos de agua azia el Rio Amazonas.\nIstoria.\nEn el momento dela yegada de los konkistadores espanyoles, en el Vichada se topavan varios grupos aborijinalos de los kualos algunos ay en la aktualidad; entre eyos el de los guahibos del grupo linguistiko Guahibo, los curripacos i piapocos, del grupo linguistiko Arawak, i los cuivas, desanos, puinaves i s\u00e1livas. Para pueder sobrevivid, estos indijenos han soportado todo tipo de aharvamientos, los ke los han hecho desplazarse azia sharas menos afortunadas para la supervivensia.\nDesde la \u00e9poka de la kolonia i asta mediados del sieklo XIX el oy territorio del Vichada pertenesi\u00f3 al vilayet de Bogot\u00e1; durante la Gran Colombia (1819-1830), form\u00f3 parte del departamento de Boyac\u00e1; entre 1831 i 1857 konstituy\u00f3 enjunto kon el Meta, el Territorio de San Mart\u00edn; en 1857, pas\u00f3 a azer parte del Estado Soberano de Cundinamarca; en 1867 pas\u00f3 a ser administrado directa mente por el governo nacionalo basho el nombre de Territorio de San Mart\u00edn; el Vichada kobro vida komo entidad independiente en 1913, anyo por el kualo mediante dekreto 523 se kri\u00f3 la comisar\u00eda del Vichada, segregada de la jurisdiksi\u00f3n de la Intendencia del Meta.\nKuando se kri\u00f3 el Vichada, su kapitala se estableci\u00f3 en la poblaci\u00f3n de San Jos\u00e9 de Maipures. Pol\u00edtico-administrativamente, la Comisar\u00eda Especial estava konformada por el belediye de Maipures i los korrejimientos de San Jos\u00e9 del Vichada i Empira. El 12 de djunio de 1924 mediante el dekreto 1021, se troka la kapital a Egua, (oy Puerto Nari\u00f1o) en las bokas del r\u00edo Vichada i se kria el belediye del Orinoco. El 5 de djunio de 1974 el Gobierno Nacional troka de forma definitiva la capital al belediye de Puerto Carre\u00f1o, sentro administrativo del Vichada fondado en 1922 por el Jeneral Buenaventura Bustos, primer Komisario del Vichada. Finalmente el 4 de Djulio de 1991 la Asamblea Nacional Constituyente elev\u00f3 el Vichada a la kategor\u00eda de \"departamento espesial\", yegando a tener sus plenas fakultades komo departamento a partir de 1995.\nJeografia.\nEl territorio del departamento del Vichada kolinda al norte kon la Repuvlika de Venezuela, al sud topa kon el departamento del Guain\u00eda, al oeste kon el Meta, al noroeste kon los departamentos de Casanare i Arauca (departamento), i al este kon la Repuvlika del Venezuela. El departamento es partajado en belediyes, la kapitala es la sivdad de Puerto Carre\u00f1o.\nEl departamento topa en dos rejiones naturalas diferentes, una es la Orinoquia, tierra de planadas i grandes rios; ansina komo la Amazonia, tierra de sharas tropikalas i tambien grandes rios ke abashan azia la Kuenka del Rio Orinoco.\nOrografia.\nLas sayas delas montanyas ke ay aki en Vichada, son de la Kordiyera Oryietala de los Andes kolombianos, kolinas i planada de abashan azia la kuenka del Rio Orinoco.\nKlima.\nEn el departamento de Vichada ay dos kimas, el noreste es de klima poko seko ke se yama la Orinokia, ande ay muchiguamiento de riadas; la mayor parte del territorio departamental es shara tropikal kon luvias en verano ke se afama komo Amazonia.\nEkonomia.\nLa ekonomia del departamento es en torno a aktividades agropekuarias, prensipal mente forestalas i ganaderas de muncha basha eskala produktiva, ansina komo la ganaderia ekstensiva (se destaca la vacuna) i a las aktividades extractivas. El Parke nasyonal naturalo El Tuparro, el sentro Gaviotas i el projekto Marand\u00faa, endemas de ser grandes atraktivos, konstituyen planes para amijorar la kalidad de vida del departamento. Debido a su aislamiento Jeogr\u00e1fiKo, egzisten plantasiones ilegalas de oja de koka, materia prima para la elavorasi\u00f3n de alkaloides komo la kokaina, kuyo komersio i distribusi\u00f3n es penalizado por el estado kolombiano, lo ke ha permitido ke los grupos al marjen de la ley bushkan tomar el kontrolo de este negosio, ke les ha valido enfrentarse a la Fuersa P\u00fablika de Kolombia. \nSe han topado emportantes yasimientos de coltan en el subsuelo de este departamento, pero no los sufisientes komo para djustifiKar la eksplotasi\u00f3n a gran eskala; no obstante, los grupos armados ilegales i los aventureros informales buskan aprovetar las milyonarias ganansias ke desha la merka de este mineral al egzterior eksplot\u00e1ndolo de manera ilegal, por lo ke el governo kolombiano ha deklarado estas reservas \"de inter\u00e9s estrat\u00e9jiko\", prohibiendo su eksplotasi\u00f3n ayinda de manera legala.\nDemografia.\nAsegun los numeros apresentados por el DANE del censo 2005, la komposisi\u00f3n etnogr\u00e1fika de la sivdad es:"}
{"id": "10241", "revid": "209", "url": "https://lad.wikipedia.org/wiki?curid=10241", "title": "Haham", "text": ""}
{"id": "10242", "revid": "7321", "url": "https://lad.wikipedia.org/wiki?curid=10242", "title": "Posek", "text": "Posek (del biervo ebreo \u05e4\u05d5\u05e1\u05e7, \"posek\", \"\u00e1rbitro\") aze referensia a los hahamim kon gran konosensya de la Alaha durante los sy\u00e9klos dempu\u00e9s del Talmud. Komo munchos aspektos de la Alaha no tin\u00edan repuesta klara, los hahamim i las komunitas demandaron instruksiyones a los geonim, inisyalmente (hahamim de las akademias de Babel, ande fue eskrito el Talmud Bavli). Esta mueva forma de aktividad en la ley djudia, kon demandas i repuestas eskritas, konform\u00f3 la literatura de \"responsa\", la kuala tin\u00eda la forma de un pesak din, una dechiziyon al\u00e1hika echa por un djuzgo espesialista, un \"posek\". Kon el pasar de los anyos, aparesi\u00f3 la nesechidad de agrupar, kondensar i klasifikar todas las dechisiyones enel marko de la Alaha, i el prim\u00e9r eshu\u00e9rso fue echo por Rab\u00ed Itshak Alfasi (el \u05e8\u05d9\"\u05e3), el kualo fue el autor de Sefer Alahot. El Ramba\"m eskrivi\u00f3 su Mishn\u00e9 Tor\u00e1 un sy\u00e9klo dempu\u00e9s."}
{"id": "10243", "revid": "15325", "url": "https://lad.wikipedia.org/wiki?curid=10243", "title": "Avraam ben Meir Ibn Ezra", "text": "Avraam ben Meir Ibn Ezra (en ivrit \u05d0\u05d1\u05e8\u05d4\u05dd \u05d0\u05d1\u05df \u05e2\u05d6\u05e8\u05d0; en arabo \u0627\u0628\u0646 \u0639\u0632\u0631\u0627) era un poeta, linguista, komentador de la Tora, fil\u00f3sofo, astr\u00f3nomo i m\u00e9diko. Ibn Ezra nasi\u00f3 en Tudela enel anyo 1092, ke para antonses era parte de la Taifa de Saragosa, gran parte de la su vida la bivi\u00f3 en Espanya. Asigun la leyenda, Ibn Ezra se kaz\u00f3 kon la ija de Yehuda Halevi, kon el kualo tin\u00eda una emportante relasion, ma se konose poko del resto de su vida i su famiya. La sigunda i mas konosida epoka de su vida tiene su empesijo enel anyo 1140, kuando fuy\u00f3 de Espanya verso Roma; se kreye ke el su ijo Itshak izo konversiyon al Islam. Ibn Ezra bivi\u00f3 trokando su residensia de un lado verso otro i esta es la epoka en la kuala eskrivi\u00f3 la mayor parte de sus ovras. En Roma eskrivi\u00f3 su ovra ensiva de la lingua ebrea, Moznei Lashon a-Kodesh i un kurto komentario de los livros de Ijob i Daniel, endemas de tresladar livros de gramatika ebrea del arabo al ivrit. Enel anyo 1145 bivi\u00f3 en Lucca, ande eskrivi\u00f3 un kurto komentario de la Tora, entre otras ovras; dempu\u00e9s se fue a bivir a Verona, ande eskrivi\u00f3 Sefer a-Ibur, Sefer a-Mispar i Saf\u00e1 Brur\u00e1. Enel anyo 1147 fuy\u00f3 verso Provenza i dempu\u00e9s al nord de Fransia, ande eskrivi\u00f3 Ta'amei a-Luhot i Sefer a-Shem, ansina komo komentarios de los livros de Daniel, Teilim, Shir Ashirim i ovras de astrolojiya komo Yesod a-Mispar, Mishpetei a-Mazalot, Sefer a-Moladot i Reshit Hohm\u00e1, Sefer a-Te'amim, Sefer a-Mivharim, Sefer a-Me'orot i Sefer a-Olam.\nEn Fransia se izo amigo del haham Jacob Tam. Enel anyo 1158 se fue a bivir a Londra, ande eskrivi\u00f3 Yesod Mora i endemas Yigeret Shabbat, ma enel anyo 1161 torn\u00f3 a Narbona, Fransia. Se kreye ke kuando ya estava aedado se fue a Eretz Yisrael. Asigun la leyenda, Ibn Ezra es konosido komo un ombre modesto, el kualo se konformava kon poko i no akseptava un hatir de dinguno. En un manuskrito ke guadrado en la Libreriya Nasionala de Viena se melda: \"el sigundo diya de la luna mueva del prim\u00e9r mes de\nAdar de 1167, Ibn Ezra murio, de edad de 75 anyos\". "}
{"id": "10244", "revid": "7321", "url": "https://lad.wikipedia.org/wiki?curid=10244", "title": "Tudela", "text": "Tudela es una sivdad espanyola en la Komunidad Foral de Navarra. Es la sigunda sivdad mas grande de la komunidad i la sivdad mas emportante de la rejion yamada la Ribeira de Navarra."}
{"id": "10248", "revid": "7331", "url": "https://lad.wikipedia.org/wiki?curid=10248", "title": "Hal\u00e1", "text": "Hal\u00e1 (en ivrit \u05d7\u05dc\u05d4) es un pan echo kon forma de trensa espesial, el kualo es kumido en Shabbat i en los hagim, eksepto Pesah. Una de las 613 Mitsvot es azer en shabbat tres seudot. Asigun la relijion djudia, la kumida debe kontener pan, ansi ke enel empesijo de la seuda, se dize una beraha ensima de la hal\u00e1, \"amotz\u00ed l\u00e9hem min a'aretz\". El sinyifikado orijinal del biervo \"Hal\u00e1\" es un chiko pedazo de masa. este pedazo, del tamanyo de un guevo, era dado a los koanim en la epoka del Bet Amikdash."}
{"id": "10250", "revid": "1207", "url": "https://lad.wikipedia.org/wiki?curid=10250", "title": "Toldoth", "text": ""}
{"id": "10253", "revid": "18091", "url": "https://lad.wikipedia.org/wiki?curid=10253", "title": "Kapitala Evropea de la Kultura", "text": "Kapital Evropea de la Kultura es un titolo ke dan la Komisiyon Evropea i el Parlamento Evropeo a una o dos sivdades evropeas, las kualas tienen durante un anyo la shans de amostrar el su dezvelopamy\u00e9nto i vida kulturala. Alkunas sivdades evropeas uzan esta desinyasiyon para trokar i modernisar sus estrukturas kulturalas i ganas rekonosensya enel mundo. Kuando una sivdad es yamada \"Kapitala Evropea de la Kultura\", se azen en eya todo tipo de afitos artistikos."}
{"id": "10254", "revid": "18091", "url": "https://lad.wikipedia.org/wiki?curid=10254", "title": "Imperio Ostro-Ungario", "text": "El Imperio Ostro-Ungario (\u00d6sterreichisch-Ungarische Monarchie en alm\u00e1n, Osztr\u00e1k-Magyar Monarchia en lingua madjar) era un estado federal topado en la Evropa Sentrala i Oryentala konformado por dos estados: Sisleitania i Transleitania, basho el governo de la monarkiya de los Absburgo, ma afilu fue un payis de kurta egzistensya, s\u00f3lu yeg\u00f3 a tener dos emperadores: Franz Josef I i Karl II. Este estado fue kriado el 18 de Fevrero de 1867, dempues del Ak\u00f3dro Ostro-Ungariano, el kualo iva akseptar la egzistensya del Reyno de Madjaristan komo un payis otonomo ari\u00e9ntro del Imperio Ostriako, el kualo iva ser konosido desde ese ak\u00f3dro komo \"Imperio Ostro-Ungariano\". Enel anyo 1914 el payis tin\u00eda un area de 675.936 km\u00b2 i 52.799.000 abitantes, endemas de ser una de las grandes potensias mondialas para la epoka.\nEl Ak\u00f3dro Otro-Ungariano.\nAsigun el Ak\u00f3dro Ostro-Ungariano (en alm\u00e1n \"Ausgleich\"; en lingua madjar \"Kiegyez\u00e9s\") se ivan kriar dos payises, para dar repuesta a las demandas nasyonalas de los madjares del imperio. Por esto, Sisleitania iva tener una burgesiya almana, mientres ke Transleitania iva ser un payis kon la su klasa burgeza d'orijin madjar. Los dos payises ivan espartir el mismo monarka, el kualo tin\u00eda dos titolos: Emperador de Ostria i Rey de Madjaristan. Los dos payises endemas ivan espartir tres ministerios: ekonomiya, lisiones eksternas i defensa.\nErensia.\nEl Imperio Ostro-Ungario es oy endiya trese payises de Evropa, Ostria, Madjaristan, Chekia, Eslovakiya, Esloveniya, Bosnia i Hersegovina i Kroasia, endemas de las rejiones de Voivodina i Banat Oksidental en Serbia, Beira de Kotor en Montenegro, Trentino-Alto Adigio i Trieste en Italia, Galitzia i Silesia oksidentalas en Polonia i la Galitzia oryentala i la Rutenia en Ukraina."}
{"id": "10255", "revid": "1207", "url": "https://lad.wikipedia.org/wiki?curid=10255", "title": "Peninsola del Sinai", "text": ""}
{"id": "10256", "revid": "453", "url": "https://lad.wikipedia.org/wiki?curid=10256", "title": "Tyerra de Israel", "text": "La Tierra de Israel (en hebreo: \u05d0\u05e8\u05e5 \u05d9\u05e9\u05e8\u05d0\u05dc, \"Eretz Yisrael\") es un biervo istoriko uzado en las tradisiones djudia i kristyana para azer referensia a los reinos de Djudea i de Israel, los reinos ande bivian los antikos israelis. \"La Tierra de Israel\" es konosida endemas komo la \"Tierra Prometida\" por los djudios. Los kristyanos uzan jeneralmente el nombre \"Tierra Santa\".\nDesde la \u00e9poka romana verso oy endiya, la \"Tyerra de Israel\" iva inkluir afilu rejiones de Djordania, Surya, Ayifto y la Turkiya. Antes de la viktoria romana, la rejion era yamada Djudea i Samaria. Roma trok\u00f3 el su nombre por el de Palestina dempu\u00e9s de ekspulsar a los djud\u00edos, lo kualo fue el empesijo del Galut. Oy endiya en Israel se uza ainda este nombre en asosiasion kon la istorya nasyonala del payis, ansina komo dize el nombre del Muzeyo de Istorya del Pueblo Djudio en Tel Aviv: Eretz Israel."}
{"id": "10257", "revid": "209", "url": "https://lad.wikipedia.org/wiki?curid=10257", "title": "Eretz Israel", "text": ""}
{"id": "10258", "revid": "209", "url": "https://lad.wikipedia.org/wiki?curid=10258", "title": "Eretz Ysrael", "text": ""}
{"id": "10259", "revid": "209", "url": "https://lad.wikipedia.org/wiki?curid=10259", "title": "Ty\u00e9rra de Israel", "text": ""}
{"id": "10260", "revid": "209", "url": "https://lad.wikipedia.org/wiki?curid=10260", "title": "Eretz Yisrael", "text": ""}
{"id": "10262", "revid": "7321", "url": "https://lad.wikipedia.org/wiki?curid=10262", "title": "Bur\u00f3 Diplom\u00e1tiko", "text": "Un bur\u00f3 diplomatiko es un bur\u00f3 enel kualo un grup de empiegados de un payis apresentan al su payis en otro komo musafires de este, jeneralmente en la sivdad kapitala. Asigun el Dirito Internasional, las ambasadas son tratadas komo parte del territorio del payis al kualo pertenesen i no tienen enfluensa de las leyes del payis musafir. \nA la kavesa del bur\u00f3 se topa la persona ke apresenta al payis musafir para todos los menesteres enel payis anfitri\u00f3n. Los bur\u00f3s diplom\u00e1tikos tienen entre sus fonksiones, defender los enteresos del payis musafir enel payis resivyente, ari\u00e9ntro de los limitos establesidos por el Ditiro Internasional; informarsen, por via legal, de los desvelopamy\u00e9ntos i kondisyones enel estado resivyente i dar hab\u00e9r al payis musafir; estimular el desvelopamy\u00e9nto de las relasiones amistozas entre ambos payises, muchiguar el kresimy\u00e9nto ekon\u00f3miko, kulturalo i sientifiko de estas relasiones.\nKateggor\u00edas de Bur\u00f3s Diplom\u00e1tikos.\nAmbasada.\nEs la forma mas emportante de Bur\u00f3 Diplom\u00e1tiko. A la kavesa de una ambasada se topa el ambasador o la ambasadora.\nKonsulado.\nJeneralmente, los konsulados egzisten en akeyas sivdades emportantes para la relasion komersiala entre dos payises, ma ke no son sivdades kapitalas. Endemas, egzisten konsulados en akeyas sivdades ande biven munchos sitizenos del payis musafir, por enshemplo: el Konsulado de Estados Unidos en Yerushalayim.\nBur\u00f3 de Apresentasiyon.\nLos bur\u00f3s de apresentasiyon son uzados por payises ke no tienen relasiones diplom\u00e1tikas, komo por enshemplo los Bur\u00f3s Ekon\u00f3mikos i Kulturalos de Tapiei.\nMisiyon.\nLas Misiones son akeyos bur\u00f3s diplom\u00e1tikos ke apresentan a un payis en una entidad supranasionala, komo la ONU.\nAtamientos Eksternos.\nEmbajadas y Consulados "}
{"id": "10263", "revid": "209", "url": "https://lad.wikipedia.org/wiki?curid=10263", "title": "Ambasada", "text": ""}
{"id": "10264", "revid": "209", "url": "https://lad.wikipedia.org/wiki?curid=10264", "title": "Konsulado Jeneral", "text": ""}
{"id": "10265", "revid": "453", "url": "https://lad.wikipedia.org/wiki?curid=10265", "title": "Demografiya de Yisrael", "text": "Israel tiene una povlasiyon de unos 7.026.000 de habitantes (2006); de eyos, 78,1% son djudios, 15,1% musulmanos, 2,1% kristy\u00e1nos i 1,6% druzos. Estos tres \u00faltimos grupos konforman la minoriya arabe yisraeli. En Sisdjordania, la Franja de Gaza i Yerushalayim Oryentala, enel anyo 2001 la povlasion era de 3,3 milyones. Asig\u00fan el Ministerio del Interior yisraeli, biven unos 270.000 sitizenos yisraelis en las sivdades i yishuvim en Sisdjordania, i otros 20.000 en Ramat aGolan.\nIstorya.\nEnel anyo 1948, kuando nasi\u00f3 el muevo payis, la povlasiyon total de Israel era de 914.700 avitantes, 156.000 de eyos goyim. Entre las anyadas de 1948 i 1960, arrivaron al payis unos 1.1 milyones de olim ke fuyeron desde los payises arabos, komo Teman (60.000), Irak (140.000), Surya (35.000), Libanon (5.000), Tunesia (120.000), Marroko (300.000), Libya (150.000), Iran (200.000) i Arjelia (150.000). Endemas, arrivaron munchos djudios de Evropa, espesialmente de Evropa Sentrala i Evropa Orientala, dempues del Olok\u00f3sto, los kualos eran una katrena parte de un milyon de personas. En la anyada de los 1990, dempues del ajustamiento de la Union Sovyetika, kaji un milyon de djudios de Rusia, Ukraina i Belarus izieron aliya, endemas de los ke arrivaron desde Arjentina i Uruguay dempues de la krisa ekonomika de anyo 2001."}
{"id": "10269", "revid": "4628", "url": "https://lad.wikipedia.org/wiki?curid=10269", "title": "Feria del Sol (M\u00e9rida, Venezuela)", "text": "Feria del Sol es una selebrasion de primavera de la sivdad de M\u00e9rida en Venezuela. Es konosida tambien komo el Karnaval Taurino de Amerika, es una festividad kultural de karakter internasional selebrada en la sivdad venezolana, mientres el mes de febrero, en conjunto con el karnaval. Las festividades abarkan korridas de toros (toradas), eksposisiones kulturales, komersiales i ganaderas; konsertos; defiles, aktivitas de espor ansi komo la eleksion de la reyna de la feria.\nIstoria.\nEn M\u00e9rida no se selebravan ferias semejantes komo las de San Crist\u00f3bal, Barkisimeto, Maracaibo, T\u00e1riba, entre otras. Endemas por eso, un grupo de personas a la fiesta brava tuvo la idea de konstruir una plaza de toros, para ke la \u00abSivdad de los Kavayeros\u00bb huviera un almanake taurino i se akresentara entre las ferias mas emportantes de Venezuela."}
{"id": "10270", "revid": "2407", "url": "https://lad.wikipedia.org/wiki?curid=10270", "title": "Feria del Sol (M\u00e9rida)", "text": ""}
{"id": "10272", "revid": "15325", "url": "https://lad.wikipedia.org/wiki?curid=10272", "title": "Rishon LeZion", "text": "El Rabino Shefe Sefardi de Israel tiene el titolo de aRishon LeZion (en ivrit \"\u05d4\u05e8\u05d0\u05e9\u05d5\u05df \u05dc\u05e6\u05d9\u05d5\u05df\", \"El prim\u00e9ro a Zion\"). El orijin del nombre es el titolo del sy\u00e9klo XVII kon el ke era yamado el rabino shefe de la sivdad de Yerushalayim. El Rishon LeZion era el representante de los djudios del Imperio Otomano. Enel anyo 1921 fue fondado el rabinato prinsipal del antonses Mandato Britaniko, kon dos shefes: el Rishon LeZion i el rabino shefe ashkenazi. Los Rishonim LeZion lavoran 10 anyos en este posto."}
{"id": "10273", "revid": "209", "url": "https://lad.wikipedia.org/wiki?curid=10273", "title": "Rabino Shefe Sefardi de Israel", "text": ""}
{"id": "10274", "revid": "95781", "url": "https://lad.wikipedia.org/wiki?curid=10274", "title": "Mozambique", "text": ""}
{"id": "10275", "revid": "1207", "url": "https://lad.wikipedia.org/wiki?curid=10275", "title": "Isolas Komoros", "text": ""}
{"id": "10276", "revid": "7321", "url": "https://lad.wikipedia.org/wiki?curid=10276", "title": "Fransya", "text": "Fransya es un payiz en el oeste dela Evropa ke tyene unos kuantos territoryos en otros kontinentes. Fransya topa enla Mar Mediterranea in el sud, Golfo de Biskaya al oeste, Kanal Anglez al norte-oeste, el Rio Rayn e los Alpes al oryente. Fransya la metropolitana tyene bodre kon Belgika e Luksemburg in notre-oeste, kon Almanya, Suiza e Italya al oryente, kon Monako in oriente-sud e Andora e la Espanya al sud. A Fransya tyene koneksiyon en tyerra artifisial por tunel del kanal, ke pasa deba\u015fo del kanal anglez. La Fransya es el mas payiz de destino turistiko in el mundo, in 2007 yegaron a eya mas de 80 milyon turistos ajenos. La Fransya es una republika demokratika, e sus prinsipyos fundamentales son deklarasyon de los diretos de la persona e del sivdadinos. Es payiz adelantado ke su ekonomika es de la mas grande del mundo el septeno el grande in mundo. Eya es un del payiz ke fondo de la UE (Unyon Evropea) e Natto, e la mas grande payiz in EU de su espasio e sigunda en su povlasyon i ekonomika. La Fransya tyene armas nukleyares ofisialmente."}
{"id": "10277", "revid": "15838", "url": "https://lad.wikipedia.org/wiki?curid=10277", "title": "Departamento de Ultramar (Fransia)", "text": "Los departamentos de ultramar (o rejiones de ultramar) (en fransez \"d\u00e9partement d'outre-mer\" o DOM) son sinko kolektividades territorialas integradas en Fransia de la misma manera ke los departamentos y rejiones metropolitanos. Los sinko departamentos de ultramar son:\n.fr\nKada departamento (DOM) konforma endemas una rejion fransesa de ultramar. \nRelasion kon la Union Evropea.\nLos DOM azen parte de la rejion ultraperif\u00e9rika de la Union Evropea. Los DOM tienen endemas un estatuto paresido al de las kolektividades departamentalas de ultramar (KOM). Endjuntamente kon eyas, konforman los territorios fransezes de Ultramar.\nIstorya.\nLos sinko departamentos de ultramar son antikas kolonias fransezas ke tienen este \"status\" desde empesijos del sy\u00e9klo XVII. Fransia empies\u00f3 a trokar su status el 19 de Marso de 1946. San Pedro i Mikelon fue DOM de 1976 a la anyada de 1985."}
{"id": "10280", "revid": "97719", "url": "https://lad.wikipedia.org/wiki?curid=10280", "title": "Racismo", "text": " #REDIRECT Rasizmo"}
{"id": "10282", "revid": "4628", "url": "https://lad.wikipedia.org/wiki?curid=10282", "title": "Katalina la Grande", "text": "Katalina II de Rusia, yamada la Grande (\"Ekaterina Alekseyevna\", en ruso: \u0415\u043a\u0430\u0442\u0435\u0440\u0438\u043d\u0430 \u0412\u0435\u043b\u0438\u043a\u0430\u044f), nasida komo \"Sophie Friederike Auguste von Anhalt-Zerbst-Dornburg\" en Szczecin (Stettin), Pomeranya oy endiya en Polonia, el 2 de Mayo de 1729 i muerta en la sivdad de San Petersburgo el 17 de Noviembre de 1796. El su reynado komo emperatrisa de Rusia yeg\u00f3 a tener 34 anyos, desde el 28 de Djunio de 1762 asta el diya de la su muerte. Basho el su reynado, Rusia yeg\u00f3 a ser el payis mas puederozo de Evropa Orientala i una potensya mondiala. El su titolo era Emperatrisa i Ot\u00f3krata de todas las Rusias."}
{"id": "10283", "revid": "1207", "url": "https://lad.wikipedia.org/wiki?curid=10283", "title": "United States Of America", "text": ""}
{"id": "10284", "revid": "95882", "url": "https://lad.wikipedia.org/wiki?curid=10284", "title": "United Kingdom of Great Britain and Northern Ireland", "text": ""}
{"id": "10285", "revid": "18091", "url": "https://lad.wikipedia.org/wiki?curid=10285", "title": "Enrico Macias", "text": "Enrico Macias, nasido komo Gaston Ghrenassia en Konstantina, Arjelia, el 11 de Disiembre de 1938, es un kantador djudio fransez de orijin djudeoespanyol.\nBiografiya.\nMansev\u00e9s.\nNasi\u00f3 en Konstantina, Arjelia en una famiya de tradisiyon musikala, kon kantaderos de \"malouf\", un dj\u00e9nero musikalo Andalusi-arabo, kl\u00e1siko del nord de Afrika. El su padre era tanyedor de violin en la orkesta de Raymond Leyris (dit \"Cheikh Raymond\") i por esto, el mansevo Gaston pudo ambezar en la orkesta ala edad de 15 anyos i pish\u00edn fue amijor ke el mismo lider, el su padre Raymond. Ambez\u00f3 a tanyer la gitara desde su chik\u00e9s kon sus amigos zinganos, los kualos le dieron el nombre de chiko \"Enrico\", el kualo tom\u00f3 komo su nombre artistiko, bazado enel yerro de la asistenta de la kaza de diskos ke oy\u00f3 \"Macias\" i krey\u00f3 ke era la su alkunya, kuando el dijo \"a Nassia\".\nEgzilio.\nLavor\u00f3 komo maestro de eskola asta ke dechidi\u00f3 konformar parte ofisiala de la orkesta \"Cheikh Raymond\". Enel anyo 1961, dempues de la Gerra de Independensia de Arjelia, la vida de las komunitas djudias enel payis era zor. Antonses Gaston fuy\u00f3 verso Fransia el 29 de Djulio de 1961, endjunto a la su mujer Suzy, la ija de Cheikh Raymond, el kualo fue amortado ese mismo anyo por el FLN.\nKarriera musikala.\nDempues de arrivar a Paris, dechidi\u00f3 sigir kon la su karriera musikala. En Fransia, no ankontr\u00f3 mucha reushit\u00e1 i dechidi\u00f3 ajustar el su estil paa los fransezes. Al empesijo, tent\u00f3 tresladar el malouf al fransez. Esto fue un yerro, i desvelop\u00f3 un muevo kondjunto de kantikas ke kantava en kav\u00e9s i cabarets. Enel anyo 1962, grav\u00f3 la kansion \"Adieu mon pays\" (\"Adio payis miyo\"), la kuala eskrivi\u00f3 mientres iva enel vapor verso Fransia i la kuala kant\u00f3 en la televizy\u00f3n, kon muncha reushit\u00e1 en todo el payis; este anyo endemas nasi\u00f3 la su ija, Jocya. Enel anyo 1964, tom\u00f3 el su nombre artistiko, \"Enrico Macias\" i empies\u00f3 un tour internasional, kantando en lingua fransesa, italiana i kastilyana, apresentandose endemas en Libanon, Gresia i la Turkiya. Desde este momento izo tours por todo el mundo, gravando kantikas en lingua italiana i kastilyana, kon muncha reushit\u00e1 en todos los kontinentes; la su prim\u00e9ra presentasiyon en los Estados Unidos, enel anyo 1968 enel \"Carnegie Hall\" estava yena kompletamente. En la provinsia kanadiana de Qu\u00e9bec, su reushit\u00e1 era mas grande deke era un kantadero de avla franseza.\nEnel anyo 1976, resivi\u00f3 el premio \"Disko de Oro\" por \"Melissa\". Enel anyo 1979 kant\u00f3 kon grups komo Gipsy Kings i la kantadera Daniele Dana\u00e9. Enel anyo 1978 fue konvidado por el presidente de Ayifto, Anwar El Sadat, para kantar por la paz, ande kant\u00f3 para 20.000 personas frente a la Esfenks de Giza. Dempu\u00e9s de ke amortaron a Sadat, el eskrivi\u00f3 en onor del presidente la kantika \"Un berger vient de tomber\".\nDempu\u00e9s de dechidir no apresentarse en Arjelia enel anyo 2000, eskrivi\u00f3 \"Mon Alg\u00e9rie\" (\"La mi Arjelia\"), una istorya de amor por la su ty\u00e9rra ande nasi. Enel anyo 2003 grav\u00f3 \"Oranges am\u00e8res\" (\"Portokales amargos\") produzido por el su ijo Jean-Claude Ghrenassia. Enel anyo 2007 tent\u00f3 otra vez de vijitar Arjelia endjunto kon el presidente fransz Nicolas Sarkozy, ma el prim\u00e9r ministro de Arjelia, Abdelaziz Belkhadem, se opoz\u00f3 a la vijita deke Enrico da su apoyo a Israel"}
{"id": "10287", "revid": "15325", "url": "https://lad.wikipedia.org/wiki?curid=10287", "title": "Haim Weizmann", "text": "Haim Azriel Weizmann (en ivrit, \u05d7\u05b7\u05d9\u05b4\u05d9\u05dd \u05d5\u05b7\u05d9\u05b0\u05e6\u05b0\u05de\u05b7\u05df) era un emportante k\u00e9miko, dirijente zionista brit\u00e1niko i el prim\u00e9r presidente del Estado de Israel. Nasi\u00f3 el 27 de Novembre de 1874 en la viya de Motol, serka de Pinsk, en la aktuala Belarus, antonses parte del Imperio Ruso. \nHaim Weizmann nasi\u00f3 en una famiya kon par\u00e1s, lo kualo le permeti\u00f3 estudiar Kemika en la Universita de Friburgo (Suisa), de ande se gradu\u00f3 en la anyada de 1899. Izo el su doktorado en la Universita de Jinebra i enel anyo 1904 empies\u00f3 a lavorar enel Departamento de Kemika Org\u00e1nika de la Universita Victoria de Manchester. Se izo konosido antonses deke desvelop\u00f3 la asetona, un solvente era uzado para produzir eksplosivos, a traverso de la fermentasiyon de la bakteria \"Clostridium acetobutylicum\", la kuala es endagora konosida en su onor komo \"organismo Weizmann\". Haim Weizmann fue el primero en determinar el modo de uzar la fermentasiyon de las bakterias para produsir munchas sustansyas; es konsiderado el padre de la fermentasiyon industriala.\nKarriera komo zionista.\nDempues de la Prim\u00e9ra Gerra Mondiala, se fue a bivir a Eretz Israel, endagora kontrolado por el Reyno Unido, en bushkida de un dialog kon los lideres arabos de la rejion. Haim Weizman es konsiderado el lider del yamado zionismo sintetiko, el kualo se topa entre el zionismo revisiyonista de Djabotinksy i el zionismo de siedra, de David Ben Gurion.\nHaim Weizmann muri\u00f3 el 9 de Novembre de 1952. Fue entierrado, asigun el su dezeyo, enel gan de la su kaza, la kuala konforma parte oy endiya del Instituto Sientifiko Weizmann."}
{"id": "10288", "revid": "9095", "url": "https://lad.wikipedia.org/wiki?curid=10288", "title": "Djudaismo reformista", "text": "El Djudaismo reformista (tambi\u00e9n yamado djudaismo liberal) es un rito kon orijin enel djudaismo progresista ke aparesi\u00f3 en Almania durante el Sy\u00e9klo de las luses. En el sy\u00e9klo XIX, ari\u00e9ntro de la evolusion verso los diritos de los djudios, las diferensias entre la sosyet\u00e9 mod\u00e9rna i la vida djudia tradisionala se izieron mayores. En este momento nasieron varias eskolas de pensamy\u00e9nto las kualas enkorajavan a los djudios a unirsen a la modernidad i mesklarsen kon la sosyet\u00e9 en distintos levelos. La primera de estas \"eskolas\" fue el movimyento \"reformado\", kon las \"J\u00fcdische Reform-Genossenschaft\" (Uniones Djudias Reformadas) de Frankfurt i Berlin. Uno de las prinsipales aktores de esta eskola era Samuel Holdheim.\nLa reforma del djudaismo en Almania.\nDe f\u00e1kto, el movimento reformado ten\u00eda varias tendensias, alkunas de las kualas bushkavan azer reformas mas i mas radikalas en la teolojiya. Baz\u00e1ndosen en estudios istorikos i en la ovra (\"Wissenshaft des Judentums\") de Leopold Zunz (1794-1886), kitavan el respekto de la palavra de El Dio en la Tora i al Talmud, endemas ke krey\u00edan ke algunas partes de la Alaha no ten\u00edan baza, eran antikas i kon munchos limitos. Ansina, alkunos propozavan kitar la kashrut, el shabbat i la mil\u00e1. Se izo la tefil\u00e1 mas simple; uzaron siddurim en lingua alemana, izieron la tefil\u00e1 mas kurta i adisionaron un sermon i muzika. Endemas, alkunos kitavan la idea de volver a fraguar el Bet Amikdash, ansina komo de arrogar para tener un payis djudio. El movimiento reformista, en sus empesijos, era antizionista i propozava la asimilasiyon al payis de residensia.\nEstos trokamyentos amostravan el menester de amijoramyento relijiozo, ma endemas el dezeyo de no ser tan diferentes al resto de la sosyet\u00e9, lo kualo tiene su orijin en alkunas karakteristikas paresidas a las de los protestantes: un muevo vestido para los hahamim, se troka el nombre del kal (\"esnoga\" por \"templo\"), kreasiyon de un rito de konfirmasiyon para los mansevos. \nLa Union reformista de Berlin era la m\u00e1s radikala, ma no todos dezeyavan trokamientos tan radikalos. Se izieron munchos ankontros i konferansas entre hahamim en Brunswick en 1844, en Frankfurt en 1845 i en Breslau en 1846. Afilu alkunas komunitas no achetaron todos los trokamientos i enel anyo 1854, Zecharias Frankel, el kualo era el direktor del seminario rabiniko de Breslau, fond\u00f3 el movimento \"Masorti\", yamado \"konservador\", progresista ma no tan radikal ke las Uniones Reformistas. Dempues de esto, el movimento reformista achet\u00f3 no azer alkunos de los trokamientos propozados.\nDesvelopamyento.\nEnel sy\u00e9klo Siglo XIX, el movimento reformista yeg\u00f3 a los Estados Unidos basho el nombre de \"Reform Judaism\", i oy endiya mas de la mitad de los djudios de este payis son reformistos. Endemas egzisten komunitas reformistas enel Reyno Unido (\"liberal\" o \"reform\"), en los Payises Bashos, en Kanada i en Fransia. Anke el movimento nasi\u00f3 en Almania, el djudaismo liberalo es kaji en su majorita un movimento nord-amerikano. En Israel, las komunitas reformistas, ansina komo las konservadoras, no tienen mucho pueder ni enfluensia, ma estan kresiendo por modre de la aliya de djudios de Estados Unidos. Afilu, egzisten penserios kon los ortodoksos i espesialmente kon los haredim.\nLa majorita de las komunitas reformistas estan agrupadas en la Union Mondiala del Djudaismo Progresista (\"World Union for Progressive Judaism\"), fondada en Londra enel anyo 1926, anke la su sede esta en Yerushalayim. En la WUPJ se topan 1.5 milyones de djudios en 40 payises. Enel anyo 2006 fueron ordenados tres hahamim en Almania, los kualos estudiaron enel kolej liberalo Abraham Geiger, en Potsdam. Son los primeros hahamim ordenados enel payis dempues del Olok\u00f3sto."}
{"id": "10290", "revid": "209", "url": "https://lad.wikipedia.org/wiki?curid=10290", "title": "Enrike Bejerano", "text": ""}
{"id": "10291", "revid": "18091", "url": "https://lad.wikipedia.org/wiki?curid=10291", "title": "Jacob Levy Moreno", "text": "El Dr. Jacob Levy Moreno (en ivrit \u05d9\u05e2\u05e7\u05d1 \u05dc\u05d5\u05d9 \u05de\u05d5\u05e8\u05e0\u05d5) era un konosido sikiatra, fondador del Sikodrama i la Sosyometriya.\nBiografiya.\nMoreno nasio enel anyo 1889 en la sivdad de Bukureshti, Rumania i kresio en Viena, Ostria. El su padre era Nissim Moreno Levy, un merkader sefardi nasido enel anyo 1856 en Pleven, antonses parte del Imperio Otomano (oy parte de Bulgaria). El nono de Jacob, Buchis, se fue a bivir a Pleven desde Estambol, ande los sus ansestros arrivaron desde Espanya enel anyo 1492. Se kreye ke la famiya Moreno desh\u00f3 Pleven para Bukureshti durante la Gerra Ruso-Turka de 1877-78, tras del haham de Pleven Haim Bejarano, en bushkida de menos antisemitizmo. La madre de Moreno, Paulina Iancu, tambien sefardi, nasida enel anyo 1873, era de C\u0103l\u0103ra\u015fi, Rumania . Ambez\u00f3 medisina, matematikas y filosofiya en la Universita de Viena. Kuando ainda era elevo en la universita, no achet\u00f3 las teoriyas de Sigmund Freud i dezvelop\u00f3 su entereso en los grups para la praktika. Jeneralmente izo sus eksperimentos en sikodrama, sosyometriya i sikoterapia grupala, dempues de irse a bivir a la sivdad de Mueva York, Estados Unidos enel anyo 1925. Lavor\u00f3 komo profesor en la Universita de Columbia i en la \"Mueva Eskola de Investigasiones Sosyalas\". Endem\u00e1s, fue elevo de Carl Gustav Jung. \nLa su espoza, Zerka Moreno, ainda aze el su lavoro oy endiya. Entre los sus elevos se ankontra el sueko Leif-Dag Blomkvist."}
{"id": "10293", "revid": "155", "url": "https://lad.wikipedia.org/wiki?curid=10293", "title": "Istorya de los djudios en Rumania", "text": "Los Djudios de Rumania tienen una istorya de m\u00e1s de dos mil anyos en la rejion ke oy endiya es konosida komo Rumania, ma la komunita tiene una emportante parte en la istorya del payis, espesialmente desde la arrivada de los ashkenazis enel sy\u00e9klo XIX. Es uno de los pokos payises ande bivieron komunitas sefardis i ashkenazis; asigun el senso ofisial de 1930, en Rumania biv\u00edan 756.930 djudios. Dempu\u00e9s del Olok\u00f3sto, esta komunita se izo mucho mas chika: 146.274 en 1956, 24.667 en 1970, 9.670 en 1992 i 6.179 en 2002."}
{"id": "10294", "revid": "209", "url": "https://lad.wikipedia.org/wiki?curid=10294", "title": "Djudios de Rumania", "text": ""}
{"id": "10296", "revid": "7331", "url": "https://lad.wikipedia.org/wiki?curid=10296", "title": "Ospital", "text": "Un ospital, ispital, espital o eshpital es un fraguado espesialmente para atender a los hazinos, para diagnostikar la su hazinura i azer el tratamy\u00e9nto ke seya menesterozo. Egzisten munchos tipos de ospitales, asigun el tipo de hazinura ke tratan: djeneralos, de agudos, psikiatrikos, maternos, para ninyos i otros. \nEtimolojiya.\nEl biervo ospital viene del biervo en lingua latina \"hospes\", \"musafir\", ma tambien sinyifika \"el ke tiene musafires\". De \"hospes\" se yeg\u00f3 a \"hospitalia\", \"kaza para vijitas ajenas\", biervo ke kon el tyempo pas\u00f3 a ser uzado para yamar al lugar ande se atiende a los sharfos i los hazinos.\nSeksiyones.\nAri\u00e9ntro de los ospitales, se puede toparsen las diferentes kateggor\u00edas de la medisina, komo Otorrinolaringolojiya, Kardiolojiya, Neurolojiya, Oftalmolojiya, Medisina interna, Medisina tropikala i otras."}
{"id": "10297", "revid": "209", "url": "https://lad.wikipedia.org/wiki?curid=10297", "title": "Espital", "text": ""}
{"id": "10300", "revid": "18091", "url": "https://lad.wikipedia.org/wiki?curid=10300", "title": "Yapto Soerjosoemarno", "text": "KRT. Yapto Soelistyo Soerjosoemarno, S.H, amijor konosido komo Yapto Soerjosoemarno, es un politiko de Indonesya, nasido el 16 de Disiembre de 1949, in Surakarta, Djava Sentrala. El su padre, Ir. KPN. Soetarjo Soerjosoemarno, es my\u00e9mbro de la noblesa de la isola de Djava. Soerjosoemarno es endemas topografo i ambez\u00f3 la su karriera en los Payises Bashos. La su madre, Dolly Zegerius, es una djugadora djudia-olandeza de bridge ke se izo sitizena indonesyana. Yapto Soerjosoemarno es konosido en Indonesya por ser el presid\u00e9nte del partito politiko indonesio Partito Patriota i lider de la mansev\u00e9s del movimento Pancasila, \"Pemuda Pancasila\". Endem\u00e1s es avokato i tiene un bur\u00f3 en la sivdad de Djakarta, Indonesya. El Partito Patriota es konosido enel payis por la su fidelitad a la famiya del antiko presid\u00e9nte Suharto.\nFamiya.\nYapto se kaz\u00f3 kon la sinyora Retno Suciati i tiene tres ijos: \nGolda tiene tres ijos kon Adityo Rizal Soeharsono: Azriel Haryo, Gefanya Pringgita i Ghalia Trisulistiani. La famiya Soerjosoemarno es konosida por sus talentos artistikos: La ermana de Yapto, Marini Burhan es una aktrisa konosida de la TV i el teatro de Indonesia, i la su suvrina Shelomita Sulistiany, ija de Marini, es kantadera.\nEl 12 de Marso del anyo 2011, Yapto resivi\u00f3 una bomba ari\u00e9ntro de un livro kon titolo \"Apakah Masih Ada Pancasila\" (El Pancasila ainda egsizte?), ma no akontesi\u00f3 nada malo."}
{"id": "10301", "revid": "7321", "url": "https://lad.wikipedia.org/wiki?curid=10301", "title": "Djava (isola)", "text": "Djava (en indonesyo Jawa), es una isola ke se topa enel arkipy\u00e9lago de Indonesya i ande se topa la sivdad kapitala del payis, Djakarta.\nLa isola mide 132.000 km\u00b2] i en eya biven unos 124 milyones de personas, fakto ke la aze la isola mas povlada del mundo, por del\u00e1ntre de Honshu, Japon. Endemas, Djava es la isola m\u00e1s kon mayor densidad de povlasiyon de Indonesya, kon 864 ab/km\u00b2. Si la isola fuesse un payis, estaria enel sigundo lugar en la lista de payises kon mayor densidad de povlasiyon enel mundo, i enel 11\u00ba lugar en la lista de payises mas povlados mundo.\nAdministrasiyon.\nLa isola esta dividida en 4 provinsias, 1 reji\u00f3n espesiala * (istimewa daerah), i 1 ** distrito espesial, ke es la sivdad kapitala (ibukota khusus daerah):\nJeografiya.\nDjava se topa en un arkipy\u00e9lago ke empiesa kon Sumatra al nord-oeste i akava en Bali al oryente. Es la 13ra isola m\u00e1s grande del mundo. Al nord-este se topa la isola Borneo, la kuala esta kompartida por Indonesya, Malasya i Brunei Darussalam. Al sud se topa la isola Christmas, de Ostralya. Djava es una isola de orijin volkaniko i tiene 38 montanyas ke en otra epoka eran volkanes aktivos. \nDe entereso.\nEn Djava se ankontra la sivdad kapitala de Indonesya, Yakarta. Para los turistos, lo mas bushkado para vijitar son la sivdad de Yogyakarta, un gran monumento budista en forma de pir\u00e1mide yamado Borobudur i el templo induizta m\u00e1s grande de la isola, el Prambanan."}
{"id": "10309", "revid": "96323", "url": "https://lad.wikipedia.org/wiki?curid=10309", "title": "Januario", "text": ""}
{"id": "10312", "revid": "15971", "url": "https://lad.wikipedia.org/wiki?curid=10312", "title": "Pesah", "text": "Pesah (en ivrit \u05e4\u05b6\u05bc\u05e1\u05b7\u05d7), ke sinyifika literalmente \"saltar\", es la fiesta judia en la kual se adora y festeja la yegada del puevlo judio de Ayifto, asigun se melda enel livro de Shemot. El pueblo djudio konsidera la kitada de Ayifto komo el empejo de la su vida como nasyon.\nEste es uno de los tres hagim yamados Shalosh Regalim del djudaismo, deke en la epoka del Bet Amikdash, la jente de todo Israel vijitava el Bet Amikdash i az\u00eda ofrendas.\nEste hag dura syete diyas (ocho enel Galut) i durante eya esta defendido komer alimentos echos kon los sinko sereales (trigo, sevada, senteno, avena i espelta) fermentados, yamados en ivrit Hamets (\u05d7\u05de\u05e5) (la ra\u00edz de este biervo indika \"fermentasiyon\"). Antonses se kome mats\u00e1 (\u05de\u05e6\u05d4) un pan echo sin fermentarsen la masa. Asigun la tradisiyon, los djudios se kitaron de Ayifto kon poko ty\u00e9mpo i no dio shans de azer fermentar el pan para el kamino, i por esto nase la kreyensya de tener defendido komer hamets.\nDurante la prim\u00e9ra noche de la fyesta i las dos primeras noches enel Galut, aze una seud\u00e1 tradisionala, yamada Leil aS\u00e9der o \"S\u00e9der\" (\u05e1\u05d3\u05e8), durante la kuala se melda la Agad\u00e1, la istorya de komo los djudios fueron kitados de Ayifto. \nPesah es yamada endemas Hag aAviv, \"fyesta de la primavera\", deke en Eretz Israel esta estasiyon tiene el su empesijo estos diyas; tambien es yamada Hag Herutenu, la \"fyesta de la muestra libberasiyon\" i Hag aMatsot, la \"fyesta de las Matsot\".\nTrokamientos en la Amid\u00e1.\nDesde Pesah i asta Sukkot, se troka en la Amid\u00e1 meldar pidiendo a El Dio ke deshe kaer tal, i no por luvya, la kuala se pide en envierno."}
{"id": "10314", "revid": "18091", "url": "https://lad.wikipedia.org/wiki?curid=10314", "title": "Muzeyo Djudio de Kasablanka", "text": "El Muzeyo Djudio de Kasablanka (en fransez Mus\u00e9e du Juda\u00efsme Marocain de Casablanca; en arabo \u0645\u062a\u062d\u0641 \u0627\u0644\u0628\u064a\u0636\u0627\u0621 \u0627\u0644\u0645\u063a\u0631\u0628\u064a\u0629 \u0627\u0644\u064a\u0647\u0648\u062f\u064a\u0629) es un muzeyo dedikado ala istorya de las komunitas djudias de Marroko. Es el uniko muzeyo djudio ke se topa en los payises arabos. El muzeyo amostra mas de 2.000 anyos de istorya i tradisiones de los djudios de Marroko. El muzeyo pertenese a la Fondasion de la Erensia kulturala djudeo-marroki.\nEl muzeyo se topa en la sivdad de Kasablanka, fue aperturado enel anyo 1996, en la m\u00e1ale de Oasis. Tiene objektos komo mezuzot, sifrei Tora, fotolyos de esnogas, menorot, par\u00e1s eskritas en ivrit, plakas eskritas en djudeo-arabo marroki, haketia i djudeo-bereber, vestidos de kazamy\u00e9nto i de fyestas tradisionalas, fotografiyas i videos de las diversas komunitas djudias del payis."}
{"id": "10316", "revid": "204", "url": "https://lad.wikipedia.org/wiki?curid=10316", "title": "Ofri Eliaz", "text": "Ofri Eliaz (en ivrit \u05e2\u05d5\u05e4\u05e8\u05d9 \u05d0\u05dc\u05d9\u05e2\u05d6) es una kantadera yisraeliana de musika sefardi. Nasi\u00f3 en Afula, en una famiya sefardi. Fue eleva de la Eskola de Musika Rimon en Ramat Asharon, de la Mannes School of Music i ambez\u00f3 Terapia musikala en la Universita de Mueva York.\nLa su musika esta konformada por kantikas tradisionalas sefardis echas kon enfluensa del jazz, endjuntamente kon tanyedores de instrumentos klasikos komo el tanyedor de gitara John La Barbera i los tanyedores de ut Omar Faruk Tekbilek i George Mgrdichian."}
{"id": "10318", "revid": "18091", "url": "https://lad.wikipedia.org/wiki?curid=10318", "title": "Lingua gayega", "text": "La lingua gayega (\"galego\" en lingua gayega) es la lingua propia de la rejion espanyola de Galizia, ande es ofisiala endjunto a la lingua kastilyana. Esta lingua esta relasionada kon la lingua portugeza, kon la kuala konformo una unidad linguistika (galaikoportugez) durante la Edad Media. Diferentes entidades kulturalas akseptan la lingua gayega komo una variedad del diasistema lingu\u00edstiko gayego-luso-afrikano-brasiliano.\nEkstension.\nEndemas de ser avlado en Galizia, tambi\u00e9n es avlada i ambezada en El Bierzo (Provinsia de Leon) i en una chika rejion de la Zamora yamada Las Portillas, ambas en Kastiya i Leon, asigun un ak\u00f3dro entre la Konsejeriya de Edukasiyon de la Xunta de Galizia i la Konsejeriya de Edukasiyon de Kastiya i Leon."}
{"id": "10319", "revid": "18091", "url": "https://lad.wikipedia.org/wiki?curid=10319", "title": "Esnoga de Sarajevo", "text": "La Esnoga de Sarajevo, (en lingua bosnia Sinagoga u Sarajevu) es la unika esnoga ke fonksiona oy endiya en la sivdad de Sarajevo. Fue fraguada enel anyo 1902, en la beira sud del rio Miljacka.\nIstorya.\nSe konose de una esnoga sefardi yamada \"Sijavu\u0161-pa\u0161ina daira\" o \"Velika avlija\", fraguada enel anyo 1581 shukur ala kontribusiyon del \"beglerbeg\" Sijamu\u0161-pa\u0161a, el kualo desey\u00f3 ayudar akeyos my\u00e9mbros proves de la komunita djudia de Sarajevo. Ala fin del sy\u00e9klo XVI, la fr\u00e1gua era la prim\u00e9ra esnoga de la sivdad. La fr\u00e1gua fue kemada en los anyos 1679 i 1778, ma kada vez fue rekonstruyida. Endagora oy fonksiona komo un muzeyo djudio. Al lado de eya se topa la Mueva Esnoga (Novi Hram), la kuala es uzada komo una galeriya de arte de la Komunita djudia de Sarajevo. Enel anyo 1932 fue aperturada \"Il Kal Grande\", konosida komo la esnoga mas grande i ornada de todos los Balkanes, ma fue destruyida por los Nazis enel anyo 1941. \nLos djudios ashkenazis arrivaron a Sarajevo kon el Imperio Ostro-Ungario a finales del sy\u00e9klo XIX. En 1902, el arkitekto Karl Pa\u0159ik, desiny\u00f3 una esnoga para la komunita ashkenazi, en estil Moro, kon munchos ornamyentos. Esta esnoga tiene grandes arkos i dekorados. El techo alto de la esnoga esta adornado kon una estreya de 10 puntas. Ala entrada, una menora de piedra aze memoria al 400eno anivers\u00e1rio de los djudios en Bosnia i Hersegovina."}
{"id": "10320", "revid": "18091", "url": "https://lad.wikipedia.org/wiki?curid=10320", "title": "Agad\u00e1 de Sarajevo", "text": "La Agad\u00e1 de Sarajevo es una de las agadot mas viejas del mundo, impresada en Barselona en la anyada de 1350. Oy endiya, la Agad\u00e1 de Sarajevo pertenese al Muzeyo Nasional de Bosnia i Hersegovina en Sarajevo; ande es amostrada permanentemente. No se konose su valor en par\u00e1s, ma un muzeyo en Espanya demand\u00f3 ke seya asegurada por 7 milyones de US$ antes de ser yevada a Espanya para una amostra enel muzeyo en 1992.\nLa Agad\u00e1 de Sarajevo esta eskrita a mano en py\u00e9l ablankada de vaka i esta adornada kon Kopre i oro. Tiene 34 ojas de ilustrasiones de la Tora, desde Bereshit asta la muerte de Moshe Rabenu. Las sus ojas tienen manchas de vino, lo ke amostra ke fue uzada en munchos sedarim.\nIstorya.\nLa Agad\u00e1 de Sarajevo eskap\u00f3 munchas veses de ser destruyida. Los istoriadores kreyen ke fue kitada de Espanya por sefardis dempues del Edikto de Granada en 1492. Egzisten notas en las ojas ke indikan ke aparesi\u00f3 en Italia enel sy\u00e9klo XVI. El Muzeyo Nasional de Sarajevo merk\u00f3 la Agad\u00e1 enel anyo 1894 al sinyor Joseph Kohen. \nDurante la Sigunda Gerra Mondiala, la Agad\u00e1 fue eskondida de los Nazis i Ustachas por el shef de la biblioteka del muzeyo, Dervis Korkut, el kualo, echando la su vida en perikolo, kit\u00f3 la agad\u00e1 de la sivdad, i se la dio a un sheih musulmano en Zenica, ande fue eskondida enbasho de piso de una mishkita o de una kaza musulmana. Enel anyo 1957, S\u00e1ndor Scheiber, direktor de una yeshiva de Budapest publik\u00f3 una copia echa en fax de la agad\u00e1. Durante la Gerra de Bosnia, en 1992, la Agad\u00e1 fue topada por un inspektor de la Pulisiya, Fahrudin Cebo (dempu\u00e9s konosido komo \"aga\u00e1\"), endjunto kon otros objektos. Dempues fue yevada a una boveda basho el suelo kuando Sarajevo fue asediada por las hu\u00e9rsas Serbias (El Asalto a Sarajevo -- el asalto kon mayor durasion en la istorya mod\u00e9rna). Para kitar rumores ke el govyerno tenia vendida la Agad\u00e1 para merkar armamento, el presidente de Bosnia i Hersegovina apresent\u00f3 la Agad\u00e1 en un Seder de la komunita djudia de Sarajevo enel anyo 1995.\nEnel anyo 1995 se izo una reproduksiyon en Ljubljana de 5.000 kopias. Aktualmente, el muzeyo dio otoridad para publikarsen un numero chiko de kopias de la Agad\u00e1 de Sarajevo. En Mayo de 2006, la editoriala Rabic Ltd. izo publiko ke iva publikar 613 kopias de la Agad\u00e1 de Sarajevo echa a mano, ansina komo la orijinala. Dempu\u00e9s, el manusktrito fue restorado, shukur a una kampanya espesiala finansiada por la ONU i la komunita djudia de Bosnia i Hersegovina enel anyo 2001, i yevado a una eksposizion permanente enel muzeyo en Disiembre del anyo 2002."}
{"id": "10321", "revid": "7321", "url": "https://lad.wikipedia.org/wiki?curid=10321", "title": "Sheih", "text": "Sheih (en arabo \u0634\u064a\u062e, \"sharfo\", \"aedado\") es una persona respektada por modre de su edad o sus konosensyas, espesialmente de la relijion. Enel Islam se uza este biervo jeneralmente para desinyar a los ombres ke konosen la relijion, ansina komo los ulemas, muftis, ayatol\u00e1s, ets. En los grups sufis, el shaih es el maestro espiritual. Los arabos de relijion kristyana endemas uzan este biervo del mismo modo. Las mujeres respektadas o ke pertenesen a la famiya real de un payis arabo o musulmano son yamadas \"shaiha\", egzepto en Marroko, ande son yamadas Lalla."}
{"id": "10322", "revid": "209", "url": "https://lad.wikipedia.org/wiki?curid=10322", "title": "Puevlo djudio", "text": ""}
{"id": "10323", "revid": "155", "url": "https://lad.wikipedia.org/wiki?curid=10323", "title": "Agada", "text": "La Agad\u00e1 (del ivrit \u05d4\u05d2\u05d3\u05d4, \"narrasiyon\"), es el teksto ke es meldado enel seder de Pesah, el kualo endemas kontiene la istorya de kuando el pueblo djudio fue kitado de Ayifto, ansina komo aparese eskrito enel livro de Shemot. Kada djudio kale ke melde a sus ijos este afito. La Agad\u00e1 tiene eskrita la istorya de todo este afito istoriko, el kualo defini\u00f3 al puevlo djudio komo tal, endemas de las tefilot, kantikas i reflanes djudios espesiales de este hag. En verdad no egziste un teksto uniko de Agad\u00e1; kada komunita djudia i minhag tiene sus versiyon, asigun la orientasiyon del haham de kada kal. Afilu entreprisas e institusiones pueden tener su propio teksto partikolar de Agad\u00e1."}
{"id": "10324", "revid": "209", "url": "https://lad.wikipedia.org/wiki?curid=10324", "title": "Agad\u00e1", "text": ""}
{"id": "10326", "revid": "96947", "url": "https://lad.wikipedia.org/wiki?curid=10326", "title": "Yisrael (desambiguasy\u00f3n)", "text": ""}
{"id": "10327", "revid": "209", "url": "https://lad.wikipedia.org/wiki?curid=10327", "title": "Ramba&quot;m", "text": ""}
{"id": "10328", "revid": "1207", "url": "https://lad.wikipedia.org/wiki?curid=10328", "title": "Kristyanismo", "text": ""}
{"id": "10329", "revid": "8238", "url": "https://lad.wikipedia.org/wiki?curid=10329", "title": "Monoteizmo", "text": "El monoteizmo es la kreensya en la egzistensya de un solo Dio. El biervo proviene de dos biervos gr\u00e9gos: \"mono\", ke sinyifika \"solo\" i \"th\u00e9os\", ke sinyifika \"Dio\". \nEnel monote\u00edzmo, \"Dios\" sinyifika el ser supremo, el kriador del olam, relasionado kon ideas i konseptos filos\u00f3fikos, distinto a un ser umano o kon atributos antropom\u00f3rfikos, nombres, i afilu orijin etniko. El monote\u00edzmo es diferente del polite\u00edzmo en ke es la kreyensya en la egzistensia de varios dioses. Las relijiones monote\u00edstas estan opozadas avyertamente al polite\u00edzmo."}
{"id": "10331", "revid": "96997", "url": "https://lad.wikipedia.org/wiki?curid=10331", "title": "Republica Argentina", "text": ""}
{"id": "10332", "revid": "96998", "url": "https://lad.wikipedia.org/wiki?curid=10332", "title": "Santo Tomas i Prinsipe", "text": ""}
{"id": "10333", "revid": "18091", "url": "https://lad.wikipedia.org/wiki?curid=10333", "title": "Kilisia Katolika", "text": "La Kilisia Katolika Apost\u00f3lika es la Kilisia kristyana m\u00e1s grande del mundo, kon 1.181 milyones de fiyeles, el 17,40% de la povlasi\u00f3n mondiala, asig\u00fan los datos arekojidos por el Anuario Pontifisio del anyo 2011 relasionados kon el anyo 2009. La su sede se topa en la Sivdad del Vatikano, i est\u00e1 liderada por el Pap\u00e1s, el kualo resive el titolo de onor de \"Su Santid\u00e1d\". El aktual pap\u00e1s es Franciscus, nombre ke tom\u00f3 el Kardenal Jorge Mario Bergoglio dospues de ser eskojido."}
{"id": "10334", "revid": "209", "url": "https://lad.wikipedia.org/wiki?curid=10334", "title": "Akko", "text": ""}
{"id": "10335", "revid": "209", "url": "https://lad.wikipedia.org/wiki?curid=10335", "title": "Mahomet", "text": ""}
{"id": "10337", "revid": "7321", "url": "https://lad.wikipedia.org/wiki?curid=10337", "title": "Gr\u00eamio Esportivo Brasil", "text": "El Gr\u00eamio Esportivo Brasil, amijor konosido komo Brasil de Pelotas es un ekip de futbol brasiliano de la sivdad de Pelotas enel Estado de Rio Grande do Sul. Fue fondado enel anyo 1911 i djuega en la Lega Brasiliana de Serie C."}
{"id": "10339", "revid": "18091", "url": "https://lad.wikipedia.org/wiki?curid=10339", "title": "Budizmo", "text": "El budizmo es una relijion sin Dio ke pertenese ala famiya dh\u00e1rmika i asig\u00fan la filosofiya indista, de tipo \"nastika\". El budizmo kresio en la istorya asta dezvelopar la gran diversidad aktuala de eskolas i pr\u00e1ktisas. \nLas Katro Novles Vedrades.\nAsigun el budizmo, las katro nobles vedrades son:"}
{"id": "10340", "revid": "209", "url": "https://lad.wikipedia.org/wiki?curid=10340", "title": "Budismo", "text": ""}
{"id": "10341", "revid": "7321", "url": "https://lad.wikipedia.org/wiki?curid=10341", "title": "Induizmo", "text": "El induizmo es una tradision relijioza de la India. En s\u00e1nskrito se konose komo \"san\u0101tana dharma\" (\"relijion eterna\") o \"vaidika dharma\" (\"menester v\u00e9diko\").\nEtimolojiya.\nOrijinalmente el biervo viene del biervo persa \"ind\u00fa\", ke era la manera en ke los persas dez\u00edan el nombre del rio Sindhu (en kastilyano, el r\u00edo Indo, el kualo era antes la frontiera de Indostan). Se yama \u00abinduizta\u00bb a la persona ke praktika alkuna de las relijiones del induizmo, ma endemas desinya a ken aze parte de la kultura induizta.\nEl f\u00e1kto de ke la majorita de la povlasion de la India tiene esta relijion, endjunto kon el dezeyo de evitar ke el biervo \"indio\" (el kualo es uzado para desinyar endemas a los avitantes nativos de Amerika) aze ke seya zor azer una diferensia entre desde \"indio\" o \"indu\" para yamar a los avitantes de la India. "}
{"id": "10342", "revid": "209", "url": "https://lad.wikipedia.org/wiki?curid=10342", "title": "Induismo", "text": ""}
{"id": "10343", "revid": "209", "url": "https://lad.wikipedia.org/wiki?curid=10343", "title": "Matematikas", "text": ""}
{"id": "10344", "revid": "7321", "url": "https://lad.wikipedia.org/wiki?curid=10344", "title": "Sihizmo", "text": "El sihizmo es una relijion india dezvelopada de la gerra ideolojika entre el induizmo i el islam. A los ke tienen esta relijion son yamados sihes o sikhs."}
{"id": "10345", "revid": "209", "url": "https://lad.wikipedia.org/wiki?curid=10345", "title": "Sikhizmo", "text": ""}
{"id": "10348", "revid": "209", "url": "https://lad.wikipedia.org/wiki?curid=10348", "title": "Zoroastrismo", "text": ""}
{"id": "10349", "revid": "1207", "url": "https://lad.wikipedia.org/wiki?curid=10349", "title": "M\u00e9ksiko", "text": ""}
{"id": "10350", "revid": "1207", "url": "https://lad.wikipedia.org/wiki?curid=10350", "title": "USA", "text": ""}
{"id": "10351", "revid": "209", "url": "https://lad.wikipedia.org/wiki?curid=10351", "title": "Lingua Olandesa", "text": ""}
{"id": "10352", "revid": "1207", "url": "https://lad.wikipedia.org/wiki?curid=10352", "title": "Reyno de los Payises Bashos", "text": ""}
{"id": "10353", "revid": "206602", "url": "https://lad.wikipedia.org/wiki?curid=10353", "title": "Repuvlika Demokratika del Kongo", "text": "La Repuvlika Demokratika del Kongo (R\u00e9publique D\u00e9mocratique du Congo en fransez, Repubilika ya Kongo Demokratika en kikongo, Jamhuri ya Kidemokrasia ya Kongo en kiswahili, Republiki ya Kongo Demokratiki en lingala i Ditunga dia Kongu wa Mungalaata en tshiluba), es un payis de Afrika Sentrala ke era yamado Zaire entre los anyos 1971 i 1997. Se topa en la rejion de los grandes lagos de Afrika; es el tr\u00e9ser payis m\u00e1s grande del Kontinente. El payis tiene sus frontieras kon la Repuvlika Sentroafrikana i Sudan del Sud al nord; kon Uganda, Ruanda, Burundi i Tanzania al este; kon Zambia i Angola al sud i kon la Repuvlika del Kongo al oeste. Tiene akseso a la mar a traverso de una chika franxa de 40 km de beira enel Oseano Atlantiko, enel Golfo de Ginea.\nEtimolojiya.\nEl nombre \"Kongo\" tiene el su orijin en los aborijinos Bakongo, los kualos biven a la beira del Rio Nzadi o Zaire, el kualo tuvo su nmbre trokado por los Portugezes komo Rio Kongo.\nIstorya.\nLa RDK tiene una lunga i rika istorya, la kuala tiene sus empesijos kon la arrivada de los prim\u00e9ros bantus a la rejion, la kuala se dezvelopo para trokarsen el Reino del Kongo, enel sy\u00e9klo XV."}
{"id": "10354", "revid": "211524", "url": "https://lad.wikipedia.org/wiki?curid=10354", "title": "Lingua olandesa", "text": "La lingua olandeza es el lashon de la lingua neerlandesa avlado en las provinsias de Olanda del Nord i Olanda del Sud, en los Payises Bashos. Jenera konfuzyon el su nombre, deke munchas veses los Payises Bashos son yamados Olanda. En djudeo-espanyol se uza \"neerlandez\" espesialmente en tekstos akad\u00e9mikos i ofisiales, mientres ke \"olandez\" es el nombre uzado enel avla informala, i \"flamenko\" es uzado para yamar al lashon de la lingua neerlandesa avlado en Flandes (Beljika). Los tres biervos azen referensia jeneralmente a la misma lingua, ma \"olandez\" i \"flamenko\" tambi\u00e9n son uzados para espesifikar el lashon.\nEl lashon olandez es el lashon mas paresido a la lingua neerlandesa \"standard\", espesialmente el de la sivdad de Haarlem."}
{"id": "10356", "revid": "7321", "url": "https://lad.wikipedia.org/wiki?curid=10356", "title": "Lingua ofisiala", "text": "Una lingua ofisiala es akeya lingua establesida para su uzo en dokumentos ofisiales, en la Konstitusiyon i leyes de un payis i sus rejiones. Endemas, es la lingua uzada en los afitos del govierno i la administrasion sitizena, en los djuzgos i la entreprisa privada. Endemas puede ser la lingua para la edukasiyon i amebzamyento ofisial, tanto para las eskolas publikas komo privadas.\nIstorya.\nLa lingua ofisiala tiene una relasion huerte kon la definision de Estado-nasion. Para munchos, un Estado esta definido linguistikamente diferente frente a otras komunitas, lo kualo dio orijin a dos aspektos enel nasionalizmo enel sy\u00e9klo XIX:\nEn alkunos payises, la definision de \"lingua ofisiala\" puede ser tan hu\u00e9rte komo para azer ke las povlasiones ke no la avlan en otras rejiones del payis, piedran sus diritos o afilu no ser konsiderados sitizenos si no se ambezan la lingua nasionala."}
{"id": "10357", "revid": "4628", "url": "https://lad.wikipedia.org/wiki?curid=10357", "title": "Karibe Neerlandez", "text": "Se yama Karibe Neerlandez (neerlandez: \"Caribisch Nederland\"; en papiamento \"Hulanda Karibe\") a la reji\u00f3n del Reyno de los Payises Bashos konformada por las isolas de Bonaire, Sint Eustatius i Saba, konosidas desde Oktubre de 2010 komo isolas BES, aziendo \"Munisipalidades Espesialas\" ari\u00e9ntro del Reino de los Payises Bashos.\nBonaire se topa al este de Aruba i Kurasao (isolas ke son payises otonomos del Reino), frente a la beira de Venezuela. Sint Eustatius i Saba se topan al sud de Sint Maarten i al noroeste de Saint Kitts i Nevis. El Karibe Neerlandez tiene unos 21.000 avitantes i un \u00e1rea de 328 km2, algo menos de 1/100 de los Payises Bashos de Evropa. \nAdministrasion.\nAsig\u00fan la Ley de Entidades P\u00fablikas, Bonaire, Sint Eustatius i Saba (\"Wet openbare lichamen Bonaire, Sint Eustatius en Saba\", en lingua neerlandeza) i de ak\u00f3dro kon el Artikolo 134 de la Konstitusiyon de 1815 del Reino de los Payises Bashos, por ser Munisipalidades Espesialas, no azen parte de dinguna provinsia de los Payises Bashos. A su vez, van estar basho el kudio del Bur\u00f3 Nasional del Karibe Neerlandez (\"Rijksdienst Caribisch Nederland\", en lingua neerlandesa)."}
{"id": "10360", "revid": "18091", "url": "https://lad.wikipedia.org/wiki?curid=10360", "title": "Imperio Bizantino", "text": "Se konose komo Imperio bizantino o Imperio Bisantino al Imperio romano de Oryente. La sivdad kapitala de este Imperio kristiano era Konstantinopla (en gr\u00e9go, \u039a\u03c9\u03bd\u03c3\u03c4\u03b1\u03bd\u03c4\u03b9\u03bd\u03bf\u03cd\u03c0\u03bf\u03bb\u03b9\u03c2, oy endiya Estambol) i del su nombre antiko, Bizansyo, fue kriado el nombre \"Imperio bizantino\" por los akademikos de los sy\u00e9klos XVII i XVIII.\nAnke era la kontinuasion de la rejion oryentala del Imperio Romano, el su dezvelopamy\u00e9nto en una entidad kulturala diferente de Oksidente se puede ver komo una serie de afitos ke tuvieron el su empesijo kuando el emperador Konstantino I el Grande yev\u00f3 la kapitala a la antika Bizansyo (a la kuala trok\u00f3 el nombre por \"Mueva Roma\" i dempues se iva yamar Konstantinopla); mas adel\u00e1ntre kon la division definitiva del Imperio Romano en dos partes dempues de la muerte de Theodosios I enel anyo 395, i la fin enel anyo 476 del Imperio Romano de Oksidente; enel sy\u00e9klo VII, basho el kontrolo del emperador Eraklios I, el kualo izo trokos a las hu\u00e9rsas armadas i eskoji\u00f3 el gr\u00e9go komo lingua ofisiala, kon lo kualo el Imperio se iso muy diferente al viejo Imperio romano.\nAlgunos akad\u00e9mikos, komo Theodor Mommsen, dizen ke asta Eraklios egzisti\u00f3 el \"Imperio romano de Oryente\" i dempu\u00e9s de este emperador egizti\u00f3 el \"Imperio bizantino\", el kualo egzisti\u00f3 asta el anyo 1453. De f\u00e1kto, Eraklios se kit\u00f3 el titolo imperialo de \u00abAugustos\u00bb para ser yamado \"basileus\" (biervo gr\u00e9go ke sinyifika \"rey\" o \"emperador\"), t\u00edtolo ke los emperadores bisantinos uzaron asta los ultimos diyas del Imperio. Endemas trok\u00f3 el uso de la lingua latina por la lingua grega enel anyo 620 i dempues del su reinado, el imperio bizantino se izo definitivamente gr\u00e9go.\nDurante los mil anyos ke egzistio, el Imperio defendi\u00f3 al kristianismo i a Evropa Oksidentala de la arrivada del Islam. El Imperio fue endemas uno de los prinsipales sentros komersiales del mundo, teniendo par\u00e1s bazada enel oro ke era uzada por toda la mar Mediterraneo. Tuvo muncha enfluensia en las leyes, politika i kostumbras de gran parte de Evropa i del Medio Oryente, i shukur a el imperio se guadraron munchas ovras de literatura i sientifikas de la epoka, tanto de Oryente komo se Oksidente."}
{"id": "10361", "revid": "209", "url": "https://lad.wikipedia.org/wiki?curid=10361", "title": "Imperio Bisantino", "text": ""}
{"id": "10362", "revid": "209", "url": "https://lad.wikipedia.org/wiki?curid=10362", "title": "Inkisision", "text": ""}
{"id": "10364", "revid": "20820", "url": "https://lad.wikipedia.org/wiki?curid=10364", "title": "Dosena Gerra Mondiala", "text": "La Sigunda Gerra Mondiala era una gerra desde el anyo 1939 asta el anyo 1945, entre la majorita de los payises independientes, deke se gerrey\u00f3 en Evropa, Asya, Afrika, Amerika i Okeania, kon batalyas en tierra, la mar i el aire. Se dize ke yeg\u00f3 a ser la gerra ke mas djente amort\u00f3, kon mas de 65.000.000 de muertos.\nLas prinsipalas batalyas eran en Evropa, Afrika del Nord i enel Oseano Pasifiko.\nLa gerra tuvo su empesijo el dia 1 de Sentyabr de 1939 kon la invasion a Polonia por el Tres\u00e9r Rayh (tambien konosido komo Almania Nazi), anke algunos akademikos akspetan el 3 de Sentyabr, kon la deklarasiyon de guerra de Fransia i del Reyno Unido en kontro del Tres\u00e9r Reich. Alkunos istoriadores akseptan el su empesijo en la Kina enel anyo 1937, kon la invasion Japoneza. Endemas, la Gerra Sivil Espanyola enel anyo 1936, es una de los afitos ke inisiaron la Sigunda Gerra Mondiala, ansina komo el \"Anschluss\" (la aneksiyon de Ostria por el Tr\u00e9ser Rayh) i de Chekoslovakia enel anyo 1938 dempu\u00e9s de los \"Ak\u00f3dros de Munih\".\nLa guerra akav\u00f3 el 2 de Sentyabr de 1945, kon la rendision inkondisionala de Japon. La su fin izo en konsekuensa la fin de las ideas del nazismo en Almania, del fachizmo en Italia i del militarizmo ekspansyonista en Japon. Endemas, anke la ONU fue kriada komo konsekuensa de la gerra, la Gerra Friya entre los Estados Unidos i la Union Sovyetika parti\u00f3 a la Evropa por 50 anyadas. Endemas dezvelop\u00f3 los prosesos de deskolonizasiyon de las kolonias evropeas. Tambien es emportante, deke kon los Djuzgos de Nuremberg i otros djuzgos se kriaron las bazas del Dirito Penal Internasional."}
