{"id": "13973", "revid": "43102", "url": "https://ast.wikipedia.org/wiki?curid=13973", "title": "Citrus limon", "text": "La ye un \u00e1rbol peque\u00f1u y perenne, especie h\u00edbrida del x\u00e9neru \"citrus\", familia de les \"Rut\u00e1cees\", que pue algamar los 6 m d'altor; tien corteya lliso y madera duro y mariella, perapreciada pa trabayos de carpinter\u00eda. El so frutu ye'l llim\u00f3n. \nForma una copa abierta con abondes rames, les sos fueyes son el\u00edptiques, cori\u00e1cees de color verde mate (5 a 10 cm), terminaes en punta y con bordes ondulaos o dentaos.\nLes sos flores arumoses presenten p\u00e9talos blancos te\u00f1\u00edos de rosa na parte esterna, con numberosos estames (20-40). Surden aisllaes o faciendo pares dende les yemes colloraes.\nEl llimoneru ye orixinariu d'Asia y foi desconoc\u00edu por griegos y romanos. Asina, menci\u00f3naselu per primer vegada nel llibru sobro agricultura \"Nabathae\" p'hacia'l sieglu III u IV. El so cultivu nun foi desendolc\u00e1u n'occidente hasta dempu\u00e9s de la conquista \u00e1rabe, estendi\u00e9ndose ent\u00f3s per tol llitoral mediterraneu, a\u00fa cult\u00edvase abondo por mor de la bond\u00e1 clim\u00e1tico pa consumu internu y esportaci\u00f3n.\nEl so frutu, el \"llim\u00f3n\", tien un altu conten\u00edu en vitamina C (501,6 miligramos) y \u00e1cidu c\u00edtricu (49,88 gramos) por llitru. Empl\u00e9gase pa facer postres o beb\u00edes naturales como la \"llimonada\". Les rodaxes empl\u00e9guense como adornu pa les beb\u00edes.\nEmplegos.\nConsid\u00e9rase que'l llimoneru tien un bayurosu espectru d'usos, ente los cualos destaquen: Gastron\u00f3micu,dixestivu, estomacal, astrinxente,antiem\u00e9ticu, vulneraruo, dermatol\u00f3xicu, analx\u00e9sicu, antiodont\u00e1lxicu, antigripal .\nHai que destacar am\u00e1s qu'existe la lleenda urbana ampliamente estend\u00eda de que'l llim\u00f3n tien propiedaes antibacterianes y/o anti-t\u00f3siques. Por mor d'esta creyencia, faise un usu enquivoc\u00e1u como l'emplegu de llim\u00f3n como mediu pa elliminar les bacteries pal consumu de mariscos crudos."}
{"id": "13974", "revid": "204", "url": "https://ast.wikipedia.org/wiki?curid=13974", "title": "Hidr\u00f3xenu-3", "text": ""}
{"id": "13975", "revid": "204", "url": "https://ast.wikipedia.org/wiki?curid=13975", "title": "Hidr\u00f3xenu-2", "text": ""}
{"id": "13977", "revid": "43102", "url": "https://ast.wikipedia.org/wiki?curid=13977", "title": "Real Avil\u00e9s Club de F\u00fatbol", "text": "Real Avil\u00e9s ye'l nome pol que se conoz a un equipu de f\u00fatbol aviles\u00edn (Asturies). Fund\u00e1u en 1903 Ye'l equipu de f\u00fatbol m\u00e1s vieyu de los existentes n'Asturies.\nEn 1992 tresf\u00f3rmase en Socied\u00e1 Anonima Deportiva (SAD), a\u00f1ediendo-y estes siegles al so nome oficial.\nHistoria.\nL'Avil\u00e9s Sport Club foi'l primer club de f\u00fatbol form\u00e1u n'Avil\u00e9s y ye consider\u00e1u'l club decanu del f\u00fatbol astur. Asina mesmu ye'l primer nome reman\u00e1u pol angua\u00f1o continuador Real Avil\u00e9s.\nLa so formaci\u00f3n foi nel a\u00f1u 1903 por obra de Jes\u00fas Guti\u00e9rrez y Eusebio Abascal \u00c1lvarez Herrero (avilesinos que conocieren el xuegu na so d\u00f3mina d'estudiantes n'Inglaterra) y de Ram\u00f3n Fern\u00e1ndez-Arenas Garc\u00eda \"Ralla\". Esti home foi un antiguu emigrante nos Estaos Xun\u00edos que regres\u00f3 al so pa\u00eds.\nEl primer part\u00edu del qu'hai anuncia ye'l celebr\u00e1u'l 11 d'ochobre de 1903, el result\u00e1u qued\u00f3 a pre, un 0-0 escontra l'Oviedo Foot Bal Club. Celebrose nel campu aviles\u00edn nun ambiente de gran camarader\u00eda ente ambos equipos y aficiones.\nLa so primer camiseta de la qu'hai semeyes ye blanca (mayu de 1904). Y la primera de la qu'hai anuncies pola prensa yera azul (ochobre de 1903).\nA fines de 1906 x\u00fanese cola Sociedad Obrera Industrial, camudando'l so nome pol de C\u00edrculo Industrial y de Sport de Avil\u00e9s y conservando la so autonom\u00eda dientru de la socied\u00e1.\nFoi un de los nueve clubes pioneros nes reuniones en Madrid en 1909 pa la creaci\u00f3n de la Federaci\u00f3n Espa\u00f1ola de F\u00fatbol, xunto con Madrid FC, Athletic Club de Madrid, Athletic Club de Bilbao, Club La Coru\u00f1a, Fortuna de Vigo, Deportivo de La Coru\u00f1a, Gimn\u00e1stica Espa\u00f1ola y Espa\u00f1ol FC.\nEn 1915 por desacuerdos independ\u00edzase de nuevo y camuda'l so nome pol de Stadium Club Avilesino.\nNel a\u00f1u 1925 la Casa Real espa\u00f1ola concede-y el t\u00edtulu de \"Real\". El Rei espa\u00f1ol hubiere presenci\u00e1u un a\u00f1u enantes un part\u00edu de los stadiumnistes escontra'l Real Sporting de Xix\u00f3n. Polo tanto dende esti a\u00f1u y hasta la prohibici\u00f3n de la dictadura franquista de los vocablos foriatos, el so nome foi Real Stadium Club Avilesino.\nEn 1923 adopt\u00f3 como colores del club los blanquiazules, supuestamente ello foi por mor de qu'un aviles\u00edn, Eusebio Fern\u00e1ndez Mu\u00f1\u00edz, que foi vicepresidente del club barcelon\u00edn RCD Espa\u00f1ol Espanyol, xestion\u00f3 la merca de la ropa cola mesma firma que vest\u00eda al club catal\u00e1n. D'esa mena, el club de f\u00fatbol llocal adopt\u00f3 l'azul y blancu de la bandera del catal\u00e1n. Pero esta teor\u00eda ye perduldosa pa dellos historiadores. Ente otres coses hai documentos gr\u00e1ficos qu'amuesen a los xugadores cola equipaci\u00f3n blanquiazul a\u00f1os enantes de 1923. Am\u00e1s nos primeros a\u00f1os de la so fundaci\u00f3n la prensa de la \u00e9poca diz que la azul yera el color de la bandera mar\u00edtima d'Avil\u00e9s y los colores m\u00e1s habituales del club.\nNes temporaes en que la instituci\u00f3n stadiumnista defendi\u00f3 los colores blanquiazules pel Est\u00e1u, hai que remembrar el Campeonatu d'Espa\u00f1a de 2\u00aa Categor\u00eda algam\u00e1u en 1920, nel qu'a pesar del ambiente contrariu nes grades del estadiu xixon\u00e9s del Molin\u00f3n llogr\u00f3 superar al equipu catal\u00e1n del Martianec por 3-2. Tami\u00e9n en 1940 llogra ganar el Campeonatu Estatal Amateur na capital espa\u00f1ola. Asina como les temporaes xugaes na categor\u00eda de plata, la 2\u00aa divisi\u00f3n.\nEn 1941 ye oblig\u00e1u a cambiar otra vegada de nome pol de Real Avil\u00e9s al prohibise durante la dictadura franquista l'usu de terminos non castellanos nos clubes deportivos espa\u00f1oles.\nEn 1943 inaugurase l'Estadiu La Esposici\u00f3n dempu\u00e9s nom\u00e1u Su\u00e1rez Puerta en 1956 n'honor al alcalde que fizo posible la so construci\u00f3n. \nEl club cunt\u00f3 con otres seiciones como la de tenis, Real Avil\u00e9s Tennis Club.\nEl Real Avil\u00e9s xuega nel Estadiu de Chamart\u00edn un amistosu escontra'l Real Madrid en 1952. 1-1 al descansu, 3-1 al final pa los madrilanos. Tami\u00e9n nesi mesmu a\u00f1u xug\u00f3 un amistosu escontra la seleici\u00f3n espa\u00f1ola en Zaragoza. En 1957 vence nun amistosu al Atl\u00e9tico de Madrid por 3-2.\nEn 1953 xuega la Lliga d'Ascensu a 1\u1d49\u02b3 Divisi\u00f3n (la so meyor clasificaci\u00f3n hist\u00f3rica), pero la Federaci\u00f3n Espa\u00f1ola de F\u00fatbol nun-y permitie ascender anque-y correspond\u00eda pola renuncia del Espa\u00f1a Industrial (angua\u00f1o F.C. Barcelona-B) al ascensu.\nEn 1966 cel\u00e9brase'l primer Torn\u00e9u San Agust\u00edn, tradicional torn\u00e9u que xu\u00e9gase coincidiendo coles fiestes patronales avilesines.\nLa mayor goleada a favor foi un 12-0 al Marino de Luanco nun amistosu. En competici\u00f3n oficial (3\u1d49\u02b3 divisi\u00f3n) algamaron un 10-0 al Santa Marina y un 11-1 al Hispano de Castrill\u00f3n.\nEn 1983 absorbe al C.D. Ensidesa pasando a nomase Real Avil\u00e9s Industrial. A pesar de la illusi\u00f3n cola surde'l club de la xuni\u00f3n avilesina, tres dos temporaes el club \ndesciende a 3\u00aa al nun consiguir caltener la categor\u00eda nuna percomplicada 2\u00aaB de solamente dos grupos. Am\u00e1s enxam\u00e1s foi apoy\u00e1u nin pola empresa p\u00fablico sider\u00farxica nin pola Casa Conceyu tal-y como hubieren promet\u00edo a los socios d'ambos equipos pa qu'aprobaren la mal llamada \"fusi\u00f3n\".\nNes dos temporaes en 3\u00aa, na 1985-86 mete-y un 11-1 al Hispano, 7 goles marcaos pol xugador \nNacho. Nesa mesma temporada debutaba Emilio Guti\u00e9rrez con 15 a\u00f1os, que posteriormente \ncolar\u00eda al F.C. Barcelona y dempu\u00e9s xugar\u00eda en 1\u00aa col Real Sporting de Xix\u00f3n.\nEn 2\u00aaB tien unes espectaculares temporaes nes que a la tercera algama'l nag\u00fcau camb\u00e9u de \ncategor\u00eda, nel primer a\u00f1u a pesar d'un arrinque non mui bono meyora abondo calteni\u00e9ndose \ninvat\u00edu demientres doce xornaes, (lo que-y dio dalguna portada de peri\u00f3dicos deportivos \ncomo'l Diariu AS), ya inclusive llega a aspirar al ascensu a 1\u1d49\u02b3 Divisi\u00f3n. En pretemporada \nempaten 1-1 nel Trof\u00e9u Costa Verde escontra'l Sporting de Lisboa. Na segunda temporada en \n2\u00aaA tres una llamentable temporada nel que camentaben nun descender al convertise en SAD, a \nla fin descienden. Nun lo hubieren fecho de nun falsificar l'Atl\u00e9tico de Madrid de \nJes\u00fas Gil les sos cuentes, como a\u00f1os dempu\u00e9s qued\u00f3 amos\u00e1u. \nNa siguiente d\u00f3mina en 2\u00aaB l'equipu calti\u00e9nse na zona media-alta, inclusive llega a xugar la \nfas d'ascensu, escontra el C\u00f3rdoba CF, Racing de Ferrol y Levante, equipu \nvalencianu qu'algama'l camb\u00e9u de categor\u00eda.\nEn 1997 aporta a la presidencia, al facese cola mayor parte de les aiciones de la SAD, (en \ncompetencia con Tom\u00e1s Medina Fern\u00e1ndez), Jos\u00e9 Mar\u00eda Tejero del R\u00edo empresariu de la \nconstrucci\u00f3n d'orixe llion\u00e9s, que nes sos primeres declaraciones amos\u00e1base enfot\u00e1u \n\"n'illusionar a los aficionaos y devolver al club al f\u00fatbol profesional\", ensin embargu, \naparte d'enxam\u00e1s cumplir estes pallabres, la so xesti\u00f3n ye la m\u00e1s nefasta de la historia del \nf\u00fatbol avilesu. Algamando les sos piores clasificaciones hest\u00f3riques, y batiendo toles \nrecords en resultaos negativos. Fechos que como nun pod\u00eda ser menos fizo que l'afici\u00f3n al f\u00fatbol \nn'Avil\u00e9s diere la espalda al club realaviles\u00edn.\nNestos caberos a\u00f1os los sos meyores llogros son los tr\u00e9s t\u00edtulos de Copa Federaci\u00f3n na \nfas asturiana, y el t\u00edtulu estatal d'esta competici\u00f3n algam\u00e1u nel 2003. Esti foi'l tercer \nt\u00edtulu estatal del f\u00fatbol aviles\u00edn.\nNel a\u00f1u 1990, naz la pe\u00f1a Galiana Xoven, que ye en toos estos a\u00f1os la m\u00e1s moza y \nanimosa del equipu.\nNel a\u00f1u 2010, na Xunta Xeneral d'Accionistes recupera el so nome anterior de \"Real Avil\u00e9s\", por mor de la falta de popularid\u00e1 del apellativu \"Industrial\" ente la afici\u00f3n avilesina.\nEl grupu Golplus entra a xestionar el club en xunetu de 2011 al travi\u00e9s de la socied\u00e1 RANG (\"Real Avil\u00e9s Nueva Gesti\u00f3n\"), algamando un alcuerdu col m\u00e1ximu accionista Jos\u00e9 Mar\u00eda Tejero del R\u00edo que sigue en posesi\u00f3n del club.\nNa temporada 2011-2012 asciende a 2\u00aaB per v\u00eda alministrativa, al ufiertar la Real Federaci\u00f3n Espa\u00f1ola de F\u00fatbol places pa cubrir les vacantes na categor\u00eda por descensos por impagos. El Real Avil\u00e9s tien que pagar 190.000 euros y cumplir dellos requisitos deportivos y econ\u00f3micos pa xubir.\nNa temporada 2013-2014 l'equipu dirix\u00edu por Josu Uribe, f\u00edu del antiguu xugador del Real Avil\u00e9s Uribesalgo, clasif\u00edcase pa la Promoci\u00f3n d'ascensu a Segunda Divisi\u00f3n A o Lliga Adelante. Superando na primer eliminatoria al Cartagena F.C., ye elimin\u00e1u na segunda pola U.E. Llagostera y nun algamando la tercera y definitiva.\nCola temporada 2014-2015 entamada RANG dexa la xesti\u00f3n del club nel mes d'ochobre de 2014. Tres un primer intentu de xesti\u00f3n cola socied\u00e1 \"Tudesa Gesti\u00f3n Sociedad Limitada\", que revende a \"Amber Care Sport\" propied\u00e1 del empresariu escoc\u00e9s John Clarkson. Quien abandona la xesti\u00f3n al finalizar la temporada.\nDatos.\nNome completu: Real Avil\u00e9s Club de Futbol Sociedad Anonima Deportiva\nCiud\u00e1: Avil\u00e9s\nEstadiu: Nuevu Rom\u00e1n Su\u00e1rez Puerta (reinaugur\u00e1u en 1999). Tami\u00e9n nom\u00e1u \"La Esposici\u00f3n\".\nCapacid\u00e1 estadiu: al rodiu de 5.400 espectadores, m\u00e1s de 4.200 d'ellos nes nueves graes llaterales y 1.132 na grada de rotonda.\nSocios: 700\nPresidente: Jos\u00e9 Mar\u00eda Tejero del R\u00edo\nM\u00e1ximo accionista: Jos\u00e9 Mar\u00eda Tejero del R\u00edo\nEntrenador 1er. Equipu: Pablo Lago\nCategor\u00eda angua\u00f1o: 3\u1d49\u02b3 Divisi\u00f3n, Grupu II\nColores.\nEl Real Avil\u00e9s xuega con camiseta azul y blanca, calz\u00f3n azul y medies azules con detalles blancos, por ser estos los colores de la bandera d'Avil\u00e9s."}
{"id": "13979", "revid": "2", "url": "https://ast.wikipedia.org/wiki?curid=13979", "title": "Drechu", "text": ""}
{"id": "13980", "revid": "379", "url": "https://ast.wikipedia.org/wiki?curid=13980", "title": "Acusaci\u00f3n", "text": "L'acusaci\u00f3n ye'l cargu que se formula delantre l'autorid\u00e1 competente a la escontra una persona o persones f\u00edsiques o xur\u00eddiques por considerales responsables d'un delitu o falta, col fin de que se-y aplique la sanci\u00f3n prevista na llei.\nAm\u00e1s, tami\u00e9n apl\u00edcase esi t\u00e9rminu a la parte personada nun llitixu y que previamente formul\u00f3 esi cargu."}
{"id": "13981", "revid": "5110", "url": "https://ast.wikipedia.org/wiki?curid=13981", "title": "Stadium Avilesino", "text": ""}
{"id": "13982", "revid": "37624", "url": "https://ast.wikipedia.org/wiki?curid=13982", "title": "Ciencies Pol\u00edtiques", "text": ""}
{"id": "13983", "revid": "28171", "url": "https://ast.wikipedia.org/wiki?curid=13983", "title": "Max Weber", "text": "Maximilian Weber foi un economista y soci\u00f3logu alem\u00e1n, consider\u00e1u \u00fan de los fundadores del estudiu antipositivista de la sociolox\u00eda y de l'alministraci\u00f3n p\u00fablica. Los sos trabayos m\u00e1s importantes c\u00e9ntrense na sociolox\u00eda de la relix\u00f3n y nel gobiernu, pero tami\u00e9n escribi\u00f3 muncho d'econom\u00eda.\nLa so obra m\u00e1s importante ye \"La \u00e9tica protestante y l'esp\u00edritu del capitalismu\". Weber argument\u00f3 que la relix\u00f3n foi una de les razones m\u00e1s importantes qu'influy\u00f3 na diferenciaci\u00f3n d'Occidente y d'Oriente. N'otra de les sos obres m\u00e1s conoc\u00edes \"La pol\u00edtica como vocaci\u00f3n\", Weber defini\u00f3 l'Est\u00e1u como una entid\u00e1 que \"reclama de xeitu llex\u00edtimu'l monopoliu de la violencia pal consiguimientu d'unos fines\" daqu\u00e9 que nes ciencies pol\u00edtiques conozse col nome de Tesis de Weber. Tami\u00e9n ye de destacar el so estudiu de la burocratizaci\u00f3n de la socied\u00e1, nel que describe la burocratizaci\u00f3n como'l cambiu d'una organizaci\u00f3n basada nos valores y na aici\u00f3n p'hacia otra organizaci\u00f3n basada nos oxetivos y na aici\u00f3n.\nWebber entam\u00f3 los sos estudios de Drechu na Universid\u00e1 de Heidelberg. Tami\u00e9n estudi\u00f3 n'otres universidaes, como la de Berl\u00edn, onde se dedic\u00f3 principalmente a la Historia. Asina, doctor\u00f3se en Drechu en 1889 y entr\u00f3 a formar parte del cuerpu de profesores de la instituci\u00f3n berlinesa. Imparti\u00f3 econom\u00eda nes universidaes de Friburgu de Brisgovia (1894) y de Heidelberg (1896). Por razones de sal\u00fa dex\u00f3 la docencia en 1903, pero torn\u00f3 en 1918.\nTami\u00e9n s'ocup\u00f3 de la redaici\u00f3n d'una de les primeres revistes dedicaes a la sociolox\u00eda, \"Archivu de Ciencies Sociales\". En 1905 apareci\u00f3'l m\u00e1s famosu de los sos estudios, \"La \u00e9tica protestante y l'esp\u00edritu del capitalismu\". Y\u00e1 en 1909 fund\u00f3 xunto con Georg Simmel y Ferdinand T\u00f6nnies l'Asociaci\u00f3n Alemana de Sociolox\u00eda. Consid\u00e9raselu xunta Karl Marx, Wilfred Pareto, Ferdinand T\u00f6nnies ya \u00c9mile Durkheim \u00fan de los p\u00e1s de la sociolox\u00eda.\nDurante la Primer Guerra Mundial desendolc\u00f3 un notable papel cr\u00edticu a la escontra la pol\u00edtica belicisa del II Reich. Dempu\u00e9s de la guerra, foi miembru del Comit\u00e9 d'Espertos de la Delegaci\u00f3n pa la Paz de Versalles. Tami\u00e9n integr\u00f3 la Comisi\u00f3n redautora de la Constituci\u00f3n de Weimar."}
{"id": "13984", "revid": "28171", "url": "https://ast.wikipedia.org/wiki?curid=13984", "title": "Tato", "text": "Tato (morri\u00f3 en 510) foi un antiguu rei de los longobardos del sieglu VI. Foi'l caberu soberanu reinante de la dinast\u00eda Lething, siguiendo a \"Origo Gentis Langobardorum\" foi asesin\u00e1u por Wacho (en 510)."}
{"id": "13985", "revid": "735", "url": "https://ast.wikipedia.org/wiki?curid=13985", "title": "George Lucas", "text": "George Walton Lucas, Jr. ye'l creador de l'esitosu fen\u00f3menu cinematogr\u00e1ficu de \"Star Wars\" y darr\u00e9u d'Indiana Jones, presidente de Lucasfilm Ltd., LucasARts Entertainment Company, y Lucas Digital Ltd, Lucas Licensing, LucasBooks y Lucas Learning Ltd.\nLucas dirix\u00f3 la so primer obra cinematogr\u00e1fica \"THX 1138\", en 1970. La pel\u00edcula foi produc\u00eda por American Zoetrope y cont\u00f3 con Francis Ford Coppola como productor executivu. La pel\u00edcula taba basada nun curtiumetrax del propiu Lucas ganador de numberosos premios a nivel estatal. En 1971 Lucas forma la so propia compa\u00f1\u00eda, Lucasfilm Ltd, en San Rafael, California.\nEn 1973 Lucas dirix\u00f3 \"American Graffiti\", una pel\u00edcula sobro coches y x\u00f3venes. Gan\u00f3 con ella'l Globu d'Oru, el New York Film Critics y el premiu de la National Society of Film Critics. Gan\u00f3 tami\u00e9n 5 nomaciones a los \u00d3scars.\nCuatro a\u00f1os dempu\u00e9s, Lucas escribi\u00f3 y dirix\u00f3 ' (llueu rebautizada como \"Episode IV: A New Hope\"), una pel\u00edcula que balti\u00f3 tolos recors de venta d'entradas y gan\u00f3 siete \u00d3scars de l'Academia. Lucas entam\u00f3 la historia de ' y ', de les que tami\u00e9n foi productor executivu. En 1980 escribi\u00f3 y produci\u00f3 \"Raiders of the Lost Ark\", dirixida por Steven Spielberg, algamando 5 premios de l'Academia. Tami\u00e9n foi co-productor y creador de la historia dIndiana Jones and the Temple of Doom\", estreada en 1984, nomada a 2 premios de l'Academia y algamando un \u00d3scar por efeutos especiales.\nL'\u00faltimu proyeutu de Lucasfim foi rematar la nueva trilox\u00eda de \"Star Wars\". ', de la nueva trilox\u00eda, foi escrita, dirixida y producida por George Lucas y sali\u00f3 al p\u00fablicu'l 19 de mayu de 1999. En mayu de 2002 estren\u00f3se la segunda parte, ', tami\u00e9n dirix\u00eda y produc\u00eda por \u00e9l. El cap\u00edtulu caberu de la nueva trilox\u00eda, \"\", qu'abre les puertes a la trilox\u00eda cl\u00e1sica, estren\u00f3se'l 19 de mayu de 2005, quedando la saga finada.\nFilmograf\u00eda.\nGeorge Lucas en persona apaeci\u00f3 na so cabera pel\u00edcula, \"Revenge of the Sith\", interpretando a un personax estra llam\u00e1u Baron Papanoida."}
{"id": "13986", "revid": "28171", "url": "https://ast.wikipedia.org/wiki?curid=13986", "title": "Eus\u00e9bio da Silva Ferreira", "text": "Eus\u00e9bio da Silva Ferreira , conoc\u00edu como Eus\u00e9bio ye un ex-futbolista portugu\u00e9s del sieglu XX. Conoc\u00edu tami\u00e9n col nomatu de \"La pantera prieta\".\nEus\u00e9bio \u00f1aci\u00f3 en Mozambique, na ciud\u00e1 de Maputu, cuando esti pa\u00eds inda taba embaxo'l dominiu portugu\u00e9s el 25 de xineru de 1942.\nEn 1961 marcha pa Portugal, fichando pol SL Benfica, club col qu'algamar\u00eda los sos mayores \u00e9sitos. Ente ellos destacar la Copa d'Europa de 1962 y numberosos campeonatos de lliga.\nEnte los sos llogros individuales t\u00e1n el Trof\u00e9u al Meyor Xugador Europ\u00e9u de 1965, dos Botes d'Oru en 1968 y 1973, y el m\u00e1ximu goliador de la lliga portuguesa ente los a\u00f1os 1964 y 1973. \nCola seleici\u00f3n del so pa\u00eds foi terceru nel mundial de 1966, y tami\u00e9n el m\u00e1ximu goliador del mesmu, con 9 tantos.\nFutbolista con gran poder\u00edu f\u00edsicu ya una bona t\u00e9unica pasa por ser \u00fan de los grandes referentes na historia del f\u00fatbol."}
{"id": "13987", "revid": "43102", "url": "https://ast.wikipedia.org/wiki?curid=13987", "title": "Terauchi Masatake", "text": "Terauchi Masatake (; ) foi un militar y pol\u00edticu xapon\u00e9s, primeru ministru ente'l 9 d'ochobre de 1916 y el 29 de setiembre de 1918.\nLluch\u00f3, como sold\u00e1u, nes guerres civiles xaponeses a la escontra'l gobiernu del \"shog\u00fan\", perdi\u00f3 la movilid\u00e1 na mandrecha durante la campa\u00f1a a la escontra los rebeldes de 1877. Destin\u00e1u en Francia p'ampliar la so formaci\u00f3n militar, en 1901 foi nom\u00e1u ministru del ex\u00e9rcitu, contribuyendo a la victoria na Guerra Ruso-Xaponesa (1904-1905).\nComo'l tercer Xeneral-Residente de Corea, execut\u00f3 l'anex\u00f3n de Corea en 1910 y convirti\u00f3se nel so primer Gobernador Xeneral. Durante la Primer Guerra Mundial, foi nom\u00e1u primer ministru y unvi\u00f3 tropes xaponeses a Siberia pa cortar la espansi\u00f3n de la Revoluci\u00f3n rusa a la rex\u00f3n."}
{"id": "13988", "revid": "28171", "url": "https://ast.wikipedia.org/wiki?curid=13988", "title": "Neil Sedaka", "text": "Neil Sedaka ye un cantante americanu.\nEnantes d'entrar nel mundiu del pop, ten\u00eda una bayuosa esperiencia musical y ente los sos conocimientos t\u00e1n dellos como los de m\u00fasica cl\u00e1sica. Mozu d'una rapaza neoyorquina, (Carole King) que trabayaba faciendo maquetes pa una discogr\u00e1fica dedic\u00f3-y un cantar \"Oh, Carol\" que convertir\u00edase nuna de les sos obres m\u00e1s famoses:"}
{"id": "13989", "revid": "28171", "url": "https://ast.wikipedia.org/wiki?curid=13989", "title": "Lockheed Martin F-22 Raptor", "text": "El F-22 Raptor ye un avi\u00f3n de combate d'alta maniobrabilid\u00e1 con teunolox\u00eda de sixilu fechu por Lockheed Martin Aeronautics y Boeing Integrated Defense Systems. Foi dise\u00f1\u00e1u como caza de superiorid\u00e1 a\u00e9rea de la fuercia a\u00e9rea de los Estaos Xun\u00edos d'Am\u00e9rica (USAF), pero pue facer cualquier tipu de misiones, como l'ataque a tierra o la guerra eleutr\u00f3nica. El primer prototipu (YF-22) vol\u00f3 per primer vegada'l 29 de setiembre de 1990."}
{"id": "13990", "revid": "43102", "url": "https://ast.wikipedia.org/wiki?curid=13990", "title": "Historia de Somiedo", "text": "En Somiedo ent\u00e1 s'alcuentren les ancestrales menes de vida que, col \u00fanicu fedagu\u00edn de percanciar la sobrevivencia humano, finaron por-y dar el calter y personalid\u00e1 de so.\nDe magar el Neol\u00edticu hasta la Romanizaci\u00f3n.\nPueblos agr\u00edcoles y ganaderos, estableci\u00e9ronse nel Neol\u00edticu espa\u00f1ando la paisax, mas duna frasca feble por mor de les dures condiciones clim\u00e1ticu-xeogr\u00e1fiques. Sicas\u00ed, los nicios de poblaci\u00f3n m\u00e1s antiguos correspuenden a la Ed\u00e1 del Bronce (2000 e.C.) de la que finquen, de magar ent\u00f3s, dellos t\u00fambalos como\u2019l d'El Couto. Tami\u00e9n afay\u00e1ronse una bruesa de calca\u00f1u y unes anielles en Santullano (Pig\u00fceces).\nDemientres l'aportada de los \u00e1stures establ\u00e9cese equ\u00ed la triba de los P\u00e9sicos, que calteniendo la so cultura castre\u00f1a, de magar el 500 e.C. al 300 d.C, dexa asentamientos tan importantes como los castros de La Corona (La Pola Somiedo), El Castie\u1e37\u1e37u (G\u00faa) o El Remonguilla (La Riera).\nLa presencia romana en Somiedo dex\u00f3se sentir poco por mor de l'ausencia de dellos recursos minerales atrayentes pa l'invasor como oru, plata, etc\u2026\nLa g\u00fcella m\u00e1s notable d'esa dominaci\u00f3n foi la construci\u00f3n de la pedrera d'El cam\u00edn Real, que xun\u00eda estrat\u00e9xicamente el coral de l'Asturia, \"Lucus Asturum\" (Llugo de Llanera), con \"Ast\u00farica augusta\" (Astorga), enmarc\u00e1ndose dientro la llamada Ruta de la Plata.\nEd\u00e1 Media.\nLa emportancia estrat\u00e9xica d'esta ruta, \u00fanicu accesu facia Asturies dende la meseta, despaladina les munches y sobresalientes batalles demientres la Reconquista. Y\u00e1 na d\u00f3mina altomedieval xurden les primeres enformaciones escrites acierca Somiedo col primitivu nome de \u201c\u201dSometum\u201d\u201d. Deica los sieglos XI-XII so nome cobra gran sonad\u00eda gracies al so ablucante espoxigue ganaderu . Los amplios pradiales y balderos propiciaron el xorrecimientu de cenobios, que finaron por ser due\u00f1os de grandes propiedaes y de l'empoder social, pol\u00edticu y econ\u00f3micu, fasta\u2019l puntu de mandar dafechu escontra\u2019l sieglu XII. Ye'l casu del cenobiu de Santa Mar\u00eda de Lapedo (Miranda), acup\u00e1o por monxus, que dominaba'l valle del Baxu Somi\u00e9u y el Pig\u00fce\u00f1a. Otru exemplu foi'l cenobiu de Santa Mar\u00eda de G\u00faa, fund\u00e1o na segunda met\u00e1 del sieglu XII por Fernandu II de Lle\u00f3n y la so muyer do\u00f1a Urraca, habit\u00e1o por una comu\u00f1a de relixoses cistercienses que, deica 1412, tresllad\u00e1ronse p'Avil\u00e9s."}
{"id": "13991", "revid": "28171", "url": "https://ast.wikipedia.org/wiki?curid=13991", "title": "Milicia Popular", "text": "Milicia Popular foi un diariu d'inspiraci\u00f3n comunista, voceru del Quintu Reximientu de Milicies Populares comand\u00e1u por Enrique L\u00edster, public\u00f3se ente'l 26 de xunetu de 1936 y el 24 de xineru de 1937 imprent\u00e1u por Benigno Rodr\u00edguez. Cont\u00f3 cola collaboraci\u00f3n de Lorenzo Varela."}
{"id": "13992", "revid": "344", "url": "https://ast.wikipedia.org/wiki?curid=13992", "title": "Bruesa", "text": ""}
{"id": "13993", "revid": "43102", "url": "https://ast.wikipedia.org/wiki?curid=13993", "title": "Jorge Guill\u00e9n", "text": "Jorge Guill\u00e9n foi un poeta espa\u00f1ol, miembru de la Xeneraci\u00f3n del 27.\nEstudi\u00f3 n'Espa\u00f1a, Suiza y Alema\u00f1a, doctor\u00f3se en lletres pola Universid\u00e1 de Madrid y foi profesor nes universidaes de Murcia y Sevilla y llector en La Sorbona y Oxford.\nYe consider\u00e1u'l disc\u00edpulu m\u00e1s direutu de Juan Ram\u00f3n Jim\u00e9nez pola so inclinaci\u00f3n a la poes\u00eda pura. Espubliz\u00f3 la so primera coleici\u00f3n de poemes en 1928, \"\"C\u00e1ntico\" (edici\u00f3n definitiva 1950).\nEn 1938 por mor de la Guerra Civil Espa\u00f1ola exili\u00f3se y vivi\u00f3 en Colombia, M\u00e9xicu, Puertu Ricu y sobre too nos Estaos Xun\u00edos. En 1976 recibio'l primer Premiu Cervantes. \"Clamor\" ye una obra pesimista, g\u00fceya la miseria, guerra dolor de muerte, tien tr\u00e9s vol\u00famenes: \"Marem\u00e1gnum\" (1957), \"Que van a dar en el mar\" (1960) y \"A la altura de las circunstancias\"\" (1963)."}
{"id": "13994", "revid": "116", "url": "https://ast.wikipedia.org/wiki?curid=13994", "title": "Anglicismu", "text": "Los anglicismos son estructures provinientes del ingl\u00e9s y en menor midida de la so familia que s'empleguen nuna llingua estremada a la de so. Su\u00e9lense dar n'acepciones refer\u00edes a deportes, o a conceutos t\u00e9unicos. La llingua inglesa tien un gran n\u00famberu de teunicismos, que (por econom\u00eda lling\u00fc\u00edstica, por falta d'inxeniu pa inventar una nueva pallabra, por moda o otres razones) g\u00e1rrense como empr\u00e9stamos.\nExemplos:"}
{"id": "13995", "revid": "14", "url": "https://ast.wikipedia.org/wiki?curid=13995", "title": "Tatto", "text": ""}
{"id": "13996", "revid": "35", "url": "https://ast.wikipedia.org/wiki?curid=13996", "title": "Hestoria de Somi\u00e9u", "text": ""}
{"id": "13997", "revid": "37624", "url": "https://ast.wikipedia.org/wiki?curid=13997", "title": "Heinrich B\u00f6ll", "text": "Heinrich Theodor B\u00f6ll foi \u00fan de los escritores alemanes m\u00e1s importantes del sieglu XX. Premiu Nobel de Lliteratura 1972.\nB\u00f6ll \u00f1aci\u00f3 en Colonia, nel s\u00e9n d'una familia cat\u00f3lica lliberal y pacifista, educ\u00e1u nun colexu cat\u00f3licu, foi quien a evitar la entrada nes Mocedaes Hitlerianes nos a\u00f1os 1930. Trabay\u00f3 como aidante de llibreru y en 1939 matricul\u00f3se en filolox\u00eda xerm\u00e1nica na Universid\u00e1 de Colonia, pero l'entamu de la Segunda Guerra Mundial impidi\u00f3-y que siguiere colos sos estudios al ser llam\u00e1u a files de la Wehrmacht, particip\u00f3 n'aiciones militares en Francia, Ruman\u00eda, Hungr\u00eda y la Xuni\u00f3n Sovi\u00e9tica, manc\u00e1u cuatro vegaes enantes de ser captur\u00e1u polos americanos n'abril de 1945 y unvi\u00e1u a un campu d'internamientu.\nPublic\u00f3 la so primera novela, \"Der Zug war p\u00fcnktlich\", en 1949. B\u00f6ll forma parte del Grupu 47, nel qe tami\u00e9n t\u00e1n G\u00fcnter Grass o Ingeborg Bachmann. Les sos obres m\u00e1s conoc\u00edes son \"Billard um halb zehn\" y \"Ansichten eines Clowns\". Les sos primeres noveles traten de les consecuencies de la guerra y de los sos efeutos materiales y sicol\u00f3xicos pal alem\u00e1n corriente, torn\u00e1u a m\u00e1s de 30 lling\u00fces, ye \u00fan de los dos autores alemanes m\u00e1s lle\u00edos del mundiu."}
{"id": "13999", "revid": "116", "url": "https://ast.wikipedia.org/wiki?curid=13999", "title": "Pedro Salinas", "text": "Pedro Salinas y Serrano foi un poeta espa\u00f1ol, miembru de la Xeneraci\u00f3n del 27.\nBiograf\u00eda.\nDoctor en drechu y en lletres, ente 1914 y 1917 foi llector d'espa\u00f1ol en La Sorbona, en tornando pa Espa\u00f1a ense\u00f1a nes universidaes de Sevilla y Murcia. En 1922 cola pa dar clases n'Oxford y dende 1923 tar\u00e1 nos Estaos Xun\u00edos, d'u tornar\u00e1 en 1926 y pa collaborar col Centru d'Estudios Hist\u00f3ricos que fundare Ram\u00f3n Men\u00e9ndez Pidal; en 1932 asoleya la revista lliteraria \"\u00cdndice Literario\" y en 1933 funda la Universid\u00e1 Internacional de Santander. Tres la Guerra Civil espa\u00f1ola tien que s'exiliar y trabaya en numberoses universidaes de los Estaos Xun\u00edos y Puertu Ricu.\nLa obra po\u00e9tico de Salinas suel dixebrase en tres etapes. La inicial, la de la plenit\u00fa y la del exiliu:\nEnte la so obra narrativa destaca \"La bomba increyible\" (1950), novela sobro los horrores de la bomba at\u00f3mica, y \"El desnudo impecable y otras narraciones\" (1951)."}
{"id": "14002", "revid": "43102", "url": "https://ast.wikipedia.org/wiki?curid=14002", "title": "Apollo 17", "text": "L'Apollo XVII foi unvi\u00e1u'l 7 d'avientu de 1972 por un cohete Saturnu V, dende la plataforma 39 A del complexu de Cabu Kennedy, na Florida (EEXX). Conoci\u00f3se oficialmente como AS-512 y foi l'encarg\u00e1u de llevar los caberos astronautes a la lluna.\nLa tripulaci\u00f3n del Apollo XVII taba compuesta pol comandante Eugene A. Cernan, el pilotu del m\u00f3dulu llunar y xe\u00f3logu Dr. Harrison H. Schmitt, llam\u00e1u \"Jack\", y el pilotu del m\u00f3dulu de mandu Ronald E. Evans.\nLos nomes de les naves, privilexu del comandante, foi \"Challenger\" pal m\u00f3dulu llunar y \"America\" pal m\u00f3dulu de mandu.\nEl comandante Gene Cernan foi'l caberu ser humanu que pis\u00f3 la superficie la Lluna nos Montes Taurus, xunta Cr\u00e1ter Littrow. El 19 d'avientu aterrizaron n'ag\u00fces del Oc\u00e9anu Pac\u00edficu, poniendo-y fin a la misi\u00f3n."}
{"id": "14004", "revid": "37624", "url": "https://ast.wikipedia.org/wiki?curid=14004", "title": "Lambda", "text": "Lambda ye'l nome de la d\u00e9cimo primer lletra del alfabetu griegu (\u03bb\u03ac\u03bc\u03b2\u03b4\u03b1); equival a la /l/. Min\u00fascula \u03bb, may\u00fascula \u039b. Suel trescribise como como \"l\". Provi\u00e9n de la lletra del alfabetu feniciu \"l\u0101med\". Como signu numb\u00e9ricu representaba'l trenta. En may\u00fascula val tami\u00e9n pa designar el d\u00e9cimu primer cantu de la Ill\u00edada d'Homeru y en min\u00fascula'l d\u00e9cimu primero de la Odisea.\nLa lletra \u03bb empl\u00e9gase como s\u00edmbolu pa:"}
{"id": "14005", "revid": "37624", "url": "https://ast.wikipedia.org/wiki?curid=14005", "title": "Placebo", "text": "Placebo ye un grupu de rock alternativu que surde nel a\u00f1u 1994 na ciud\u00e1 de Londres, Inglaterra. El grupu ta form\u00e1u por: Brian Molko (vocalista, guitarrista ya cabezaleru), Stefan Olsdal (baxista) ya Steve Forrest (bater\u00eda)."}
{"id": "14006", "revid": "43102", "url": "https://ast.wikipedia.org/wiki?curid=14006", "title": "Resurdimientu", "text": "Resurdimientu (\"Rexurdimento\" en gallegu) ye'l nome col que se conoz al sieglu XIX (o a la segund\u00e1 met\u00e1 del mesmu) na hestoria de Galicia y espresa una trayeutoria de recobramientu non s\u00f3lu lliterariu, sin\u00f3n tami\u00e9n cultural, pol\u00edticu ya hist\u00f3ricu. La espublizaci\u00f3n en 1863 de Cantares Gallegos, obra escrita dafechamente en gallegu por Rosal\u00eda de Castro, entama'l Resurdimientu Plenu, y les obres anteriores a esta data acostumen a clasificase como pertenecientes a los precursores. A Rosal\u00eda hai que-y a\u00f1edir a Eduardo Pondal, Valent\u00edn Lamas Carvajal y tami\u00e9n Manuel Curros Enr\u00edquez como los principales escritores en gallegu d'esta d\u00f3mina.\nNa primera met\u00e1 del sieglu XIX, Galicia foi escenariu d'una serie d'acontecimientos qu'entamaron una nueva situaci\u00f3n pol\u00edticu-cultural que prepar\u00f3'l cam\u00edn del llam\u00e1u Resurdimientu. Esta d\u00f3mina ye conocida como la de los precursores.\nDellos acontecimientos hist\u00f3ricos importantes valieron pa espertar la concencia nacionaliega de dellos gallegos (non llamada asina naquella d\u00f3mina). Una d'estes foi la invasi\u00f3n francesa, que dio llugar a la circulaci\u00f3n de testos d'axitaci\u00f3n escritos en gallegu. La consciencia d'una Galicia estremada del restu d'Espa\u00f1a foi aumentando adulces. Esta identid\u00e1 manifi\u00e9stase en publicaciones nes cais o escritores y pol\u00edticos que valorizaben aquello que v\u00eden como propio n'oposici\u00f3n a lo foriato, consider\u00e1u como amenaza.\nCola espublizaci\u00f3n en 1853 del primer llibru escritu en llingua gallega del sieglu XIX, \"A gaita galega\", diose un pasu perimportante nel sent\u00edu de la normalizaci\u00f3n lliteraria de la llingua gallega. El so autor foi Xo\u00e1n Manoel Pintos, que xunto con Francisco A\u00f1\u00f3n, Manuel Murgu\u00eda y otros, pertenez al grupu de los precursores, qu'anticipar\u00eda'l Rexurdimientu.\nEl Rexurdimientu propiamente dichu nam\u00e1i aportar\u00eda cola espublizaci\u00f3n de \"Cantares Galegos\" de Rosal\u00eda de Castro en 1863, obra que marc\u00f3 la madurez d'esti \u00abrenacimientu\u00bb de la cultura gallega. Otros escritores destacaos foron Curros Henr\u00edquez (\"Aires da mi\u00f1a terra', 1880) y Eduardo Pondal (\"Queixumes dos pinos\", 1886), que dieren al gallegu la plenit\u00fa lliteraria que perdiere dende dellos sieglos atr\u00e1s."}
{"id": "14007", "revid": "43102", "url": "https://ast.wikipedia.org/wiki?curid=14007", "title": "Airbus A319", "text": "L'Airbus A319 ye un avi\u00f3n de pasaxeros d'Airbus, el consorciu europ\u00e9u de fabricaci\u00f3n d'aeronaves.\nYe un modelu acurti\u00e1u deriv\u00e1u del A320 con cambeos m\u00ednimos. Por mor de que tien los mesmos dep\u00f3sitos de combustible pero menos pasaxeros, (124 en configuraci\u00f3n de 2 clases), el so alcance vese aument\u00e1u hasta los 7.200 km, el mayor de la so clas. Lo mesmo que l'A320, tien mandos de control fly-by-wire."}
{"id": "14008", "revid": "28171", "url": "https://ast.wikipedia.org/wiki?curid=14008", "title": "Airbus A320", "text": "L'Airbus A320 ye un avi\u00f3n civil de pasaxeros Airbus, d'un solu pasiellu y de curtiu a mediu alcance. Foi'l primer modelu d'avi\u00f3n con mandos electr\u00f3nicos fly-by-wire, de tala forma que'l pilotu controlaba les partes m\u00f3viles del avi\u00f3n al travi\u00e9s del emplegu d'impulsos electr\u00f3nicos en cuenta de palanques y sistemes hidr\u00e1ulicos.\nD'esti modelu derivaron darr\u00e9u les versiones curties A318 y A319 y la versi\u00f3n allongada A321.\nHistoria.\nDempu\u00e9s del \u00e9xitu del A300, Airbus entam\u00f3 a desendolcar un modelu nuevu destin\u00e1u a reemplazar l'avi\u00f3n m\u00e1s popular nel mundiu nel momentu, el Boeing 727. L'Airbus nuevu habr\u00eda de tener les mesmes dimensiones y ufiertar un avi\u00f3n m\u00e1s econ\u00f3micu d'operar que permitiere varies configuraciones de pasaxeros. La teunolox\u00eda dixital del A320 superaba con muncho a la teunolox\u00eda anal\u00f3xico del 727 y tami\u00e9n taba penriba de les series 300, 400 y 500 del Boeing 737. L'A320 foi escoy\u00edu por munches aereollinies como'l sustitutu de les sos flotes de 727 y de les primeres variantes del 737."}
{"id": "14009", "revid": "35", "url": "https://ast.wikipedia.org/wiki?curid=14009", "title": "Jos\u00e9 Blanco", "text": "Jos\u00e9 Blanco L\u00f3pez ye un pol\u00edticu gallegu.\nIngres\u00f3 nel PSdeG en 1978, foi secretariu xeneral de les Mocedaes Socialistes de Galicia y presidente del Conseyu de la Moced\u00e1 de Galicia, senaor (1989-1996), conceyal de Palas de Rei (1991-1999), diput\u00e1u nel Congresu los Diputaos dende 1996, y dende esi a\u00f1u ye secretariu d'organizaci\u00f3n del PSOE."}
{"id": "14011", "revid": "35", "url": "https://ast.wikipedia.org/wiki?curid=14011", "title": "Baranof", "text": "Baranof o Baranov (Shee en tlingit) ye una islla del archipi\u00e9lagu Alexander n'Alaska. La islla tien 160 km de llargu y 48 d'anchu. Sitka ye la principal poblaci\u00f3n.\nHistoria.\nEl primer asentamientu europ\u00e9u na islla entam\u00e1ronlu los rusos en 1741, y ente 1804 y 1867 Baranof foi'lcentru de l'activid\u00e1 ruso n'Am\u00e9rica del Norte y onde ten\u00eda la so sede la Compa\u00f1\u00eda Ruso-Americana y el nome de la islla vien del primer gobernador de la compa\u00f1\u00eda, Alexander Baranov."}
{"id": "14014", "revid": "28171", "url": "https://ast.wikipedia.org/wiki?curid=14014", "title": "La Tierra Gallega", "text": "La Tierra Gallega foi un selmanariu de l'L'Habana que fundaron un grupu de galleguistes de Cuba (Manuel Lugr\u00eds Freire, Constantino Horta, Vicente Fraiz And\u00f3n ente otros) col oxetivu de cede-ylo a Manuel Curros Enr\u00edquez pa que lo dirixere. El primer n\u00famberu sali\u00f3'l 8 d'abril de 1894, caltuvo un calter rexonalista gallegu, reivindicando l'autonom\u00eda pa Galicia y calteniendo una posici\u00f3n d'espa\u00f1olismu autonomista na pol\u00edtica cubana. El n\u00famberu caberu, el 197, sali\u00f3'l 9 de payares de 1896, dempu\u00e9s de que'l gobernador de l'Habana y capit\u00e1n xeneral, Valeriano Weyler, suspendi\u00e9ralu tres d'atacar al so ministru espa\u00f1ol de marina."}
{"id": "14015", "revid": "43102", "url": "https://ast.wikipedia.org/wiki?curid=14015", "title": "Lapurdi", "text": "Lapurdi (oficialmente en , , gasc\u00f3n: \"Labord\") ye'l nome de la zona m\u00e1s occidental del Pa\u00eds Vascu franc\u00e9s, nel departamentu franc\u00e9s de los Pirineos Atl\u00e1nticos (en franc\u00e9s \"Pyr\u00e9n\u00e9es-Atlantiques\"). Ye una de les siete provincies tradicionales del Pa\u00eds Vascu (Euskal Herria), nel territoriu conoc\u00edu como Iparralde. Sit\u00faase nel Golfu de Vizcaya y pertenez a Francia. Llenda al sur con Guip\u00fazcoa y Navarra, al este cola Baxa Navarra, al oeste col mar Cant\u00e1bricu y al norte col departamentu franc\u00e9s de Llandes. Tien aproximadamente unos 200.000 habitantes, un 25% d'ellos falen vascu. La so capital ye Bayona, siendo otres ciudaes importantes Biarritz y Hendaya."}
{"id": "14017", "revid": "37624", "url": "https://ast.wikipedia.org/wiki?curid=14017", "title": "Aitutaki", "text": "Aitutaki ye una de les Islles Cook n'Ocean\u00eda, tien una poblaci\u00f3n de 1.800 persones. Airutanga ye la principal llocalid\u00e1 de la islla.\nXeograf\u00eda.\nAitutaki ye un atol\u00f3n, asiti\u00e1u a 18\u00b050' S y 159\u00b0 45 W. La so altit\u00fa m\u00e1xima ye'l oteru conoc\u00edu como Maungapu a 90 m.\nHistoria.\nLos polinesios asent\u00e1ronse na islla p'hacia'l 900. El primer contautu colos europeos foi la llegada de la Bounty el 11 d'abril de 1789, pocos d\u00edes enantes d'amotinase la so tripulaci\u00f3n."}
{"id": "14018", "revid": "28171", "url": "https://ast.wikipedia.org/wiki?curid=14018", "title": "Comit\u00e9 Popular de Sama de Llangr\u00e9u", "text": "El Comit\u00e9 Popular de Sama de Llangr\u00e9u foi una instituci\u00f3n pol\u00edtica de mayor\u00eda socialista y con presencia de comunistes y republicanos, de la llocalid\u00e1 de Sama, en Llangr\u00e9u, mientres l'entamu la Guerra Civil.\nEl Comit\u00e9 foi presid\u00edu por Ram\u00f3n Gonz\u00e1lez Pe\u00f1a y posteriormente por Amador Fern\u00e1ndez (Amador\u00edn). M\u00e1s alantre fusionar\u00edase col Comit\u00e9 de Guerra de Xix\u00f3n nel Conseyu Interprovincial d' Asturies y Lle\u00f3n con s\u00e9 en Xix\u00f3n y presid\u00edu pol socialista Belarmino Tom\u00e1s. Esti Conseyu convertir\u00e1se nel Conseyu Soberanu d'Asturies y Lle\u00f3n."}
{"id": "14019", "revid": "116", "url": "https://ast.wikipedia.org/wiki?curid=14019", "title": "Conseyu Interprovincial d'Asturies y Lli\u00f3n", "text": "El Conseyu Interprovincial d'Asturias y Lle\u00f3n foi una entid\u00e1 alministrativa creada'l 23 d'avientu de 1936 na d\u00f3mina de la Segunda Rep\u00fablica Espa\u00f1ola, como socesora del Comit\u00e9 de Guerra de Xix\u00f3n. El 24 d'agostu de 1937 tresf\u00f3rmase nel Conseyu Soberanu d'Asturies y Lle\u00f3n al travi\u00e9s d'un decretu escritu na villa de Xix\u00f3n."}
{"id": "14020", "revid": "43102", "url": "https://ast.wikipedia.org/wiki?curid=14020", "title": "HMS Bounty", "text": "El HMS Bounty o HMAV Bounty foi un barcu de vela de l'armada brit\u00e1nica nel qu'asocedi\u00f3'l 28 d'abril de 1789 un mot\u00edn. El barcu fore un cargueru, llam\u00e1u \"Bethia\", hasta que dos a\u00f1os enantes del mot\u00edn l'armada lu merc\u00f3 col oxetivu de tresportar frutos del pan dende Tahit\u00ed fasta'l Caribe. Los frutos del pan deb\u00eden constituyir un alimentu baratu pa los esclavos que trabayaben nes plantaciones de ca\u00f1a de zucre.\nEl barcu, \"HMAV Bounty\" (HMAV = \"His Majesty's Armed Vessel\", o seya, veleru arm\u00e1u de la so maxest\u00e1), col\u00f3'l 23 d'avientu de 1787 dende Inglaterra, embaxo'l mandu del capit\u00e1n William Bligh, que ten\u00eda 33 a\u00f1os d'ed\u00e1 y sirviere como \u00f1avegante a les \u00f3rdenes del capit\u00e1n James Cook. La tripulaci\u00f3n taba formada por 44 hombes. La ruta que se-y indicare al capit\u00e1n pa llegar ceo a Tahit\u00ed foi la que pasa pel sur d'Am\u00e9rica, rodiando'l Cabu de Fornos. Sicas\u00ed, Bligh atop\u00f3se ell\u00ed con una tempest\u00e1 que lu impidi\u00f3 siguir, oblig\u00e1ndolu a garrar la ruta alternativa dempu\u00e9s de 30 d\u00edes intent\u00e1ndolo. Esta ruta llev\u00f3lu pel sur d'\u00c1frica, llegando asina a Tahit\u00ed'l 25 d'ochobre de 1788, dempu\u00e9s de diez meses de \u00f1avegaci\u00f3n, y dellos meses m\u00e1s sero lo previsto.\nPor mor del retrasu en llegar, Bligh y los sos homes tuvieron que tar cinco meses na islla, pues nun yera la \u00e9poca na que pod\u00eden tresplantase los brotes del frutu del pan. La tripualaci\u00f3n entam\u00f3 a avezase a les costumes de los \u00f1ativos y a escaecese de la so condici\u00f3n de marineros de la corona. Munchos entamaron rellacioens con muyeres de Tahit\u00ed. El primer oficial, Fletcher Christian, cas\u00f3se inclusive con una d'elles.\nA la fin, foron a recoyer los brotes del frutu de pan y, magar que-yos pesare a una gran parte la tripulaci\u00f3n, la Bounty col\u00f3 p'hacia'l Caribe'l 4 d'abril de 1789. Na ma\u00f1ana del 28 d'abril entam\u00f3 la rebeli\u00f3n liderada por Fletcher Christian. 11 homes siguieron a Christian, demientres que 31 foron lleales a Bligh. Los amotinaos embarcaron al capit\u00e1n, xunta con 18 marineros lleales, nuna llancha, provista d'una vela, un sestante y un rel\u00f3. Los otros 13 marineros lleales al capit\u00e1n tuvieron de permanecer na Bounty por mor del pocu espaciu na llancha.\nBligh fizo una faza\u00f1a de \u00f1avegaci\u00f3n y lleg\u00f3 dempu\u00e9s de 41 d\u00edes hasta la islla de Timor, per au pasaben barcos ingleses. Recorriere unes 5.800 milles y perd\u00edu nam\u00e1i qu'a un home, muertu nun enfrentamientu con \u00f1ativos hostiles d'una islla na qu'intentaren parar pa recoyer augua y v\u00edveres. En cuantes qu'aport\u00f3 a Londres, l'almirantazgu dio-y la raz\u00f3n a Bligh y lu confirm\u00f3 nel so puestu na armada real.\nRespeutive a Christian y los amotinaos, tornaron a Tahit\u00ed, au quedaron 16 homes al recibu de que llegare un barcu ingl\u00e9s y los llevare a la patria. Christian col\u00f3 otra vegada na Bounty, llevando con elli ocho marineros, asina como seis homes y once muyeres de Thait\u00ed, una d'elles con un n\u00e1caru. Los homes \u00f1ativos aidar\u00edenlu nes xeres del barcu. Hab\u00eden de s'escuender pa nun ser deten\u00edos pola armada brit\u00e1nica, pues los amotinaos yeren siempres condergaos a muerte.\nDe xeitu casual, Christian y los sos homes foron a ver la islla de Pitcairn, nel estremu oeste del archipi\u00e9lagu de Tahit\u00ed, que por aquel ent\u00f3s figuraba nes cartes marines nuna posici\u00f3n er\u00f3nea. Decidieron quedar ell\u00ed, pues l'erru cartogr\u00e1fiu amenorgar\u00eda la posibilid\u00e1 de que foren llocalizaos. El 23 de xineru de 1790 quemaron la Bounty, pa que nun se vieren los sos m\u00e1stiles dende llo\u00f1e y pa esborriar toa g\u00fcelga material del mot\u00edn.\nEn 1808 apaeci\u00f3'l primer barcu, de \u00f1acionalid\u00e1 americana. Christian y dalgunos morrieren. L'\u00fanicu amotin\u00e1u que sobreviv\u00eda yera John Adams que conviv\u00eda con diez muyeres y los sos f\u00edos. Sicas\u00ed, inda g\u00fcei viven en Pitcairn descendientes de los amotinaos de la Bounty y de les sos muyeres tahitianes.\nNa lliteratura asturiana.\nEsiste torna al asturianu d'una novela de Jules Verne que trata'l mot\u00edn: \"Los solevaos del Bounty\"."}
{"id": "14021", "revid": "28171", "url": "https://ast.wikipedia.org/wiki?curid=14021", "title": "Comit\u00e9 de Guerra de Xix\u00f3n", "text": "El Comit\u00e9 de Guerra de Xix\u00f3n foi una instituci\u00f3n pol\u00edtica de predominiu anarquista de la ciud\u00e1 de Xix\u00f3n mientres l'entamu de la Guerra Civil Espa\u00f1ola y nel contestu de la Revoluci\u00f3n Espa\u00f1ola de 1936.\nDesenvueltu en xunu de 1936 y presid\u00edu por Segundu Blanco, de la CNT, el comit\u00e9 cuntaba con comisiones de guerra, tresportes, suministru y salobrid\u00e1. En Sama de Llangr\u00e9u, surdiera de la mesma el Comit\u00e9 Popular de Sama de Llangr\u00e9u de preponderancia socialista. Finalmente, gracies a la presi\u00f3n del Gobiernu ambos comit\u00e9s fundi\u00e9ronse, esi mesmu a\u00f1u, n'otru alcontr\u00e1u en Xix\u00f3n el 23 d'avientu (el Conseyu Interprovincial d'Asturies y Lle\u00f3n), presido pol socialista Belarmino Tom\u00e1s."}
{"id": "14022", "revid": "43102", "url": "https://ast.wikipedia.org/wiki?curid=14022", "title": "Un\u00edos Hermanos Proletarios", "text": "Un\u00edos Hermanos Proletarios (UHP), ye una conse\u00f1a simbolizada na alianza obrera soscrita pola Federaci\u00f3n Socialista Asturiana, la Uni\u00f3n Xeneral de Trabayadores (UXT) y la Confederaci\u00f3n Rexonal del Trabayu d'Asturies, Lle\u00f3n y Palencia de la CNT, en febreru de 1934.\nLa conse\u00f1a foi idea d'Amador Fern\u00e1ndez, destac\u00e1u dirixente socialista. A esta alianza sum\u00e1ronse al poco les dos organizaciones trotskistes esistentes: el Bloque Obreru y Campesinu y la Izquierda Comunista de Manuel Grossi. En setiembre'l PCE pidi\u00f3 l' ingresu n'Alianza que n'ochobre entamar\u00eda la Revoluci\u00f3n asturiana.\nLa conse\u00f1a adopt\u00e1ronla los revolucionarios na Revoluci\u00f3n d'Ochobre de 1934, buscando representar la unid\u00e1 de aici\u00f3n del proletari\u00e1u asturianu y les sos diverses tendencies.\nM\u00e1s tarde'l lema ser\u00eda una proclama avezada del nom\u00e1u bandu republicanu y los sos defensores na Guerra Civil."}
{"id": "14023", "revid": "43102", "url": "https://ast.wikipedia.org/wiki?curid=14023", "title": "Beatu de Lli\u00e9bana", "text": "Beatu de Lli\u00e9bana, (\u00bf?-798) foi un monxu nac\u00edu en Lli\u00e9bana, nel Reinu d'Asturies, angua\u00f1o en Cantabria. La so vida pue indagase siguiendo'l rastru al travi\u00e9s de testimonios indireutos.\nEl monxu Beato vivi\u00f3 nel monesteriu de Santu Toribiu de Lli\u00e9bana, y ell\u00ed foi onde escribi\u00f3 los Comentarios al Apocalipsis de San Xuan, nel a\u00f1u 776. Diez a\u00f1os dempu\u00e9s, nel 786, redacta la versi\u00f3n definitiva. Nesta versi\u00f3n pretende facer frente a la crisis pola que pasaba la Ilesia n'aquellos a\u00f1os ya intenta amosar que ta en posesi\u00f3n de la \"traditio\" sobre la llegada y predicaci\u00f3n del Ap\u00f3stol Santiagu. Pa ello b\u00e1sase en ciertos escritos del llibru Breviariu de los Ap\u00f3stoles.\nEstos \"Comentarios\" contienen tami\u00e9n \u00fan de los m\u00e1s antiguos mapamundis del mundu cristianu.\nDel llibru orixinal de los comentarios qu'escribi\u00f3 fici\u00e9ronse nun entamu dos copies y dempu\u00e9s foron surdiendo munches m\u00e1s y\u00e1 que ser\u00eda un \"betseler\" de la d\u00f3mina y esparder\u00edase per tol Cristianismu. A estes copies ll\u00e1maselos beatos.\nTami\u00e9n dende esti monesteriu asturianu, Beato particip\u00f3 na llucha contra Elipando, obispu de Toledo, que defend\u00eda la teor\u00eda del adopcionismu. A esta llucha xuni\u00f3se tami\u00e9n Eterio, obispu d'Osma.\nBeato retirar\u00edase bien llueu al monesteriu de Valcabado, asiti\u00e1u na actual (Palencia). Foi ab\u00e1 d'esti monesteriu, y ell\u00ed morri\u00f3.\nCell\u00e9brase la so festivid\u00e1'l d\u00eda 19 de febreru."}
{"id": "14025", "revid": "43102", "url": "https://ast.wikipedia.org/wiki?curid=14025", "title": "Mapa Mundi de Beatu de Lli\u00e9bana", "text": "El \"Mapa Mundi\" de Beatu de Lli\u00e9bana ye una de les principales obres cartogr\u00e1fiques de la Alta Ed\u00e1 Media: Foi ellabor\u00e1u pol monxu del mesmu nome, bas\u00e1ndose nes descripciones aportaes por San Isidoru de Sevilla, Ptolomeo y les Sagraes Escritures. Anque'l manuscritu orixinal ta perd\u00edu, a\u00ednda cons\u00e9rvense delles copies con abonda fidelid\u00e1 respeuto al orixinal.\n Nel mapa reproduzse nel pr\u00f3logu del segundu llibru de los \"Comentarios al Apocalipsis\" de Beatu de Lli\u00e9bana. La funci\u00f3n principal del mapa no ye la de representar cartogr\u00e1ficamente el mundu sin\u00f3n la de sirvir de ilustraci\u00f3n a la di\u00e1spora primixenia de los ap\u00f3stoles.\nSeg\u00fan les descripciones del X\u00e9nesis que Beato tomaba por bas, la tierra yera plana y sobre ella elev\u00e1base la b\u00f3veda celeste na que se mov\u00eden el Sol, la Lluna y toda una serie de lluminaries menores como los planetes y les estrelles.\nNesti \"Mapa Mundi\", l'orbe repres\u00e9ntase como un discu rode\u00e1u poles ag\u00fces del Oc\u00e9anu. La tierra div\u00eddese'n tres continentes: Asia (semic\u00edrculu superior), \u00c1frica (cuadrante inferior derechu) y Europa (cuadrante inferior izquierdu), que correspuenden respeutivamente a los descendientes de los tres f\u00edos de No\u00e9: Sem, Cam y Jafet. Les mases continentales son xebraes por corrientes d'agua o mares interiores como'l Mar Mediterraneu (Europa-\u00c1frica), el R\u00edu Nilu (\u00c1frica-Asia) y el B\u00f3sforu y el Mar Exeu (Europa-Asia). Nel centru del mundu asitiase Xerusal\u00e9n, la ciud\u00e1 sagrada del xuda\u00edsmu y la cristiand\u00e1, onde Abraham tuvo a piques de sacrificar al so f\u00edu Isaac y onde foi la Pasi\u00f3n y Resurrecci\u00f3n de Cristo. La concepci\u00f3n de Xerusal\u00e9n como \"umbilicum mundi\" yera abondo usual na espiritualid\u00e1 cristiana medieval: NaDivina Comedia, Dante entama'l so viaxe a los infiernos dende'l subsuelu d'esta ciud\u00e1.\nNel estremu oriental d'Asia af\u00e1yase'l Xard\u00edn del Ed\u00e9n, territoriu paradisiacu onde non fai fr\u00edu nin calor y onde medren \u00e1rboles y maderes de toa triba. Nel so centru ta l'\u00c1rbol de la Vida y xunto a \u00e9lli una fonte d'onde manen los cuatro r\u00edos del Para\u00edsu: Tigris, \u00c9ufrates, Pis\u00f3n y Guij\u00f3n. La entrada'l Para\u00edsu ta protexida por un querub\u00edn que blande una espada de fueu. Na costa meridional del continente asi\u00e1ticu alcu\u00e9ntrase la India, territoriu pergrande atraves\u00e1u por tres r\u00edos de nome Indo, Ganges y Hipane. Ell\u00ed tan los Montes del Oru, con accesu torg\u00e1u a los humanos por grifos y dragones. Frente a la costa India asitia les islles de \"Taprobane\" (Ceil\u00e1n), \"Chrysa\" y \"Argyre\", y \"Tyle\"."}
{"id": "14027", "revid": "116", "url": "https://ast.wikipedia.org/wiki?curid=14027", "title": "Aguano", "text": "L'aguano ye una llingua estinta que fal\u00f3se nel Per\u00fa. En 1959 quedaben 40 families del grupu \u00e9tnicu, que y\u00e1 nun falaben aguano sin\u00f3n quech\u00faa, nel conceyu de Santa Cruz de Huallaga, nel cursu baxu del r\u00edu Huallaga y nel cursu altu del r\u00edu Samiria, tributarios del r\u00edu Mara\u00f1\u00f3n."}
{"id": "14028", "revid": "28171", "url": "https://ast.wikipedia.org/wiki?curid=14028", "title": "NGC 3273", "text": "NGC 3273 ye una galaxa na constelaci\u00f3n d'Antlia. Tien una magnit\u00fa aparente de 12.5, una ascensi\u00f3n recta de 10h 30m 29s y una declinaci\u00f3n -35\u00b0 36' 40\""}
{"id": "14029", "revid": "35", "url": "https://ast.wikipedia.org/wiki?curid=14029", "title": "Abad\u00eda de Bec", "text": "L'abad\u00eda de Bec () ye una fundaci\u00f3n bieita de 1039 fecha pol monxu Herluin. L'abad\u00eda alcu\u00e9ntrase en Le Bec-Hellouin, nel departamentu d'Eure (Normand\u00eda, Francia), nun valle ente les ciudaes de Rouen y Le Havre.\nNa Ed\u00e1 Media de Bec depend\u00eda del prioratu de St Neots y otres fundaciones ingleses, y dos de los arzobispos de Canterbury foron monxos procedientes de Bec y l'abad\u00eda foi \u00fan de los dos centros inteleutuales europeos del sieglu XI con Anselmo de Canterbury."}
{"id": "14030", "revid": "35", "url": "https://ast.wikipedia.org/wiki?curid=14030", "title": "Woody Guthrie", "text": "Woodrow Wilson Guthrie foi un cantante de folk d'Estaos Xun\u00edos, identific\u00e1u col home corriente, colos probes y prim\u00edos en xeneral, contrariu al facismu, a los pol\u00edticos en xeneral y a la esplotaci\u00f3n econ\u00f3mico. La so canci\u00f3n m\u00e1s conoc\u00eda ye \"This Land Is Your Land\" (\"Esta tierra ye la to tierra\"). Pa de la m\u00fasica country moderna, el m\u00fasicu Arlo Guthrie ye'l so f\u00edu.\nLletrista y compositor, les sos obres son bayuroses: escribi\u00f3 m\u00e1s de 1.000 cantares, percorri\u00f3 los Estaos Xun\u00edos en tren actuando en milenta llugares, a\u00ednda que nunca nun cant\u00f3 p'audiencies superiores a les 1.000 persones, pero s\u00ed dex\u00f3 una fonda g\u00fcelga na Am\u00e9rica rural y nos cantautores que vendr\u00eden darr\u00e9u como Bob Dylan."}
{"id": "14031", "revid": "43102", "url": "https://ast.wikipedia.org/wiki?curid=14031", "title": "Ente", "text": "L'ente (\"ens\", en llat\u00edn) ye una pallabra central na mayor parte la historia la filosof\u00eda. Etimol\u00f3xicamente \"ens\" vieabra central na meirande parte da historia da filosof\u00eda. Etimoloxicamente \"ens\" vien del griegu \"on\" (participiu presente del verbu \"einai\", ser). En consecuencia, nel so sent\u00edu m\u00e1s xeneral \u00fasase pa designar un ser cualsiquier, esto ye, una cosa que ta \"siendo\" qu'esiste.\nNa filosof\u00eda griega la discusi\u00f3n filos\u00f3fica sobro l'ente xiraba alrodiu de si taba o non somet\u00edu a un camb\u00e9u. Nesti sen, pu\u00e9dese afirmar que tol pensamientu griegu allim\u00e9ntase de la tensi\u00f3n ente F\u00edsica (ciencia o cambiu) y Metaf\u00edsica (ciencia de lo inmutable).\nDurante'l periodu escol\u00e1sticu difer\u00e9nciase ente l\"'ente incre\u00e1u\" (Dios) y los \"entes creaos\" (les coses del mundiu). Otra dixebra ye ente \"ente real\" (ens reale) ya \"ente de raz\u00f3n\" (ens rationis): el primeru son les coses qu'esisten realmente (animales, plantes, seres inertes), demientres que'l segundu nam\u00e1i esiste nel pensamientu (por exemplu, un drag\u00f3n, una cu\u00e9lebre, etc.).\nY\u00e1 nel sieglu XX, Martin Heidegger somete a una fonda revisi\u00f3n les concepciones tradicionales d'ente estableciendo una nueva dixebra: \"Dasein\" (ente humanu), \"Zuhandenheit\" (cutensilios) y \"Vorhandenheit\" (coses presentes a la vista).\nVer tami\u00e9n.\nOntolox\u00eda"}
{"id": "14032", "revid": "28171", "url": "https://ast.wikipedia.org/wiki?curid=14032", "title": "Sampi", "text": "Sampi ye'l nome d'una antigua lletra del alfabetu griegu que nun pertenez al alfabetu cl\u00e1sicu. Como signu numb\u00e9ricu representa'l novecientos."}
{"id": "14033", "revid": "43102", "url": "https://ast.wikipedia.org/wiki?curid=14033", "title": "Nacionalismu vascu", "text": "El nacionalismu vascu xurde no cabero del sieglu XIX, tres la Tercer Guerra Carlista y la casi supresi\u00f3n dafecu de los fueros (lleis propies). El primer part\u00edu pol\u00edticu abiertamente nacionalista ye'l Part\u00edu Republicanu Navarru, que converxe cola organizaci\u00f3n vizca\u00edna de Sabino Arana Goiri pa formar el Part\u00edu Nacionalista Vascu (EAJ-PNV), nun contesto de la corriente del Romanticismu. \nOrixe.\nNo cabero del sieglu XIX apaecen nel pa\u00eds vascu unes corrientes defensores de la llingua y cultura vasques, los llamaos \u201ceuskeros\u201d, que reaicionan contra la perda de valores prevocada pola fuerte inmigraci\u00f3n pola creciente industrializaci\u00f3n del pa\u00eds. Sabino Arana Goiri, consider\u00e1u'l creador del nacionalismu vascu xunta'l so hermanu Luis Arana Goiri, llimit\u00f3se a recoyer toes estes idees presentes na socied\u00e1 vasca.. Amas do EAJ-PNV que fundo y lider\u00f3, ye'l creador de dalgunos signos de la identid\u00e1 vasca: La \u201cIkurri\u00f1a\u201d y el sostantivu \"Euzkadi\" ( qu'angua\u00f1u suel escribise como Euskadi, anque munchos prefieren emplegar el m\u00e1s xenu\u00edn Euskal Herria. \nPart\u00edu Nacionalista Vascu.\n\"Ver articulu principal Partido Nacionalista Vasco\"\nEl PNV apaez como \u00fan de los primeros part\u00edos democristianos d'Europa, oscilando siempre ente los sos principios independentistes y el so prgamatismu pactista. Tien sio en tolos periodos democr\u00e1ticos d'Espa\u00f1a la fuercia pol\u00edtica principal del Pa\u00eds Vascu. En Navarra, tien tami\u00e9n una importante presencia hasta los a\u00f1os 80, nos que os \"jeltzales\" navarros e gran parte de los guipuzcoanos escindi\u00e9ronse pa formar Eusko Alkartasuna.\nRep\u00fablica, Guerra Civil y Dictadura.\nEl primer nacionalismu vascu d'izquierdes ye Aici\u00f3n Nacionalista Vasca (EAE-ANV), con ciertu pesu nel periodu republicanu. Nesta d\u00f3mina, les demandes nacionalistes d'autonom\u00eda reconocer\u00e1nse cuando'l g\u00fcelpe d'est\u00e1u de 1936 cuadno se firmar\u00e1'l Estatutu d'Estella pal Pa\u00eds Vascu. Cola cay\u00eda de Vizcya en 1937 y la rendici\u00f3n de les milicies vasques en Santo\u00f1a (Pactu de Santo\u00f1a), fina esti breve periodu d' autonom\u00eda moderna. Mientres la primer fase del franquismu la parte sur del Pa\u00eds Vascu viviu algunos episodios de guerrilla (o maquis). En 1959 xurde ETA, que escomencipiar\u00e1 la so activid\u00e1 armada de magar 1968. Nesti periodu, ente otros atentaos, ETA asesin\u00f3 a Carrero Blanco, consider\u00e1u como'l posible continuador del r\u00e9xime dictatorial."}
{"id": "14034", "revid": "37624", "url": "https://ast.wikipedia.org/wiki?curid=14034", "title": "Beta", "text": "Beta ye'l nome de la lletra del alfabetu griegu (\u03b2\u1fc6\u03c4\u03b1); equival a /b/, son\u00edu oclusivu llabial sonoru. Suel trescribise como \"b\". El so nome provi\u00e9n del de la segunda lletra del alfabetu feniciu \"b\u0113t\". Como signu numb\u00e9ricu representaba'l dos. En may\u00fascula val tami\u00e9n pa designar al segundu cantu de la \"Il\u00edada\" d'Homeru y en min\u00fascula el segundu de la \"Odisea\"."}
{"id": "14035", "revid": "37624", "url": "https://ast.wikipedia.org/wiki?curid=14035", "title": "Gama", "text": "Gama (gamma) ye'l nome de la tercer lletra del alfabetu griegu (\u03b3\u03ac\u03bc\u03bc\u03b1); equival a /g/, son\u00edu oclusivu gutural sonoru; cuando va sigu\u00edu de kappa, gama o khi lleese /\u014b/ (n velar). Suel trescribise como \"g\" \u00e9nte \"a\", \"o\" y \"u\", y como \"x\", \u00e9nte \"e\" ya \"i\". El so nome provi\u00e9n del de la tercera lletra del alfabetu feniciu \"g\u012bmel\". Como signu numb\u00e9ricu representaba'l tres. En may\u00fascula val tami\u00e9n pa designar el tercer cantu de la \"Il\u00edada\" d'Homeru y en min\u00fascula'l terceru de la \"Odisea\"."}
{"id": "14036", "revid": "37624", "url": "https://ast.wikipedia.org/wiki?curid=14036", "title": "Delta", "text": "La delta ye la cuarta lletra del alfabetu griegu (\u03b4\u03ad\u03bb\u03c4\u03b1); equival al /d/, son\u00edu oclusivu dental sonoru. Min\u00fascula \u03b4, may\u00fascula \u0394. Suel trescribise como \"d\". El so nome provi\u00e9n del de la cuarta lletra del alfabetu feniciu \"d\u0101let\". Como signu numb\u00e9ricu representaba'l cuatru. En may\u00fascula val tami\u00e9n pa desginar el cuartu cantu de la \"Ill\u00edada\" d'Homeru y en min\u00fascula'l cuartu de la \"Odisea\"."}
{"id": "14037", "revid": "37624", "url": "https://ast.wikipedia.org/wiki?curid=14037", "title": "\u00c9psilon", "text": "\u00c9psilon ye'l nome de la quinta lletra del alfabetu griegu (\u1f14 \u03c8\u03b9\u03bb\u03cc\u03bd); equival a /e/, vocal breve. Min\u00fascula \u03b5, may\u00fascula \u0395. Suel trescribise como \"e\". El so nome provi\u00e9n de la quinta lletra del alfabetu feniciu \"h\u0113\", au representaba'l son\u00edu /h/, laringal fricativa sorda, inesistente nel griegu. Foi, pues, reemplegada pa la notaci\u00f3n d'una vocal, son\u00edos pa los que los fenicios nun ten\u00eden lletra. Como signu numb\u00e9ricu representaba'l cinco. En may\u00fascula sirve tami\u00e9n pa desginar el quintu cantu de la \"Il\u00edada\" d'Homeru y en may\u00fascula'l quintu de la \"Odisea\".\nVariantes epigr\u00e1fiques.\nNes fontes epigr\u00e1fiques arcaiques apaecen las siguientes variantes:"}
{"id": "14038", "revid": "43102", "url": "https://ast.wikipedia.org/wiki?curid=14038", "title": "Digamma", "text": "Digamma ye'l nome de la antigua sesta lletra del alfabetu griegu cl\u00e1sicu; equival\u00eda a la /w/. Min\u00fascula \u03dc. En desapaeciendo'l son\u00edu /w/ del dialeutu x\u00f3nicu esborriaron tami\u00e9n la lletra, pese a esto, inda calti\u00e9n el so valor como n\u00famberu, representando'l seis."}
{"id": "14039", "revid": "37624", "url": "https://ast.wikipedia.org/wiki?curid=14039", "title": "Ikurri\u00f1a", "text": "La ikurri\u00f1a (o \"ikurrina\", que n'euskera pron\u00fanciase igual que l'anterior) ye la bandera oficial del Pa\u00eds Vascu dende l'aprobaci\u00f3n del estatutu d'autonom\u00eda en 1979 y tami\u00e9n ye la que los nacionalistes vascos adopten pa Euskal Herria. \nFoi creada en 1894 polos hermanos Luis y Sabino Arana (el fundador del Partido Nacionalista Vasco), y nun entamu correspond\u00eda, dientro de la serie de banderes que dise\u00f1aron, a la qu'identificaba'l territoriu de Vizcaya. Posteriormente paso a representar a toa Euskal Herria, o como nel so momentu se denomaba, \"Euzkadi\" (les siete provincies, ello ye \u00c1lava, Guip\u00fazcoa, Vizcaya, Navarra, Baxa Navarra, Sola y Labort). Cola constituci\u00f3n de la comunid\u00e1 autonoma del Pa\u00eds Vascu, o Euskadi, adopt\u00f3se como bandera oficial de la mesma."}
{"id": "14040", "revid": "37624", "url": "https://ast.wikipedia.org/wiki?curid=14040", "title": "Zeta", "text": "Zeta ye'l nome de la sesta lletra del alfabetu griegu (\u03b6\u1fc6\u03c4\u03b1); equival a /ds/. Min\u00fascula \u03b6, may\u00fascula \u0396. Suel trescribise como \"z\". Provi\u00e9n de la lletra del alfabetu feniciu \"zayin\", que nesa llingua ten\u00eda'l valor de /z/, ese sonora; Como signu numb\u00e9ricu representaba'l siete. En may\u00fascula sirve tami\u00e9n pa designar el sestu cantu de la \"Il\u00edada\" d'Homeru y en min\u00fascula'l sestu de la \"Odisea\"."}
{"id": "14041", "revid": "28171", "url": "https://ast.wikipedia.org/wiki?curid=14041", "title": "Theta", "text": "Theta ye'l nome de la octava lletra del alfabetu griegu (\u03b8\u1fc6\u03c4\u03b1). Na pronunciaci\u00f3n erasmista equival a /\u03b8/, el primer son\u00edu de \"zapatu\" n'asturianu; na pronunciaci\u00f3n orixinal correspond\u00edase cola oclusiva dental sorda aspirada /th/, que darr\u00e9u evolucion\u00f3 a la fricativa /\u03b8/. Min\u00fascula \u03b8, may\u00fascula \u0398. Suel trescribise como \"t\". Provi\u00e9n de la lletra del alfabetu feniciu \"\u0163\u0113t\", que representaba una alveolar sorda enf\u00e1tica; al nun esistir en griegu un son\u00edu tal, aprovech\u00f3se'l signu pa la representaci\u00f3n de l'aspirada dental. Como signu numb\u00e9ricu representaba'l nueve. En may\u00fascula sirve tami\u00e9n pa designar l'octavu cantu de la \"Il\u00edada\" d'Homeru y en min\u00fascula l'octavu de la \"Odisea\"."}
{"id": "14042", "revid": "43102", "url": "https://ast.wikipedia.org/wiki?curid=14042", "title": "Batalla de Bail\u00e9n", "text": "La batalla de Bail\u00e9n asocedi\u00f3'l 9 de xunetu de 1808. Foi una batalla clave na Guerra de la Independencia espa\u00f1ola a la escontra'l dominiu de la Francia napole\u00f3nica. Les tropes franceses de Dupont foron derrotaes poles espa\u00f1oles del xeneral Casta\u00f1os. Ye la primera victoria espa\u00f1ola de la guerra de la independencia, que fizo que hasta Xos\u00e9 I fuyese de Madrid."}
{"id": "14043", "revid": "43102", "url": "https://ast.wikipedia.org/wiki?curid=14043", "title": "Hans Christian \u00d8rsted", "text": "Hans Christian \u00d8rsted foi un f\u00edsicu y qu\u00edmicu dan\u00e9s. El so descubrimientu del campu magn\u00e9ticu nes proximidaes d'una corriente ll\u00e9trica (1820) ye l'orixe del electromagnetismu. Construy\u00f3 un piez\u00f3metru pa estudiar la compresibilid\u00e1 de los ll\u00edquidos y de los s\u00f3lidos (1822)."}
{"id": "14044", "revid": "35", "url": "https://ast.wikipedia.org/wiki?curid=14044", "title": "Darahna", "text": "Darahna foi una ciud\u00e1 de la Tierra Alta Hitita.\nFoi incluy\u00eda ente les ciudaes ced\u00edes a Hattusilis pol so hermanu Muwatallis II, coles que form\u00f3se'l reinu vasallu de Hakpis."}
{"id": "14045", "revid": "43102", "url": "https://ast.wikipedia.org/wiki?curid=14045", "title": "Arcabuz", "text": "L'arcabuz ye un arma de fueu emplegada ente los XV y XVII. Form\u00e1benla un ca\u00f1\u00f3n de fierru mont\u00e1u sobro un maderu d'alredor d'un metru de llonxit\u00fa, asemey\u00e1u al fusil, y de calibres variaos. Carg\u00e1base pela boca y pa disparar hab\u00eda que prender la p\u00f3lvora al travi\u00e9s d'una mecha o con una chispa d'un pedernal. L'alcance del disparu nun superaba los 25 m, llegando a los 50 nes caberes versiones y ten\u00eda una cadencia de disparu de 2 \u00f3 3 per minutu.\nL'arcabuz demostr\u00f3 la so eficacia durante la Batalla de Pav\u00eda (1525), la victoria sobro la caballer\u00eda franc\u00e9s polos arcabuceros llev\u00f3 a que munchos ex\u00e9rcitos adoptasen l'arma en sustituci\u00f3n de la ballesta.\nA la fin del sieglu XVI el mosquete sustit\u00fai l'arcabuz na mayor\u00eda de los ex\u00e9rcitos, pero en Xap\u00f3n calt\u00favose hasta la fin del shogunatu."}
{"id": "14046", "revid": "43102", "url": "https://ast.wikipedia.org/wiki?curid=14046", "title": "Betaucourt", "text": "Betaucourt ye una comu\u00f1a francesa del departamentu d'Altu Saona, na rex\u00f3n de Borgo\u00f1a-Francu Cond\u00e1u. Llenda con .\nTien una poblaci\u00f3n de y una superficie de km\u00b2.\nEl principal monumentu de la comu\u00f1a ye la ilesia, fecha en 1935 sobro una ilesia anterior y restaurada en 1998. Del antiguu castiellu de Betancurt nam\u00e1i queden les ruines."}
{"id": "14047", "revid": "37624", "url": "https://ast.wikipedia.org/wiki?curid=14047", "title": "Alamosa East (Colorado)", "text": "Alamosa East ye un llugar del cond\u00e1u d'Alamosa, Colorado, Estaos Xun\u00edos. Tien una estensi\u00f3n de 9.3 km\u00b2 y cuenta con 1.528 habitantes (2000). La mayor\u00eda la poblaci\u00f3n ye hispano (54.38%) inda que la llingua m\u00e1s falada ye l'ingl\u00e9s (62.2%), seguida del castell\u00e1n (34.6%) y del tagalu (1.5%)"}
{"id": "14048", "revid": "379", "url": "https://ast.wikipedia.org/wiki?curid=14048", "title": "Aburrici\u00f3n", "text": "L'aburrici\u00f3n ye un est\u00e1u de desinter\u00e9s o de falda d'enerx\u00eda propiu de lo shumanos como reaici\u00f3n a est\u00edmulos que se perciben como mon\u00f3tonos o repetitivos o pola falta de coses interesantes pa ver, oyer o facer cuando nun se desea tar ensin facer nada. Cuando ye un est\u00e1u mui frecuente l'aburrici\u00f3n pue ser tami\u00e9n un s\u00edntoma de depresi\u00f3n."}
{"id": "14049", "revid": "35", "url": "https://ast.wikipedia.org/wiki?curid=14049", "title": "Acrofobia", "text": "Acrofobia ye un temor irracional al v\u00e9rtigu nes altures, como fobia que ye, xenera fuertes niveles d'ansied\u00e1 y pue provocar un ataque de mieu nos individuos afeutaos, y en casos estremos el suicidiu, lo que provoca una conducta d'evitaci\u00f3n."}
{"id": "14050", "revid": "43102", "url": "https://ast.wikipedia.org/wiki?curid=14050", "title": "Terapia de xuegu", "text": "La terapia de xuegu ye una terapia espresiva qu'emplega'l xuegu pa diagnoticar y tratar problemes sicol\u00f3xicos, especialmente emplegada nos ne\u00f1os y\u00e1 que pa ellos el xuegu ye una forma de comunicaci\u00f3n. El terapeuta observa como'l suxetu xuega con xuguetes pa determinar la causa de los sos trestornos emocionales, confliutos o traumes. L'or\u00edxe de la terapia ta na escuela humanista, empleg\u00e1u por Melanie Klein nos a\u00f1os trenta y actualiz\u00e1u pol trabayu de Carl Rogers y Virginia Axline."}
{"id": "14051", "revid": "28171", "url": "https://ast.wikipedia.org/wiki?curid=14051", "title": "Machismu", "text": "El machismu ye'l conxuntu d'actit\u00faes y comportamientos que rebaxen la dignid\u00e1 de les muyeres marxin\u00e1ndoles frente a los homes, pol simple fechu de ser muyeres: ye dicir, nam\u00e1i deb\u00edo al so sexu y ensin denguna xustificaci\u00f3n cient\u00edfica.\nTr\u00e1tase d'una forma de sexismu (discriminaci\u00f3n por raz\u00f3n de sexu) na que s'infravaloren les facultaes d'una persona del sexu femen\u00edn."}
{"id": "14052", "revid": "35", "url": "https://ast.wikipedia.org/wiki?curid=14052", "title": "Afeutivid\u00e1", "text": "En sicolox\u00eda l'afeutivid\u00e1 ye la susceptibilid\u00e1 que'l ser humanu espirimenta \u00e9nte determinaes alteraciones que se producen nel mundu esterior o nel so propiu mundu y que s'espresen al travi\u00e9s del comportamientu emocional, los sentimientos y les pasiones. Les carencies na afeutivid\u00e1 puen afeutar gravemente a la conducta del individuu."}
{"id": "14053", "revid": "379", "url": "https://ast.wikipedia.org/wiki?curid=14053", "title": "Acte\u00f3n", "text": "Acte\u00f3n foi un personax de la mitolox\u00eda griega. F\u00edu d'Aristeo y Aut\u00f3noe, yera un cazador de Beocia. Cuando Artemisa diba ba\u00f1ase nuna viesca cerca la ciud\u00e1 d'Orcomeno, Acte\u00f3n vi\u00f3la por casualid\u00e1, apar\u00f3se y qued\u00f3 fascin\u00e1u pola so guapura. Atemisa, al decatase, convirti\u00f3lu nun ciervu y unvi\u00f3 a los sos propios perros pa que lu comieren."}
{"id": "14054", "revid": "43102", "url": "https://ast.wikipedia.org/wiki?curid=14054", "title": "Sabino Arana", "text": "Sabino Arana Goiri , \"Arana ta Goiri'ta\u0155 Sabin\", seg\u00fan el sistema onom\u00e1sticu qu'\u00e9l desendolc\u00f3, foi un pol\u00edticu espa\u00f1ol, consider\u00e1u padre del nacionalismu vascu y fundador del Partido Nacionalista Vasco.\nNaci\u00f3'l 26 de xineru de 1865 n' Abando (angua\u00f1o parte del municipiu de Bilbao), Vizcaya, y morri\u00f3 en Pedernales, Vizcaya, el 25 de payares de 1903.\nProcedente d'una familia carlista de l'anteiglesia d' Abando, Sabino entam\u00f3 la so educaci\u00f3n en Bayonne, Francia, onde s'exiliaren en 1873 poles idees carlistes de so p\u00e1.\nDepu\u00e9s pas\u00f3 pel colexu xesuita n'Ordu\u00f1a y complet\u00f3 la so formaci\u00f3n estudiando filolox\u00eda vasca durante una llarga convalecencia. Interrumpi\u00f3 los sos estudios de Derechu na Universid\u00e1 de Barcelona al morrer so madre, en 1888. Dende ent\u00f3s, aisll\u00e1u en so casa d'Albia, dedic\u00f3se a la investigaci\u00f3n hist\u00f3rica y filol\u00f3xica."}
{"id": "14055", "revid": "35", "url": "https://ast.wikipedia.org/wiki?curid=14055", "title": "Conceyu d'Estudiantes Nacionalistes", "text": "El Conceyu d'Estudiantes Nacionalistes (CEN) foi una organizaci\u00f3n estudiantil universitaria asturiana de calter nacionalista. El CEN foi form\u00e1u en 1986 y caltuvo dellos a\u00f1os activid\u00e1 y representaci\u00f3n institucional. "}
{"id": "14056", "revid": "43102", "url": "https://ast.wikipedia.org/wiki?curid=14056", "title": "Afrances\u00e1u", "text": "Afrances\u00e1u ye'l nome col que se conoz n'Espa\u00f1a y en Portugal a los partidarios de la Revoluci\u00f3n Francesa, del lliberalismu y de les idees de la Ilustraci\u00f3n que sofitaron la ocupaci\u00f3n francesa de la Pen\u00ednsula Ib\u00e9rica demientres el Primer Imperiu Franc\u00e9s.\nN'Espa\u00f1a'l t\u00e9rminu apaeciere y\u00e1 demientres el rein\u00e1u de Carlos III d'Espa\u00f1a magar que ten\u00eda un calter neutru y nam\u00e1i designaba les modes franceses, alquiri\u00f3 un signific\u00e1u peyorativu col rein\u00e1u de Xos\u00e9 I, hermanu de Napole\u00f3n qu'intent\u00f3 reformar les estructures del est\u00e1u. Cuando cay\u00f3'l r\u00e9xime bonapartista n'Espa\u00f1a gran parte los afrancesaos colaron a l'exiliu a Francia, ente 4.000 y 12.000. Demientres l'amnist\u00eda de 1820 munchos tornaron pero en finando'l trieniu lliberal habr\u00eden de cruciar la llende una vegada m\u00e1s."}
{"id": "14057", "revid": "116", "url": "https://ast.wikipedia.org/wiki?curid=14057", "title": "Llingua amahai", "text": "L'amahai ye una llingua malayo-polinesia que f\u00e1lase n'Indonesia. El so c\u00f3digu ISO/DIS 639-3 ye amq.\nL'amahai comp\u00f3nse de cuatro dialeutos que fal\u00e1bense tradicionalmente en cuatro llocalidaes estremaes al suroeste de la islla de Seram, cerca de Maschi, nes llocalidaes d'Amahai, Makariki, Rutah y Soahuku, la llingua carez d'un nome com\u00fan pal conxuntu de los cuatro dialeutos y nos Pa\u00edses Baxos conozse como Koako. Angua\u00f1o la llingua ta nun procesu d'estinci\u00f3n. En 1987 rexistr\u00e1ronse 50 falantes nel so territoriu tradicional. Tami\u00e9n hai falantes nos Pa\u00edses Baxos. "}
{"id": "14058", "revid": "43102", "url": "https://ast.wikipedia.org/wiki?curid=14058", "title": "Disfemismu", "text": "El disfemismu ye una figura ret\u00f3rica, opuesta al eufemismu, que pue atopase nos actos concretos de la fala y consiste en designar daqu\u00e9 per aciu d'una pallabra o espresi\u00f3n peyorativa. Proc\u00e9dese sustituyendo los t\u00e9rminos adecuaos socialmente por espresiones pseudosin\u00f3nimes garraes de rexistros poco procedentes, pero que garren nel contestu una connotaci\u00f3n afectiva o positiva. \nEl disfemismu pue representar en dellos casos un esfuerciu pa lliberase de la disposici\u00f3n respetuosa qu'en xeneral, predomina na socied\u00e1 actual. Tami\u00e9n pue usase con intenciones humor\u00edstiques."}
{"id": "14059", "revid": "35", "url": "https://ast.wikipedia.org/wiki?curid=14059", "title": "Miguel de Cervantes (buque)", "text": "El Miguel de Cervantes yera un cruceru llixeru de la Armada espa\u00f1ola que foi bot\u00e1u nel Ferrol en 1930 y retir\u00e1u en 1964, que llev\u00f3'l nome del escritor espa\u00f1ol.\nEl barcu ten\u00eda 172,62 metros d'eslora, 16,61 m de babor a estribor y 5,03 d'altor. Arm\u00e1u con estremaes clases de ca\u00f1ones y con capacid\u00e1 pa una tripulaci\u00f3n de 566 mari\u00f1eiros, el \"Miguel de Cervantes\" yera mui asemey\u00e1u a los buques del so tiempu, l\"'Almirante Cervera\" y el \"Galicia\"."}
{"id": "14060", "revid": "116", "url": "https://ast.wikipedia.org/wiki?curid=14060", "title": "Yul Brynner", "text": "Yul Brynner foi un actor d'Estaos Xun\u00edos d'Am\u00e9rica \u00f1ac\u00edu en Vladivostok (Rusia) de ma rusa y pa suizo-mongol.\nEntam\u00f3 la so carrera art\u00edstica en Par\u00eds, con peque\u00f1os papeles en clubs. En 1941 entama una xira teatral pelos Estaos Xun\u00edos, debutando en Hollywood en 1949. El so papel m\u00e1s conoc\u00edu foi'l de rei Mongkut de Siam nes versiones teatral y cinematogr\u00e1fica de \" The King and I\" (El rei y yo), pol que gan\u00f3 un \u00d3scar."}
{"id": "14061", "revid": "43102", "url": "https://ast.wikipedia.org/wiki?curid=14061", "title": "J\u00f6rmungandr", "text": "Na mitolox\u00eda n\u00f3rdica un j\u00f6rmungandr ye una gran serpiente f\u00eda del dios Loki y la xiganta Angur. Yera hermana del llobu Fenrir y de la diosa Hela. Los \u00c6sir pescanciaron que J\u00f6rmungandr ser\u00eda muipeligrosa pa la humanid\u00e1 asina que foi arroxada a les augues qu'arrodien Midgar. La serpiente creci\u00f3 tantu que yera qui\u00e9n a rodiar laTierra y garrar la so propia cola (ver Ur\u00f3boros). Durante'l Ragnar\u00f6k morrer\u00e1 a manes de Thor, non ensin enantes envelenar al dios del tronu que morrer\u00e1 dempu\u00e9s."}
{"id": "14062", "revid": "43102", "url": "https://ast.wikipedia.org/wiki?curid=14062", "title": "Aldo Duscher", "text": "Aldo Pedro Duscher ye un xugador de f\u00fatbol arxent\u00edn con pasaporte austriacu qu'angua\u00f1u xuega nel Sevilla F\u00fatbol Club.\nDebut\u00f3 profesionalmente en 1996 nos Newell's Old Boys. En 1998 tresllad\u00f3se a Europa pa xugar col Sporting de Lisboa, col que gan\u00f3 la SuperLliga en 2000. Dempu\u00e9s contrat\u00f3lu'l Deportivo, onde ten\u00eda contratu fasta'l 2007. Pa la temporada 2008-09 firm\u00f3 col Sevilla FC. \nCola Seleici\u00f3n Nacional de F\u00fatbol d'Arxentina xug\u00f3 4 part\u00edos."}
{"id": "14063", "revid": "35", "url": "https://ast.wikipedia.org/wiki?curid=14063", "title": "Universid\u00e1 de Harvard", "text": "La Universid\u00e1 de Harvard o Harvard University ye una universid\u00e1 privada, la m\u00e1s antigua de los Estaos Xun\u00edos d'Am\u00e9rica, asitiada en Cambridge (Massachusetts). Fund\u00f3la la colonia de la bah\u00eda Massachusetts el 8 de setiembre de 1636. Conocida al entamu como New College, pas\u00f3 a se denomar Harvard College el 13 de marzu de 1639 por John Harvard, que donar\u00eda los sos llibros y la mayor\u00eda del so capital a la instituci\u00f3n, que convi\u00e9rtese n'universid\u00e1 en 1780.\nYe la universid\u00e1 con mayor presupuestu del mundu y una de les m\u00e1s seleutives. Cuenta con 2.300 profesores, 6.650 estudiantes de primer ciclu y 13.000 de segundu distribuy\u00edos en nueve facultaes."}
{"id": "14064", "revid": "43102", "url": "https://ast.wikipedia.org/wiki?curid=14064", "title": "Charlie Rivel", "text": "Charlie Rivel yera'l nome art\u00edst\u00edsticu de Jos\u00e9 Andreu, internacionalmente conoc\u00edu como payasu de circu. So p\u00e1 y so ma, Pedro Rivels Pere Andreu Pausas (catal\u00e1n) y Marie-Louise Lasarre (francesa) foron artistes de circu tami\u00e9n.\nBiograf\u00eda.\nEntam\u00f3 la so carrera con nam\u00e1i que 3 a\u00f1os d'ed\u00e1, actuando nel grupu \"Los Rivels\" colos sos hermanos Polo Rivel y Ren\u00e9 Rivel. Actu\u00f3 xunto a la so familia en diverses combinaciones hasta qu'en 1935, por desavenencies de tou tipo entama la so carrera en solitario, collechando \u00e9situ a nivel mundial y obteniendo gran sonad\u00eda per toa Europa.\nGarr\u00f3'l so nome art\u00edsticu de Charlie Chaplin. La lleenda diz que Chaplin entrug\u00f3-y nuna ocasi\u00f3n: \"\u00bfYes tu'l que m'imita o soi yo'l que t'imito a ti?\". L'espa\u00f1\u00edu de la Segunda Guerra Mundial marcar\u00eda la so personalid\u00e1 definitiva (xers\u00e9i llargu, cadera y guitarra). Habr\u00eda de permanecer na Alema\u00f1a nazi per dos a\u00f1os, cumpliendo los sos contratos roblaos.\nEn 1954 torn\u00f3 pa Barcelona, au convirti\u00f3se nuna estrella del Circu Price; yera mui orixinal el so n\u00famberu como \"payasu aullaor\". \nEn 1971 participa nuna pel\u00edcula de Federico Fellini, Clowns.\nEn 1973, la televisi\u00f3n de Luxemburgu pide-y actuar nel entreactu, durante'l recuentu de vostos del Festival de la Canci\u00f3n d'Eurovisi\u00f3n. \nUna de les an\u00e9cdotes que se cuenten de Charlie ye la de cuando entr\u00f3 na pista del circu y tov\u00eda nun entamara la so actuaci\u00f3n cuando un ne\u00f1u entam\u00f3 a llorar desesperadamente (probablemente yera la primer vez que v\u00eda a un payasu). Charlie nun pod\u00eda entamar la so actuaci\u00f3n y\u00e1 que'l p\u00fablicu taba m\u00e1s pendiente del ne\u00f1u que del payasu. Charlie aver\u00f3se-y pasu ente pasu pa face-y un afalagu y intentar calmalu, pero l'efectu foi'l contrariu y el ne\u00f1u entam\u00f3 a llorar con m\u00e1s fuercia tov\u00eda, ente les rises medio divert\u00edes medio enternec\u00edes del p\u00fablicu adultu. Riverl fonderamente conocedor de la psicolox\u00eda infantil, retir\u00f3se hacia'l centru de la pista y entam\u00f3 tami\u00e9n a llorar, desconsoladamente, solidariamente. Con eso bast\u00f3. El ne\u00f1u call\u00f3 call\u00f3 nel actu, con unos g\u00fceyos sollertes pola sospresa de descubrir qu'aquel ser vest\u00edu de collorao sab\u00eda espresase tami\u00e9n col so mesmu llinguaxe: el llantu. Y Rivel continu\u00f3 llorando. Y \"Uuuuuuuh\". Cuando tov\u00eda llorosu, volvi\u00f3 a averase al cr\u00edu, ya calm\u00e1u dafechu y mir\u00e1ndolu colos g\u00fceyos arremeyaos, el ne\u00f1u sac\u00f3'l chupu de la boca y dio-ylu a Charlie, nun actu de solidarid\u00e1 . El llantu de Rivel agot\u00f3se y el p\u00fablicu entam\u00f3 a aplaudir. \nA partir de 1935 y hasta'l final de la guerra abraza el nazismo trabajando para el departamento de propaganda del tercer del Tercer Reich. En esta situaci\u00f3n, mantiene rellaciones amistosas con Adolf Hitler y Joseph Goebbels en pro de la causa nazi. Posteriormente, al finalizar la guerra y despues de refugiarse en Suecia, Charlie pide ayuda al General Franco, que le proporciona pasaporte y entrada a Espa\u00f1a. (Der spiegel. Fam\u00edlia Andreu Rivels.)\nLa Democracia no s\u00f3lo es una pallabra para quedar bien sociedad. La Democracia requiere aiciones justas."}
{"id": "14065", "revid": "35", "url": "https://ast.wikipedia.org/wiki?curid=14065", "title": "Taranto", "text": "Taranto ye una ciud\u00e1 del sur d'Italia na rex\u00f3n de Puglia. Esti\u00e9ndese per una area de 217 km\u00b2, con una poblaci\u00f3n de 202.033 (2001) habitantes y una densid\u00e1 de poblaci\u00f3n de 973 hab/km\u00b2."}
{"id": "14066", "revid": "28171", "url": "https://ast.wikipedia.org/wiki?curid=14066", "title": "Josep F\u00e8lix Escudero", "text": "Josep F\u00e8lix Escudero Pitarch (Adzeneta, 1946), escritor valencianu en castellanu y catal\u00e1n.\nEntam\u00f3 a escribir poes\u00eda en castell\u00e1n y la so primera obra foi \"Historias a la luz de una ventana ocre\". En 1977 espubliza'l so primer poemariu en catal\u00e1n, \"Paraula de Miquel\" col que gana'l Premiu Vicent Andr\u00e9s Estell\u00e9s. En 1983 espubliza \"Libertad Provisional\" y en 1984 \"Disursos de salvaci\u00f3\". En 1985 sal a la lluz \"Burriana a la luz\" y en 2001 \"Presagi del Tacte\". Torn\u00e1u al castell\u00e1n \"Anxos en tempos de chuvia\" de Miguel V\u00e1zquez Freire."}
{"id": "14067", "revid": "35", "url": "https://ast.wikipedia.org/wiki?curid=14067", "title": "Maor\u00eds", "text": ""}
{"id": "14068", "revid": "116", "url": "https://ast.wikipedia.org/wiki?curid=14068", "title": "At\u00f3n", "text": "At\u00f3n ye un dios exipcianu represent\u00e1u pol discu solar oxetu del primer cultu monote\u00edsta conoc\u00edu, nel Imperiu Nuevu, nel conoc\u00edu como revoluci\u00f3n o periodu am\u00e1rnicu instaur\u00e1u por Akhenat\u00f3n (Amenofis IV). Tres de la muerte d'esti fara\u00f3n volvi\u00f3se al cultu de los dioses tradicionales demientres el gobiernu del mozu Tutankham\u00f3n, famosu pol alcuentru de la so tumba por parte d'Howard Carter."}
{"id": "14069", "revid": "43102", "url": "https://ast.wikipedia.org/wiki?curid=14069", "title": "Abrazu", "text": "Un abrazu consiste n'envolver colos brazos dos o m\u00e1s persones. Ye una demostraci\u00f3n d'afeutu y cari\u00f1u y proporciona sentimientos de placer. En dalgunes cultures l'abrazu, o cualesquier otru tipu de contautu corporal en p\u00fablico ta mal visto fuera del \u00e1mbitu familiar."}
{"id": "14070", "revid": "116", "url": "https://ast.wikipedia.org/wiki?curid=14070", "title": "Dave Krusen", "text": "Dave Krusen ye un bater\u00eda de rock d'Estaos Xun\u00edos conoc\u00edu pol so trabayu na grabaci\u00f3n del primer \u00e1lbum de Pearl Jam: \"Ten\". Tami\u00e9n foi'l segundu bater\u00eda de Candlebox, xunt\u00e1ndose a la banda en 1997 dempu\u00e9s de la salida de Scott Mercado. Recientemente form\u00f3 una banda en Seattle llamada Novatone."}
{"id": "14072", "revid": "28171", "url": "https://ast.wikipedia.org/wiki?curid=14072", "title": "SS General von Steuben", "text": "El SS General von Steuben (llam\u00e1u hasta 1938 \"M\u00fcnchen\", pola ciud\u00e1 de M\u00fanic), yera un barcu de pasaxeros de lluxu reconvert\u00edu en buque de tresporte acoraz\u00e1u durante la Segunda Guerra Mundial.\nCuando la guerra llegaba al so fin, l'Ex\u00e9rcitu Roxu entraba en Prusia Oriental y 5200 refuxaos alemanes y soldaos fer\u00edos xubieron al Steuben en Pillau, na bah\u00eda de Danzig (agora Gda\u0144sk, Polonia) con dest\u00fan p'hacia Swinem\u00fcnde. A medianueche del d\u00eda que zarp\u00f3, el 10 de febreru de 1945, con 2000 soldaos fer\u00edos, 320 enfermeres, 30 doutores y m\u00e1s de 1000 refuxados. Fundi\u00e9ronlu dos torpedos llanzaos dende'l submar\u00edn sovi\u00e9ticu S-13. Nam\u00e1i hebo 659 sobrevivientes: 4500 persones morrieron."}
{"id": "14073", "revid": "43102", "url": "https://ast.wikipedia.org/wiki?curid=14073", "title": "Baloncestu", "text": "El baloncestu ye un deporte al que se xuega con un bal\u00f3n nel que lo importante ye metelu dientro una canasta allugada a 3,05 metros d'altura.\nLes llig\u00fces m\u00e1s destacaes d'Espa\u00f1a son l'ACB y la LEB. Espa\u00f1a ye campeona del mundu de baloncestu de 2006 y gan\u00f3'l t\u00edtulu en Xap\u00f3n. \nN' estos momentos Asturies ta reprsentau polos siguientes equipos na competici\u00f3n profesional o semiprofesional:\nRegles.\nEl baloncestu ye un deporte que se xuega ente dos equipos de cinco xugadores ca\u00fan permitiendose hasta siete suplentes, y que consiste n'intentar meter coles manes un bal\u00f3n per un aru asiti\u00e1u n'alto del terr\u00e9n contrariu.\nXu\u00e9gase en cuatro tiempos de 10 minutos ca\u00fan. Los descansos detr\u00e1s del primer y tercer tiempu son de 2 minutos y de 15 minutos el de depu\u00e9s del segundu tiempu.\nEl campu de xuegu de 28m x 15m, qu'en neng\u00fan casu pue ser de yerba, tien forma rectangular y ha de tar separt\u00e1u'l metru como poco de cualesquier estorbu. A lo alto los pilancos han de tar como pocu a 7 metros d'altor. A cada llau hai un tableru con un aru pel qu'hai que facer pasar la pelota. Gana l'equipu que m\u00e1s canastes faiga.\nOrixe.\nEl baloncestu naci\u00f3 en 1891 cuando James A. Naismith, un profesor d'Ohio (Estaos Xun\u00edos), viendo que les actividaes f\u00edsiques que se fac\u00eden n\u2019iviernu nun yeren abondes porque nun pod\u00eden salir albentestate, pens\u00f3 nuna activid\u00e1 f\u00edsica que se pudiera facer nun sitiu zarr\u00e1u, que nun fuera mui bruta, que nun se corriera cola pelota nos pies y na que nun hubiera porteros. Bas\u00e1ndose nun xuegu de la so ne\u00f1ez, asiti\u00f3 dos paxos nos estremos del ximnasiu, afitaos a 3m d'altor nos qu'hab\u00eda que meter la pelota direutamente con una llinia curva usando la ma\u00f1a m\u00e1s que la fuercia. Nun principiu, los paxos ten\u00eden la parte d'abaxo y hab\u00eda que recoyer la pelota coles manes depu\u00e9s d'encestar. En 1906 apaecieron aros de metal con tableros.\nEl so espardimientu foi r\u00e1pidu y y\u00e1 en 1936 cr\u00e9ase en Xinebra la Federaci\u00f3n Internacional de Baloncestu (FIB) al tiempu que tornaba deporte ol\u00edmpicu. Foi tami\u00e9n en 1936 cuando naz la Federaci\u00f3n Espa\u00f1ola de Baloncestu.\nParticipantes.\nEl baloncestu cunta colos participantes que siguen darr\u00e9u: \nTerr\u00e9n de xuegu.\nEl terr\u00e9n de xuegu tien los siguientes elementos:\nSituaciones de xuegu.\nNel baloncestu puen dase les situaciones de xuegu que siguen darr\u00e9u:\nBibliograf\u00eda.\nRodr\u00edguez L\u00f3pez, M.X. (Coor.) (2012). \"El palabreru del baloncestu\". Asturies: Oficina Municipal de la Llingua del Ayuntamientu de Xix\u00f3n."}
{"id": "14074", "revid": "43102", "url": "https://ast.wikipedia.org/wiki?curid=14074", "title": "Nepal", "text": "El Nepal (oficialmente Rep\u00fablica Federal Democr\u00e1tica de Nepal) ye un pa\u00eds asiti\u00e1u al norte de la India y al sur de China, tien una superficie de 147.181 km\u00b2. Ta allug\u00e1u nuna de les fasteres m\u00e1s montesines del mundu, y esti fechu fai que les sos comunicaciones col restu d'esti seyan dif\u00edciles.\nHistoria.\nLa rex\u00f3n ye un est\u00e1u dende 1324, d\u00f3mina na que xente de la India, fuxendo de la invasi\u00f3n musulmana instal\u00f3se equ\u00ed xunificando la zona, hasta ent\u00f3s xebrada n'estremaos reinos y tribus nomades.\nAlgam\u00f3 la so maxima expansi\u00f3n en 1790 cuando ocuparon parte de T\u00edbet demientres un tiempu na guerra encontra china, pero estos nun tardaron en los derrotar y ocupar tibet por un peque\u00f1u periodu en 1702.\nEn 1814 Nepal viose arrey\u00e1u nuna guerra col Reinu Xun\u00edu (represent\u00e1u pola Compa\u00f1\u00eda Brit\u00e1nica de les Indies Orientales) nun conflictu conoc\u00edu como guerra anglu-nepalesa, que termin\u00f3 col trat\u00e1u de Sugauli (1816), na cual Nepal dex\u00f3'l Sikkim y el sur de Terai, en cuenta de la retirada brit\u00e1nica. Dempu\u00e9s de que los gurkhas nepaleses ayudaren a los ingleses entartallar el mot\u00edn de los Cipayos en 1857, la mayor parte de los territorios de Terai fu\u00e9ron-yos devueltos en se\u00f1al de gratitud.\nEn 1854, de la mano de Yung Bahadur, invadi\u00f3se otra vuelta'l T\u00edbet, esta vez con \u00e9xitu, garantiz\u00e1ndo-y a esti drechu de comerciu y ventaxes diplom\u00e1tiques.\nEl pa\u00eds foi un est\u00e1u t\u00edtere brit\u00e1nicu que lu apoy\u00f3 na primer y na segunda guerra mundial, y na rebeli\u00f3n de los cipayos, colos sos famosos gurkes.\nEn 1952 fina l'absolutismu nel pa\u00eds y entama una monarqu\u00eda constitucional abondo inestable y con continuos problemes, cambeos na constituci\u00f3n, reformes y tensiones qu'incl\u00fain l'asesinatu de tola familia real por parte de Gyanendra Bir Bikran, hermanu del rei pa poder reinar, que contin\u00faa angua\u00f1o y d'u'l pais intenta salir agora cola presente tregua.\nXeograf\u00eda.\nNepal pue estremase en tr\u00e9s rexones xeogr\u00e1fiques bien estremaes, toes en paralelu a China, la m\u00e1s cierra n\u00f3mase la cordalera Gran Himalaya con altores de m\u00e1s de 4500 metros y un clima perfr\u00edu y nes m\u00e1s de les fasteres inhabitable.\nLa segunda ta marcada poles nomaes cordaleres del Himalaya \"Mahabharat\" y tien altores superiores a los 2000 metros n'abondes fasteres del so terr\u00e9n. El clima tiende a ser de monte, cada vuelta mas estrem\u00e1u en seg\u00fan xubimos d'altor.\nLa tercera y mas averada a la India n\u00f3mase Tarei, y ta carauterizada poles sos viesques, llagunes y llagos poco estensos, la soleda llanura de grandes dimensiones ye na que ta asitiada la capital, Katmand\u00fa. El so clima carauter\u00edzase por iviernos fr\u00edos y branos calorosos y lluviosos. Delles zones baxes del estremu sur asemeyen m\u00e1s a un clima tropical o semi-tropical fr\u00edu con abondes precipitaciones concentraes nuna d\u00f3mina del a\u00f1u (branu) sicas\u00ed nel restu l'a\u00f1u pue falase d'una estaci\u00f3n fr\u00eda n'iviernu, lo que fai que nun encaxe'l tou nes carauter\u00edstiques del clima tropical.\nEsta distribuci\u00f3n xeogr\u00e1fica fai que por regla xeneral los sos r\u00edos empobinen pa la India y suelan ser afluentes del R\u00edu Ganxes.\nGobiernu.\nAngua\u00f1o'l pa\u00eds ta inmersu nuna guerra civil ente la guerrilla mao\u00edsta del Part\u00edu Comunista de Nepal (Mao\u00edsta), inspirada por China y apoyada por esta y les fuercies mon\u00e1rquiques, los Mao\u00edstes ganaron apoyu ente la poblaci\u00f3n cuando'l rei anul\u00f3 la constituci\u00f3n lu calten\u00eda como monarca constitucional. Esti grupu quier facer un est\u00e1u de corte marxista y deponer al rei, esto xun\u00edu a l'aici\u00f3n de los part\u00edos illegalizaos fizo que recientemente'l rei tornara a la constituci\u00f3n y qu'aniciare conversaciones que ficieron a entamos del 2006 algamar una tregua. Angua\u00f1o estes conversaciones continuen intentando algamar l'acabu de la violencia y el fin de la guerrilla maoista.\nL'Asamblea foi nomada n'abril del 2007 col oxetivu de camudar Nepal nuna rep\u00fablica y de pone-y el puntu a una guerra civil que dex\u00f3 m\u00e1s de 13.000 muertos na \u00faltima d\u00e9cada. La mayor\u00eda hind\u00fa de Nepal permiti\u00f3 la monarqu\u00eda a lo llargo de la historia porque'l rei yera tradicionalmente allabanci\u00e1u como una encarnaci\u00f3n de Vishnu, el dios pa la proteici\u00f3n. Pero la so popularid\u00e1 bax\u00f3 dende que'l rei Gyanendra disolviera'l gobiernu nel 2006 ya impunxera un r\u00e9xime absolutista, lo que provoc\u00f3 mayores protestes escontra'l monarca, oblig\u00e1ndolu a entregar el poder a los part\u00edos pol\u00edticos un a\u00f1u dempu\u00e9s.\nEl Part\u00edu Comunista de Nepal (Mao\u00edsta), foi vencedor de les eleiciones celebraes n'abril del 2008, encamentando al monarca a que se tresllade a la so residencia privada enantes de que l'Asamblea faiga oficial l'abolici\u00f3n de la monarqu\u00eda p'ayudar a que la transici\u00f3n pudiera facese de manera pac\u00edfica.\nFlora y fauna.\nEnte la so fauna rescamplen los llobos, oveyes salvaxes, cabres, lleopardos, tigres y elefantes. Delles persones dicen por lleendes llocales que ye equ\u00ed au vive un animal asemey\u00e1u a un osu b\u00edpedu nom\u00e1u yeti, que na llingua llocal quier dicir \"abominable home de les \u00f1eves\"\nLa fauna ta concentrao na so mayor parte na rex\u00f3n de tarei, por mor de que nes otres les altures y el friu torguen la mayor parte de la vida vexetal. Cabe destacar qu'esta rex\u00f3n ta cubierta nun terciu por viesca ent\u00e1 virxe, y que les especies mas destacaes son el bamb\u00fa, pinos y carbayos, y y\u00e1 nes rexones altes abetos y cedros sele.\nPoblaci\u00f3n.\nNepal tien una poblaci\u00f3n d'unos 27.270.000 habitantes separtaos en dos grupos \u00e9tnicos, el primeru l'indonepal\u00e9s, mayoritariu, y el segundu el tibetanu, procedente d'esta rex\u00f3n y d'au remanecen los famosos sherpes y gurkes. Los dos grupos meci\u00e9ronse angua\u00f1o ensin qu'heba muncha diferenciaci\u00f3n.\nLa m\u00e1s de la poblaci\u00f3n concentrase en Terai y al rodiu de Katmand\u00fa, por mor de que ye equ\u00ed au t\u00e1n les m\u00e1s de les zones habitaes.\nTien una densid\u00e1 de poblaci\u00f3n de 191 habitantes per km\u00b2 y les sos principales ciudaes son Katmand\u00fa (que supera el mill\u00f3n de habitantes), Lalitpur (162.991 habitantes)y Bharatpur (64.300 habitantes), El pa\u00eds tien un crecimiento de la so poblaci\u00f3n muy lenta, no mas de 0.1 %.\nEconom\u00eda.\nEl pais ye eminentemente agr\u00edcola, con un 79% de la poblaci\u00f3n allugada nel sector primariu, un quintu de la superficie del pa\u00eds ta cultivao. Los principales cultivos son l'arroz, el trigu, el ma\u00edz y la pataca. La ganader\u00eda perfaenla vaques, oveyes y cabres principalmente.\nEl sector secundariu ta mui pocu desarroll\u00e1u y b\u00e1sase na esplotaci\u00f3n maderera y nos testiles, tabacu, y fabricaci\u00f3n de preseos pal campu y el consumu diariu.\nEl sector terciariu ye infimu y conc\u00e9ntrase na redolada de les grandes ciudaes.\nTien un gran potencial de producci\u00f3n d'enerx\u00eda hidroel\u00e9ctrica qu'inda nun foi aprovech\u00e1u, anque esta produz el 91% de les sos necesidaes enerx\u00e9tiques.\nLa so moneda ye la rupia que cambiase al rodiu de les 71 rupies el d\u00f3lar, y el bancu central de Nepal ye l'encarg\u00e1u de la emitir.\nLos tresportes t\u00e1n mui pocu desarrollaos, y nam\u00e1s qu'hai 2 aeropuertos en tol pais, menos d'un terciu les carreteres t\u00e1n asfaltaes y inda faese la mayor parte del tresporte n'animales.\nEl so PIB oficial ye de 6.627 millones de d\u00f3lares, si bien en parid\u00e1 de poder alquisitivu esta cifra asciende ta los 42.260 millones de d\u00f3lares dando-y un PIB per capita de 1500$. La tasa de medra ye del 2,5% a\u00f1al de media con una inflaci\u00f3n del 7,8 per cientu, un paro del 41% y un 31% de la poblaci\u00f3n vivendo baxo l'umbral dos 2 d\u00f3lares per capita. \nEl pais esporta al rodiu de 900 millones de d\u00f3lares en productos, importando 2000 Millones, con un d\u00e9ficit de 1100 d\u00f3lares. Les sos principales esportaciones son madera y productos primarios y agr\u00edcoles, importa productos ellaboraos y d'alta teunolox\u00eda.\nTien una delda esterna de 3,340 Millones de d\u00f3lares, que ye asequible en comparancia con otros pa\u00edses, pero que compromete parte del so presupuestu torgando'l so xorrecimientu.\nEducaci\u00f3n.\nYe obligatoria pa tolos ne\u00f1os ente 5 y 11 si m\u00e1s esto nun se cumple dafechu. La tasa d'alfabetizaci\u00f3n n'adultos nun pasa del 45%. Nam\u00e1s qu'hai una universid\u00e1 asitiada en Katmand\u00fa.\nSanid\u00e1.\nL'est\u00e1u nun pue pagar una bona sanid\u00e1 publico pola so probeza y la mayor parte de l'atenci\u00f3n sanitaria faese per aciu de los mas de 420 millones de d\u00f3lares que'l pa\u00eds recibe n'aides al desendolque y per aciu d'ONGs, si bien el pais ameyor\u00f3 abondo nes \u00faltimes d\u00e9cades.\nIdioma y relix\u00f3n.\nEn Nepal hai gran varied\u00e1 de lling\u00fces, f\u00e1lense m\u00e1s de 30, anque la oficial ye'l nepal\u00e9s, que nam\u00e1s lu fala la met\u00e1 de la poblaci\u00f3n, otres lling\u00fces d'importancia son les d'orixe tibetanu, dialeutos de la India y peque\u00f1es comunidaes d'emigrantes chinos qu'empleguen esta llingua.\nLa relix\u00f3n mayoritaria ye l'hinduismu, si bien el budismu se prautica tami\u00e9n abondo, y faen delles mezcles de dambes en munchos territorios del pa\u00eds."}
{"id": "14076", "revid": "5110", "url": "https://ast.wikipedia.org/wiki?curid=14076", "title": "Avil\u00e9s Sport Club", "text": ""}
{"id": "14077", "revid": "37624", "url": "https://ast.wikipedia.org/wiki?curid=14077", "title": "Estreleira", "text": "La bandera estreleira simboliza la llucha del movimientu socialista y comunista pola independencia de Galicia.\nLa modalid\u00e1 de bandera de franxa azul con una estrella colorada nel centru \u00fasase pola mayor parte del nacionalismu gallegu d'izquierdes. Angua\u00f1o ta abondo estendida en Galicia pola mor de la espansi\u00f3n del nacionalismu nos \u00faltimos a\u00f1os. La estrella colorada cre\u00e1ronla militantes comunistes de la UPG (Uni\u00f3n do Povo Galego) all\u00e1 pelos a\u00f1os 60 del sieglu XX, recordando la \"estrella solitaria\" de la bandera de Cuba, adoptada tres llograr la independencia d'Espa\u00f1a. \nSeg\u00fan investigadores de la Fundaci\u00f3n 10 de marzo, vinculada a CCOO y al Part\u00edu Comunista de Galicia ( PCG ), esta bandera us\u00f3se primeramente por militantes de la seici\u00f3n guerrillera del PCE en Galicia, nos a\u00f1os 40 del sieglu XX, siendo xefe de la guerrilla Antonio Seoane y Secretariu del PCE en Galicia (el PCG nun se crear\u00eda hasta los a\u00f1os 60) Jos\u00e9 G\u00f3mez Gayoso mientres los nacionalistes usaben dende la creaci\u00f3n de Part\u00edu Galleguista una bandera asemeyada cola estrella amariella.\nAngua\u00f1o \u00fasase como reclamu na defensa del nacionalismu gallegu d'izquierdes. Tolos part\u00edos nacionalistes d'izquierda de Galicia (BNG, N\u00f3s-UP, FPG...) usen la bandera como s\u00edmbolu del so nacionalismu.\nAl contrario que la bandera oficial de Galicia, nun tien un dise\u00f1u de construcci\u00f3n exactu, sacante que la estrella colorada tien que tar nel centru, alineada cola franxa azul."}
{"id": "14078", "revid": "43102", "url": "https://ast.wikipedia.org/wiki?curid=14078", "title": "Frente Popular Galega", "text": "La Frente Popular Galega (n'asturianu Frente Popular Gallegu, ya que \"Frente\", ye femenina en gallego) ye una organizaci\u00f3n pol\u00edtica gallega, comunista ya independentista.\nCuando en 1986 la Uni\u00f3n do Povo Galego aceuta la participaci\u00f3n del BNG nel Parllamentu Gallegu, 13 miembros del so Comit\u00e9 Central, lideraos por Mariano Abalo, ex-secretariu xeneral, y Xan Carballo dexen el part\u00edu, constituyendo el Coleutivu Comunista 22 de marzu, que'l 25 de xunetu de 1986 trssforma en Part\u00edu Comunista de Lliberaci\u00f3n Nacional. La III Asamblea Nacional del BNG espulsa'l PCLN por pidir el voto pa la organizai\u00f3n vasca Herri Batasuna nes eleiciones europees. En 1987 el PCLN y Galiza Ceive-OLN formen la FPG.\nEn xunu de 1989 sufri\u00f3 una escisi\u00f3n de los sectores que sofitaben les aiciones arames del Ex\u00e9rcito Gerrilheiro do Povo Galego Ceive que constituyeron l'Assembleia do Povo Unido.\nNes eleiciones al Parllamentu gallegu de 2001 algam\u00f3 3.176 votos (0,30%), nes eleiciones xenerales de 2004 tuvo 2.257 votos (0,12%) y 1 conceyal por Cangas nes eleiciones municipales de 2003. Nes eleiciones auton\u00f3miques de 2005 algam\u00f3 2.982 votos (0,20%)\nLa organizaci\u00f3n xuvenil del part\u00edu ye Adiante."}
{"id": "14079", "revid": "43102", "url": "https://ast.wikipedia.org/wiki?curid=14079", "title": "Ex\u00e9rcito Guerrilheiro do Povo Galego Ceive", "text": "L' Ex\u00e9rcito Guerrilheiro do Povo Galego Ceive (EGPGC), n'asturianu \"Exercitu Gerrilleru del Pueblu Gallegu Llibre\", foi un grupu terrorista gallegu col oxetivu de la independencia de Galicia y la tresformaci\u00f3n de la socied\u00e1 cara al socialismu.\nEntam\u00f3 en 1986 y tuvo form\u00e1u nun entamu por militantes de Galiza Ceive-OLN y dalg\u00fan miembru de la UPG. Fizo un total de 90 aiciones armaes, la cabera'l 13 de setiembre de 1991.\nEn 1989 asesinen a un guardia civil nel conceyu d'Irixoa y ente 1989 y 1990 foi desarticulada pola Polic\u00eda y la Guardia Civil, desapareciendo dafechu en 1993.\nLa so espresi\u00f3n pol\u00edtica foi Galiza Ceive-OLN, primero integrada nel Frente Popular Galega y llueu dando orixe a l'Assembleia do Povo Unido."}
{"id": "14080", "revid": "5110", "url": "https://ast.wikipedia.org/wiki?curid=14080", "title": "C\u00edrculo Industrial y de Sport de Avil\u00e9s", "text": ""}
{"id": "14083", "revid": "43102", "url": "https://ast.wikipedia.org/wiki?curid=14083", "title": "Uni\u00f3n do Povo Galego", "text": "La Uni\u00f3n do Povo Galego (\"Xuni\u00f3n del Pueblu Gallegu\" n'asturianu) ye un part\u00edu pol\u00edticu nacionalista gallegu y comunista.\nFoi fund\u00e1u en 1964 teniendo como aspiraci\u00f3n la independencia de Galicia y la so tresformaci\u00f3n nun Est\u00e1u socialista. Impuls\u00f3 la creaci\u00f3n de frentes nacionalistes como l'Asemblea Nacional-Popular Galega y el Bloque Nacionalista Galego. Dende 1982 ye \u00fan de los part\u00edos integrantes d'esta coalici\u00f3n y el que m\u00e1s pesu pol\u00edticu tien. El voceru del BNG nel Congresu de los Diputaos, Francisco Rodr\u00edguez, ye miembru de la UPG, lo mesmo qu'Anxo Quintana candidatu del BNG nes \u00faltimes eleiciones y vicepresindente de la Xunta de Galicia.\nEspubliza la revista \"Terra e Tempo\" y el so Presidente ye Bautista Goyel \u00c1lvarez Dom\u00ednguez. \nCelebr\u00f3'l so XI Congresu Nacional en xineru de 2005 en Santiago de Compostela."}
{"id": "14086", "revid": "37624", "url": "https://ast.wikipedia.org/wiki?curid=14086", "title": "Aranc\u00f3n", "text": "Aranc\u00f3n ye un conceyu de la provincia de Soria, na comunid\u00e1 aut\u00f3noma de Castiella y Lle\u00f3n (Espa\u00f1a). En 2005 ten\u00eda 108 habitantes y el so t\u00e9rminu municipal ocupa 77,61 km\u00b2. Ta asiti\u00e1u a 18 km de Soria. Ta form\u00e1u poles llocalidaes d'Aranc\u00f3n, Ome\u00f1aca, Tozalmoro, Cortos, Calderuela y Nieva de Calderuela."}
{"id": "14087", "revid": "43102", "url": "https://ast.wikipedia.org/wiki?curid=14087", "title": "Liberia", "text": "Liberia ye un pa\u00eds na costa oeste d'\u00c1frica, xunto a Sierra Lleona y Costa de Marfil. Esti pa\u00eds viose somorgui\u00e1u en dos guerres civiles recientes (1989-1996) y (1999-2003) que devanaron a cientos de miles de los sos ciudadanos y esfarraparon la so econom\u00eda.\nHistoria.\nLiberia foi fondada por ex-esclavos norteamericanos a entamos del sieglu XIX, d'eh\u00ed'l so nome, esautamente'l 6 de febreru de 1820 un grupu d'86 inmigrantes de los Estaos Xun\u00edos negros, sofitaos pola American Colonization Society, fundaron un afincamientu no que darr\u00e9u se convertir\u00e1 en Liberia. Nun se reconoci\u00f3 como rep\u00fablica hasta 1847. La so creaci\u00f3n cunt\u00f3 col sofitu de dellos grupos relixosos y filantr\u00f3picos d'Estaos Xun\u00edos y cierta cooperaci\u00f3n del gobiernu d'esi pa\u00eds. \nLes menacies m\u00e1s grandes a la sobrevivencia de Liberia como un est\u00e1u dixebr\u00e1u foron la insolvencia financiero y la presi\u00f3n de les potencies coloniales que ten\u00eden arodi\u00e1u al pa\u00eds. Magar que Liberia pudo conservar la so soberan\u00eda, perdi\u00f3 una gran parte del so territoriu, que fin\u00f3 anexon\u00e1u a les colonies vecines de Francia y el Reinu Xun\u00edu.\nDende 1980 y dica l'a\u00f1u 2003, Liberia tien sofr\u00edos numberosos g\u00fcelpes d'est\u00e1u y dos devastadores guerres civiles. Barr\u00fantase que m\u00e1s de 200.000 persones morrieron en dambes guerres.\nGobiernu y Pol\u00edtica.\nTres el caberu g\u00fcelpe d'Est\u00e1u en 2003, un gobiernu provisional exerce'l poder executivu del pa\u00eds hasta que nes eleiciones del 8 de payares de 2005, Ellen Johnson-Sirleaf convirti\u00f3se en presidenta del pa\u00eds; la primer muyer qu'empobina un pa\u00eds africanu.\nOrganizaci\u00f3n pol\u00edtico-alministrativa.\nLiberia dixebr\u00e1se en 15 condaos:\nXeograf\u00eda.\nLiberia as\u00edtiase n'\u00c1frica occidental, na costa del Oc\u00e9anu Atl\u00e1nticu. \nEl paisax liberianu carauter\u00edzase poles sos llanures costeres, que s'eleven nuna meseta y elevaciones de poco altor nel noreste del pa\u00eds.\nEl clima ye tropical: caldiu ya h\u00famedu. Los iviernos son secos, con d\u00edes calorosos qu'esfrecen pela nueche. Los branos son h\u00famedos y nublos, con lluvies perfuertes davezu.\nEconom\u00eda.\nLa econom\u00eda liberiana taba en gran midida sofitada na esportaci\u00f3n de fierro mineral. Fasta enantes de 1990, Liberia tami\u00e9n yera esportador de cauchu. La llarga guerra civil esfarrap\u00f3 muncha de la infraestructura econ\u00f3mica del pa\u00eds, empobinando a Liberia a una dependencia d'a\u00edda foriata. A entamos del sieglu XXI la tasa de desemplegu yera del 85%, anque de magar l'a\u00f1u 2005, entam\u00f3 a ceder de mena moderada. Tami\u00e9n reanici\u00e1ronse les esportaciones de fierro y cauchu, anque nun volume menor al de la d\u00e9cada de 1980. Estos seutores dan gran parte del trabayu llegal del pa\u00eds, anque en repit\u00edos casos los trabayadores v\u00e9nse somet\u00edos a condiciones de trabayu insegures o permales pa la sal\u00fa.\nDemograf\u00eda.\nLa poblaci\u00f3n de m\u00e1s de tr\u00e9s millones d'habitantes ente dieciseyes tribes natives y delles minor\u00edes foriates. Los kpelle nel centru ya oeste de Liberia son el grupu \u00e9tnicu m\u00e1s bayurosu. Los americo-liberianos, descendientes d'esclavos alliberaos qu'aportaron a Liberia en 1821 representen aproximadamente'l 5% de la poblaci\u00f3n. Tami\u00e9n hai un n\u00famberu importante de libaneses, indios ya inmigrantes d'otros pa\u00edses d'\u00c1frica occidental que contrib\u00fain en gran midida al comerciu de Liberia. Una minor\u00eda de castra blanca (estimada en 18.000 habitantes en 1999; probatiblemente agora seyan menos) reside nel pa\u00eds."}
{"id": "14088", "revid": "37624", "url": "https://ast.wikipedia.org/wiki?curid=14088", "title": "\u1e24ong Kong", "text": "\u1e24ong Kong (en chinu: \u9999\u6e2f, lliteralmente puertu goliosu o puertu del inciensu), nom\u00e1u oficialmente Rex\u00f3n Alministrativa Especial de la Rep\u00fablica Popular China de Hong Kong, ye una rex\u00f3n alministrativa especial de la Rep\u00fablica Popular China. Asit\u00edase na costa meridional de China, n\u00fan puertu natural del delta del r\u00edu de la Perlla, nel mar del sur de China. Con una estensi\u00f3n terrestre de 1.106 km\u00b2 y una poblaci\u00f3n de 7,3 millones d'habitantes, ye la cuarta naci\u00f3n o territoriu del mundu con mayor densid\u00e1 de poblaci\u00f3n. Toc\u00e1ntenes a la so distribuci\u00f3n \u00e9tnica, el 95% de los sos habitantes son d'etnia han. Los m\u00e1s d'ellos aportaron a la ciud\u00e1 dende les ciudaes de Guangzhou y Taishan, na vecina provincia de Guangdong.\nTres de la Primer Guerra del Opiu (1839-42) Hong Kong convirti\u00f3se nuna colonia brit\u00e1nica al ceder pa siempres China a Gran Breta\u00f1a la islla de Hong Kong. A la colonia sumose en 1860 la pen\u00ednsula de Kowloon, y los Nuevos Territorios, que foron ced\u00edos por 99 a\u00f1os, a\u00f1edi\u00e9ronse-y en 1898. Demientres la Segunda Guerra Mundial la colonia foi ocupada por Xap\u00f3n, y volvi\u00f3 a manes de los brit\u00e1nicos en 1945. Na d\u00e9cada del 1980 entamaron les negociaciones ente'l Reinu Xun\u00edu y China pa la tresferencia de la soberan\u00eda de la colonia. Alcord\u00f3se en 1984 que Hong Kong pasar\u00eda a ser china en 1997, y que se convertir\u00eda nuna rex\u00f3n alministrativa especial con una amplia autonom\u00eda.\nHong Kong calti\u00e9n, embaxu'l principiu d\"'un pa\u00eds, dos sistemes\", un sistema pol\u00edticu diferenci\u00e1u del de China. La rex\u00f3n tien los sos propios poderes executivu, llexislativu y xudicial, magar que nun tien competencies en defensa y asuntos esteriores. Am\u00e1s, rellacionase direutamente, y de forma independiente, con otres naciones y organismos internacionales pa cuestiones qu'entren dientru del campu de les sos competencies.\nNomada \"la perlla del Oriente\", Hong Kong ye \u00fan de los principales centros financieros globales, con una econom\u00eda que ye la m\u00e1s competitiva del mundu. La so moneda, el d\u00f3lar de Hong Kong, ye la d\u00e9cimotercera m\u00e1s utilizada nel mundu pa transaiciones financieres. Tien un sistema impositivu simple y con tipos favorables pa les grandes corporaciones, que s'asienten nella fiando de la independencia del so sistema xudicial y la estabilid\u00e1 y fiabilid\u00e1 del so corpus llexislativu. El sector terciariu ye, gracies a esi calter de centru financieru y tami\u00e9n al turismu (foi la ciud\u00e1 m\u00e1s visitada del mundu en 2014), el motor b\u00e1sicu de la econom\u00eda d'esti pr\u00f3speru territoriu, \u00fan de los de mayor desiguald\u00e1 econ\u00f3mica del mundu.\nLa ciud\u00e1 ye c\u00e9lebre pol so puertu natural, perprofundu, que permite l'accesu cenciellu de los buques cargueros, y tami\u00e9n pol so skyline, \u00fan de los m\u00e1s nomaos del mundu. Tien un \u00cdndiz de Desarrollu Humanu alt\u00edsimu, y la mayor esperanza de vida de tolos pa\u00edses del mundu. Pese a que m\u00e1s del 90% de la so poblaci\u00f3n utiliza'l so sistema de tresporte p\u00fablicu, modernu y puntual, la contaminaci\u00f3n del aire, de resultes de los contaminantes emit\u00edos poles industries de la rex\u00f3n de China m\u00e1s averaes a ella, ye \u00fan de los principales problemes de la ciud\u00e1."}
{"id": "14091", "revid": "204", "url": "https://ast.wikipedia.org/wiki?curid=14091", "title": "Virginia C. Andrews", "text": ""}
{"id": "14093", "revid": "204", "url": "https://ast.wikipedia.org/wiki?curid=14093", "title": "Hans Christian Orsted", "text": ""}
{"id": "14094", "revid": "204", "url": "https://ast.wikipedia.org/wiki?curid=14094", "title": "Jos\u00e9 Andreu", "text": ""}
{"id": "14095", "revid": "204", "url": "https://ast.wikipedia.org/wiki?curid=14095", "title": "Josep Andreu", "text": ""}
{"id": "14096", "revid": "204", "url": "https://ast.wikipedia.org/wiki?curid=14096", "title": "Steuben", "text": ""}
{"id": "14099", "revid": "28171", "url": "https://ast.wikipedia.org/wiki?curid=14099", "title": "Jacques Lacan", "text": "Jacques-Marie \u00c9mile Lacan foi un psicoanalista franc\u00e9s. Reformul\u00f3 la teor\u00eda psicoanal\u00edtica entamada por Sigmund Freud, aplicando a los descubrimientos del siquiatra vien\u00e9s los avances del estructuralismu en lling\u00fc\u00edstica y antropolox\u00eda. Les sos propuestes foron orixe de fuertes discutinios nel sen de les instituciones psicoanal\u00edtiques. Les diferencies de criteriu qu'estremen a la Socied\u00e1 Psicoanal\u00edtica de Par\u00eds (SPP) -dependiente de l'Asociaci\u00f3n Psicoanal\u00edtica Internacional (API)- de Jacques Lacan y los sos siguidores, sobro la duraci\u00f3n de les sesiones de tratamientu o la formaci\u00f3n de los psicoanalistes, lleven a esti a dixebrase de la SPP y formar primero la Socied\u00e1 Francesa de Psicoan\u00e1lisis (SFP) en 1953 y la Escuela Freudiana de Par\u00eds (EFP) en 1964.\nLes sos aportaciones a l'anovamientu de les teor\u00edes psicoanal\u00edtiques b\u00e1sense na conceici\u00f3n d'un \"inconsciente estructur\u00e1u como un llinguaxe\", na cr\u00edtica de la nomada \"psicolox\u00eda del yo\" y na importancia que-y da al significante na so rellaci\u00f3n col signific\u00e1u. Lacan bas\u00f3 les sos innovaciones nun llam\u00e1u a la comunid\u00e1 psicoanal\u00edtica a entamar lo qu'\u00e9l design\u00f3 como una \"vuelta a Freud\". Dalgunes de les sos obres principales -publicaes polos sos disc\u00edpulos- son\"El des\u00e9u y la so interpretaci\u00f3n\" (1959), \"Escritos\" (1966), \"Cuatro conceptos fundamentales del psicoan\u00e1lisis\" (1973), \"Ent\u00e1\" (1975), y \"Los escritos t\u00e9unicos de Freud\" (1975)."}
{"id": "14100", "revid": "204", "url": "https://ast.wikipedia.org/wiki?curid=14100", "title": "Jacques-Marie \u00c9mile Lacan", "text": ""}
{"id": "14101", "revid": "28171", "url": "https://ast.wikipedia.org/wiki?curid=14101", "title": "Llista d'asteroides (47001-48000)", "text": ""}
{"id": "14102", "revid": "28171", "url": "https://ast.wikipedia.org/wiki?curid=14102", "title": "Llista d'asteroides/47001\u201347100", "text": ""}
{"id": "14103", "revid": "28171", "url": "https://ast.wikipedia.org/wiki?curid=14103", "title": "Llista d'asteroides/47101\u201347200", "text": ""}
{"id": "14104", "revid": "28171", "url": "https://ast.wikipedia.org/wiki?curid=14104", "title": "Llista d'asteroides/47201\u201347300", "text": ""}
{"id": "14105", "revid": "28171", "url": "https://ast.wikipedia.org/wiki?curid=14105", "title": "Llista d'asteroides/47301\u201347400", "text": ""}
{"id": "14106", "revid": "28171", "url": "https://ast.wikipedia.org/wiki?curid=14106", "title": "Llista d'asteroides/47401\u201347500", "text": ""}
{"id": "14107", "revid": "28171", "url": "https://ast.wikipedia.org/wiki?curid=14107", "title": "Llista d'asteroides/47501\u201347600", "text": ""}
{"id": "14108", "revid": "28171", "url": "https://ast.wikipedia.org/wiki?curid=14108", "title": "Llista d'asteroides/47601\u201347700", "text": ""}
{"id": "14109", "revid": "28171", "url": "https://ast.wikipedia.org/wiki?curid=14109", "title": "Llista d'asteroides/47701\u201347800", "text": ""}
{"id": "14110", "revid": "28171", "url": "https://ast.wikipedia.org/wiki?curid=14110", "title": "Llista d'asteroides/47801\u201347900", "text": ""}
{"id": "14111", "revid": "28171", "url": "https://ast.wikipedia.org/wiki?curid=14111", "title": "Llista d'asteroides/47901\u201348000", "text": ""}
{"id": "14112", "revid": "28171", "url": "https://ast.wikipedia.org/wiki?curid=14112", "title": "Llista d'asteroides (48001-49000)", "text": ""}
{"id": "14113", "revid": "28171", "url": "https://ast.wikipedia.org/wiki?curid=14113", "title": "Llista d'asteroides/48001\u201348100", "text": ""}
{"id": "14114", "revid": "28171", "url": "https://ast.wikipedia.org/wiki?curid=14114", "title": "Llista d'asteroides/48101\u201348200", "text": ""}
{"id": "14115", "revid": "28171", "url": "https://ast.wikipedia.org/wiki?curid=14115", "title": "Llista d'asteroides/48201\u201348300", "text": ""}
{"id": "14116", "revid": "28171", "url": "https://ast.wikipedia.org/wiki?curid=14116", "title": "Llista d'asteroides/48301\u201348400", "text": ""}
{"id": "14117", "revid": "28171", "url": "https://ast.wikipedia.org/wiki?curid=14117", "title": "Llista d'asteroides/48401\u201348500", "text": ""}
{"id": "14118", "revid": "28171", "url": "https://ast.wikipedia.org/wiki?curid=14118", "title": "Llista d'asteroides/48501\u201348600", "text": ""}
{"id": "14119", "revid": "28171", "url": "https://ast.wikipedia.org/wiki?curid=14119", "title": "Llista d'asteroides/48601\u201348700", "text": ""}
{"id": "14120", "revid": "28171", "url": "https://ast.wikipedia.org/wiki?curid=14120", "title": "Llista d'asteroides/48701\u201348800", "text": ""}
{"id": "14121", "revid": "28171", "url": "https://ast.wikipedia.org/wiki?curid=14121", "title": "Llista d'asteroides/48801\u201348900", "text": ""}
{"id": "14122", "revid": "28171", "url": "https://ast.wikipedia.org/wiki?curid=14122", "title": "Llista d'asteroides/48901\u201349000", "text": ""}
{"id": "14123", "revid": "28171", "url": "https://ast.wikipedia.org/wiki?curid=14123", "title": "Llista d'asteroides (49001-50000)", "text": ""}
{"id": "14124", "revid": "28171", "url": "https://ast.wikipedia.org/wiki?curid=14124", "title": "Llista d'asteroides/49001\u201349100", "text": ""}
{"id": "14125", "revid": "28171", "url": "https://ast.wikipedia.org/wiki?curid=14125", "title": "Llista d'asteroides/49101\u201349200", "text": ""}
{"id": "14126", "revid": "28171", "url": "https://ast.wikipedia.org/wiki?curid=14126", "title": "Llista d'asteroides/49201\u201349300", "text": ""}
{"id": "14127", "revid": "28171", "url": "https://ast.wikipedia.org/wiki?curid=14127", "title": "Llista d'asteroides/49301\u201349400", "text": ""}
{"id": "14128", "revid": "28171", "url": "https://ast.wikipedia.org/wiki?curid=14128", "title": "Llista d'asteroides/49401\u201349500", "text": ""}
{"id": "14129", "revid": "28171", "url": "https://ast.wikipedia.org/wiki?curid=14129", "title": "Llista d'asteroides/49501\u201349600", "text": ""}
{"id": "14130", "revid": "28171", "url": "https://ast.wikipedia.org/wiki?curid=14130", "title": "Llista d'asteroides/49601\u201349700", "text": ""}
{"id": "14131", "revid": "28171", "url": "https://ast.wikipedia.org/wiki?curid=14131", "title": "Llista d'asteroides/49701\u201349800", "text": ""}
{"id": "14132", "revid": "28171", "url": "https://ast.wikipedia.org/wiki?curid=14132", "title": "Llista d'asteroides/49801\u201349900", "text": ""}
{"id": "14133", "revid": "28171", "url": "https://ast.wikipedia.org/wiki?curid=14133", "title": "Llista d'asteroides/49901\u201350000", "text": ""}
{"id": "14135", "revid": "43102", "url": "https://ast.wikipedia.org/wiki?curid=14135", "title": "Madagascar", "text": "Madagascar ye una naci\u00f3n y la islla m\u00e1s grande d'\u00c1frica asitiada nel Oc\u00e9anu \u00cdndicu, frente la costa sureste del continente, a l'altor de Mozambique. Ta dixebrada del restu del continente pela canal de Mozambique. Hai que rescamplar qu'antiguamente la islla s'alcontraba xuncida al continente africanu, del que se separt\u00f3, lo que fizo que l'aisllamientu orixin\u00e1u por mor d'esta dixebra seya la causa de la conservaci\u00f3n nel so territoriu d'una bayura d'especies \u00faniques nel mundu.\nHistoria.\nEl primer afincamientu humanu ye probatiblemente del sieglu IV o poco enantes, en cualaquier casu nun hai pruebes de qu'hubiere presencia humana dalguna enantes de la d\u00f3mina vulgar cristiana. Los ancestros de los malgaxes d'angua\u00f1o aportaron dende Indonesia, y poro, los nativos conserven rasgos asi\u00e1ticos, vezos t\u00edpicos del sureste d'Asia y una llingua del tueru malayo-polinesiu. Con ellos tami\u00e9n aportaron los sos animales dom\u00e9sticos, ente los que rescampla'l ceb\u00fa, y poco depu\u00e9s de la so arribada desanici\u00e1ronse dellos animales end\u00e9micos de la islla, como'l l\u00e9mur xigante, el gochu formigueru de Madagascar y un hipop\u00f3tamu pigm\u00e9u asemey\u00e1u al que s'alcuentra angua\u00f1o n'\u00c1frica occidental. Darr\u00e9u hebo migraciones bant\u00faes dende'l continente que se fondieron cola poblaci\u00f3n llocal, sobremanera na parte este de la islla. A entamos de la Ed\u00e1 Media aportaron los primeros comerciantes perses y haza l'a\u00f1u 1000, los \u00e1rabes. Frutu de la so estancia ye'l que na parte norte de la islla se prautique g\u00fcei l'Islam.\nEl primer contautu colos europeos prod\u00faxose en 1500, cuando'l portugu\u00e9s Diogo Dias acolumbr\u00f3 la islla na so ruta haza la India. Demientres los dos sieglos vinientes, Portugal, Gran Breta\u00f1a y Francia tentaron afincase na costa, pero foron espulsaos pola resistencia de los nativos, qu'a fines del sieglu XVII taben xun\u00edos baxu'l reinu d'Imerina, con bas na meseta central. A la fin, los franceses algamaron el so env\u00eds de construyir bases comerciales nes costes malgaxes, unes vegaes pola fuercia y otres diplom\u00e1ticamente, a fines del sieglu XVIII. Demientres les Guerres Napole\u00f3niques, el rei Radama I d'Imerina p\u00fanxose del llau de los brit\u00e1nicos, que xorrecieron la so influyencia na islla a costa de los franceses y entrenaron a los nativos nel usu d'armes modernes. Sicas\u00ed, a la muerte de Radama I en 1828 persigui\u00f3se a los brit\u00e1nicos, incluy\u00edos los misioneros. Demientres el rein\u00e1u de Radama II (1861-1863) introduci\u00e9ronse una serie reformes modernizadores y Madagascar s'abri\u00f3 al contautu con franceses y brit\u00e1nicos, lo que caus\u00f3 que los seutores m\u00e1s tradicionalistes achuquinaren al rei y dieren marcha atr\u00e1s a los cambeos. Francia anexon\u00f3se la islla por completu en 1895 tres derrotar a la reina Ranavalona III. \u00c9sta exili\u00f3se un a\u00f1u depu\u00e9s, al tiempu que s'instituy\u00eda un mandatu militar franc\u00e9s y Madagascar yera proclamada colonia francesa.\nY\u00e1 en 1916 los franceses tuvieron problemes coles organizaciones secretes nacionalistes, pero llograron caltener l'orde. Francia nam\u00e1i perdi\u00f3'l control de la islla demientres 1942, cuando los brit\u00e1nicos la ocuparon por mieu a que Xap\u00f3n se fixera con Madagascar. En 1943 foi entregada a la Francia llibre, y en 1946 dex\u00f3 de ser colonia y convirti\u00f3se en territoriu d'ultramar franc\u00e9s. Esto nun torg\u00f3 qu'al a\u00f1u viniente espa\u00f1ase una revuelta que forci\u00f3 a Francia a convocar eleiciones na islla, que ganaron los independentistes moderaos. En 1960, Madagascar independiz\u00f3se dafechu de Francia y instituy\u00f3se una rep\u00fablica baxo'l gobiernu de Philibert Tsiranana, l\u00edder del Part\u00edu Socialdem\u00f3crata.\nEn 1975 hebo un g\u00fcelpe d'est\u00e1u militar que punxo'l gobiernu en manes del Capit\u00e1n de Fragata Didier Ratsiraka, que gobern\u00f3 con pu\u00f1u de fierru hasta qu'en 1992 les presiones populares oblig\u00e1ron-y a designar un gobiernu de transici\u00f3n a la democracia. Ratsiraka foi derrot\u00e1u nes eleiciones presidenciales de 1993 por Albert Zafy, pero gan\u00f3 les llexislatives que se celebraron al empar. La situaci\u00f3n de tensi\u00f3n ente los partidarios de Ratsiraka y el gobiernu de Zafy llev\u00f3 a la destituci\u00f3n d'esti \u00faltimu pol parllamentu en 1996, siendo sustituy\u00edu por Norbert Ratsirahonana. \u00c9sti yera un collaborador aver\u00e1u de Zafy que gobern\u00f3 baxo la so solombra hasta les eleiciones de 1997, nes que Ratsiraka f\u00edxose de nuevo col poder.\nDidier Ratsiraka conservar\u00eda'l poder hasta les eleiciones presidenciales d'avientu de 2001, cuando tres d'unos resultaos controvert\u00edos, el so rival, el hasta ent\u00f3s alcalde d'Antananarivo Marc Ravalomanana declar\u00f3se ganador por mayor\u00eda absoluta de la primera vuelta de les eleiciones, acusando de fraude al gobiernu, qu'espublizara unos resultaos que fac\u00eden necesaria una segunda vuelta.\nLa tensi\u00f3n de la primera metada del a\u00f1u 2002 lleg\u00f3 a menaciar cola posibilid\u00e1 d'una guerra civil. La socied\u00e1 y el propiu ex\u00e9rcitu malgaxes dividi\u00e9ronse en dos, cola capital Antananarivo convertida en basti\u00f3n de Ravalomanana, mentantu Ratsiraka dirix\u00eda un gobiernu na ciud\u00e1 costera de Toamasina. La comunid\u00e1 internacional fixo diversos llamamientos al di\u00e1logu y a la calma. Ravalomanana algam\u00f3 afitar el so poder, mentantu Ratsiraka diba perdiendo sofitos. En xunu de 2002, dellos pa\u00edses como Estaos Xun\u00edos, Suiza y Noruega reconoc\u00eden y\u00e1'l gobiernu de Ravalomanana. Otros pa\u00edses europeos esperaron la decisi\u00f3n final de Francia que, a entamos de xunetu, y\u00e1 se dirix\u00eda p\u00fablicamente a Ravalomanana como \"presidente de Madagascar\". La reconocencia internacional confirm\u00f3'l poder de Ravalomanana, y Ratsiraka fux\u00f3 a la fin del pa\u00eds, refux\u00e1ndose en Francia.\nDende la consolidaci\u00f3n del poder por parte de Marc Ravalomanana, el pa\u00eds algam\u00f3 unes cotes peraltes de xorrecimientu econ\u00f3micu, sofit\u00e1u por aides percuantioses d'instituciones internacionales como'l Bancu Mundial.\nOrganizaci\u00f3n pol\u00edticu-alministrativa.\nDende 1946 Madagascar taba dividida en seis provincies. En 2004 aprobose una nueva divisi\u00f3n de la islla en 22 rexones (\"faritra\") que, tres de la disoluci\u00f3n de les provincies anteriores aprobada en referendu en 2007, son angua\u00f1o les sodivisiones de m\u00e1s altu nivel alministrativu de la islla. Eses rex\u00f3nes sodiv\u00eddense, a la vez, en 119 distritos, 1.579 comunes y 17.485 \"fokontany\".\nXeograf\u00eda.\nMadagascar ye una islla (la m\u00e1s grande d'\u00c1frica y la cuarta m\u00e1s grande del mundu) que s'alcuentra arodiada dafechu pel oc\u00e9anu \u00cdndicu. Ta separtada del restu del continente pola canal de Mozambique. Hai que rescamplar qu'hai munchos a\u00f1os Madagascar s'alcontraba xunida al continente, del que se separt\u00f3, lo que fizo que l'aisllamientu orixin\u00e1u por mor d'esta separtaci\u00f3n seya l'art\u00edfiz de la conservaci\u00f3n en territoriu malgaxe de multit\u00fa d'especies \u00faniques nel mundu.\nEcolox\u00eda.\nWWF divide la islla de Madagascar en 7 ecorexones:\nToes elles t\u00e1n incluy\u00edes na llista Global 200, agrupaes en \nDemograf\u00eda.\nLa poblaci\u00f3n malgaxe ye predominantemente un entemec\u00edu d'orixe polinesiu y africanu. \nInvestigaciones recientes suxeren que la islla tuvo despoblada hasta l'arribada de navegantes polinesios, aproximadamente nel sieglu I de la nuesa era, al travi\u00e9s del sur de la India y del este d'\u00c1frica, d'onde alquir\u00eden muyeres y esclavos africanos. Migraciones posteriores tanto del Pac\u00edficu como d'\u00c1frica, consolidaron esti orixinal mestu, y xurdieron 18 grupos tribales estremaos. Los xeitos polinesios son m\u00e1s predominantes nes persones qu'habitan na fastera central de la islla, los Merina (3 millones de persones) y los Betsileu (2 millones). Los habitantes de les costes son d'orixe africanu.\nLos grupos costeros m\u00e1s grandes son los Betsimisaraka (1,5 millones) y los Tsimihety y Sakalava (700.000 persones ca\u00fan).\nL'idioma ye d'orixe malayo-polinesiu y se fala en tola islla. El franc\u00e9s, antiguu idioma colonial, ta tami\u00e9n perestend\u00edu.\nLa mayor parte de la poblaci\u00f3n sigue pr\u00e1utiques relixoses tradicionales, qu'enfaticen les venceyes ente la vida y la muerte, na creyencia de que la muerte los xune a los sos ancestros nel rangu de divinid\u00e1 y que los ancestros t\u00e1n perinteresaos nel dest\u00edn de los sos descendientes vivos. Esta comuni\u00f3n espiritual ye celebrada polos Merina y los Betsileo pente medies la pr\u00e1utica del \"famadihana\" o \"regresu de la muerte\". Nesti ritual, los restos de los parientes son estray\u00edos de la tumba familiar, envueltos en nuevos sudarios de seda y puestos nuevamente na tumba siguiendo unes ceremonies festives nel so honor. \nCerca del 45% de la poblaci\u00f3n consta de cristianos, divid\u00edos en forma igual ente cat\u00f3licos romanos y protestantes. Tami\u00e9n dase'l sincretismu ente los estremaos cultos, polo que los pastores asisten a ritos de famadihana y los creyentes bendicen a los sos muertos enantes d'entamar colos rituales d'entierru tradicionales."}
{"id": "14136", "revid": "28171", "url": "https://ast.wikipedia.org/wiki?curid=14136", "title": "Inzar", "text": "Inzar ye un coleutivu que vien de la xunificaci\u00f3n del Movemento Comunista de Galicia y de la Liga Comunista Revolucionaria de Galicia que se constituy\u00f3 en part\u00edu pol\u00edticu en 1991 llig\u00e1u a Izquierda Alternativa. En 1993 integr\u00f3se nel BNG, siempres tuvo pocu pesu cuantitativu dientro d\u00e9l, ten\u00eda 234 militantes (2002) y fin\u00f3 por convertise nun coleutivu nel sen del BNG. Xes\u00fas Veiga Bux\u00e1n, que foi diput\u00e1u nel Parllamentu de Galicia, ye'l so dirixente m\u00e1s conoc\u00edu."}
{"id": "14137", "revid": "28171", "url": "https://ast.wikipedia.org/wiki?curid=14137", "title": "Galicia Ceibe", "text": "Galicia Ceibe foi una organizaci\u00f3n indepedentista d'izquierdes impulsada pol Partido Galego do Proletariado (PGP) en 1980 como'l so frente d'actuaci\u00f3n pol\u00edtica. Tras a disoluci\u00f3n do PGP en 1981, Galicia Ceibe ocupar\u00e1'l so espaciu pol\u00edticu, la independencia plena sin escluyir la denomada \"llucha armada\". En 1982 foi una de les fuercies que dio orixe al BNG pero dex\u00f3lu a los pocos meses por diferencies na estratexa eleutoral a siguir.\nNes eleiciones de 1983 form\u00f3 xunto al PCOE ya independentes les Candidaturas de Unidade Popular. Delantre los malos resultados Xos\u00e9 Lu\u00eds M\u00e9ndez Ferr\u00edn prop\u00f3n a finales del a\u00f1u na \"VI Asemblea Nacional\" la autodisoluci\u00f3n de la organizaci\u00f3n lo que ye refugao pola mayor\u00eda. Nesa Asemblea decidi\u00f3se camudar de nome a Galiza Ceive-OLN y adoutar la ortograf\u00eda reintegracionista.\nLa organizaci\u00f3n dio soporte ideol\u00f3xicu al Ex\u00e9rcito Guerrilheiro do Povo Galego Ceive.\nEn 1988 xunto'l Part\u00edu Comunista de Liberaci\u00f3n Nacional, escisi\u00f3n da Uni\u00f3n do Povo Galego form\u00f3 la Frente Popular Galega, integra a otru grupu que formaba parte de la FPG procedente del PCLN, los Grupos Independentistas Galegos form\u00e1u por universitarios da USC, al a\u00f1u siguinte Galiza Ceive-OLN decide dexar la organizaci\u00f3n por diferencies na estratexia la organizaci\u00f3n y autodis\u00f3lvi\u00f3se pa formar a Assembleia do Povo Unido"}
{"id": "14138", "revid": "81864", "url": "https://ast.wikipedia.org/wiki?curid=14138", "title": "RSS", "text": "RSS ye un subconxuntu de \"dialeutos\" XML que sirven p'agragar conten\u00edu o \"Web syndication\" pudiendo ser accesible por xestores/sitios d'agregaci\u00f3n. \u00dasase principalmente en sitios web de noticies y blogues.\nL'abreviatura RSS \u00fasase pa referise a los patrones que vienen darr\u00e9u:\nLa teunolox\u00eda RSS permiti a los usuarios de la internet apuntase en sitios web que semienten \"feeds\" (fontes) RSS. Polo normal son sitios web que s'actualicen o cambien de conten\u00edu regularmente. PA ello, util\u00edcense Feeds RSS que reciben estes actualizaciones, d'esta manera l'usuariu ta permanentemente inform\u00e1u de les actualizaciones de los sitios web a los que ta subscritu ensin que tenga que los visitar un a un.\nLos feeds RSS ufierten conten\u00edu web o res\u00famenes d'esti conten\u00edu xunto colos enllaces a les versiones completes d'esi conten\u00edu, am\u00e1s d'otros metadatos. Esta informaci\u00f3n entr\u00e9gase como un archivu XML nom\u00e1u \"RSS feed\", \"webfeed\", o canal RSS.\nDende que se implant\u00f3 esta teunolox\u00eda en dellos sitios web vienen usando esti iconu pa referenciar l'usu de RS xunto col indicativu de XML . L'iconu m\u00e1s extend\u00edu pa representar l'usu de RSS foi algam\u00e1u nun alcuerdu ente la Fundaci\u00f3n Mozilla (que desenvuelve'l restolador web Firefox, que ven\u00eda mand\u00e1ndose esti iconu) con Microsoft pa la versi\u00f3n m\u00e1s reciente del so propiu restolador web, l'Internet Explorer 7. Depu\u00e9s Flock, otru restolador que tien como base'l Firefox inda en desenvolvimientu, tami\u00e9n se mand\u00f3 d'esti iconu. El sitiu web [ http://feedicons.com/ Feed Icons] distribuye de baldre l'iconu en dellos formatos pa que los usuarios puedan referenciar l'usu de teunolox\u00eda RSS nes sos p\u00e1xines web.\nUsos.\nLa sindicaci\u00f3n de conten\u00edos con RSS ye d'usu xeneraliz\u00e1u na comunid\u00e1 de blogues pa compartir conten\u00edos de testus o archivos multimedia. Nel a\u00f1u 2000, l'usu de canales RSS difundi\u00f3se dafechu nes grandes empreses de noticies como Reuters, CNN, y la BBC. Estes empreses permit\u00eden que otros sitios web incorporase les sos noticies y res\u00famenes per aciu d'alcuerdos d'usu. Nel casu asturianu'l primer mediu qu'implement\u00f3 canales RSS foi Asturnews] mand\u00e1ndose d'una llicencia Creative Commons, otros medios como La Voz de Asturias o El Comercio Digital implementaron esta teunolox\u00eda na segunda parte del a\u00f1u 2006. La Xunta pola Defensa de la Llingua Asturiana implement\u00f3 estes canales nel so nuevu web, a mediaos del 2005. Les canales RSS tienen n'actualid\u00e1 munch\u00edsimos usos, dende'l marketing, bug-reports, y cualesquier otra activid\u00e1 que tenga actualizaciones o publicaci\u00f3n constante de conten\u00edos. Ye normal alcontrar canales RSS nos sitios m\u00e1s importantes del web, y tami\u00e9n nos m\u00e1s peque\u00f1os.\nUn xestor de sindicaciones o agregador ye a probar los sitios web con RSS pa los sos usuarios y informar de les actualizaciones. Estes aplicaciones son programes independientes o extensiones de los restoladores web y xestores de corr\u00e9u electr\u00f3nicu. Hai delles versiones que se manden del web pa xestionar estes sindicaciones.\nLos llectores RSS na web nun necesiten de ning\u00fan software que mande los feeds de los usuarios contra cualesquier ordenador con accesu web. Dellos d'estos agregadores xunten canales RSS con otres canales. Por exemplu: agregando delles entraes rellacionaes con f\u00fatbol de canales de deportes, y faciendo un nuevu de futbol.\nNos sitios web los feeds RSS m\u00e1ndense davezu d'un rect\u00e1ngulu roxu, coles lletres XML o RSS.\nEscritura MIME: codice_1\nComo funciona.\nNel archivu RSS adx\u00fantense delles informaciones como'l t\u00edtulu, la p\u00e1xina web del conten\u00edu, data, autor, y un resume, de les \u00faltimes actualizaciones del sitiu que tas agregando.\nCada vez que heba conten\u00edu nuevu l'archivu RSS actual\u00edzase, y adxunta les modificaciones.\nEl RSS ye un formatu estandariz\u00e1u mundialmente, funciona gracies al llinguaxe XML (Extensible Markup Language), y \u00e7usase pa compartir conten\u00edos web. Permiti, por exemplu, que l'alministrador d'un sitiu web de noticies faga un archivu XML coles \u00faltimes noticies asoleyaes, cola fin que llegue lo primero posible a los sos llectores. Esti archivu ye posible de lleelu con cualesquier pres\u00e9u que sea quien a entender el formatu XML del RSS.\nHist\u00f3ricu.\nEnantes de les canales RSS, hab\u00eda dellos formatos asemeyaos pa la sindicaci\u00f3n de conten\u00edos, pero ning\u00fan d'ellos algam\u00f3 la popularid\u00e1 abondo o sigue n'usu. La principal raz\u00f3n d'esto ye que la mayor\u00eda d'ellos funcionaba como un serviciu.. Por exemplu, en 1997 Microsoft cre\u00f3'l Channel Definition Format pa un recursu que llam\u00f3 Canal Activu d'Internet Explorer 4.0, y qued\u00f3 en m\u00e1s o menos popular.\nRDF Site Summary, la primer versi\u00f3n de RSS foi implementada por Dan Libby de Netscape en marzu de 1999 pal so usu en \"My Netscape\". Esta versi\u00f3n conoci\u00f3se como RSS 0.9. En xuneto de 1999, en rempuesta a dellos comentarios y suxerencies, Libby desenvolvi\u00f3 un prototipu que llam\u00f3 RSS 0.91 (con RSS significando Rich Site Summary), simplificando tami\u00e9n el formatu.\nEl RSS (\"Really Simple Syndication\") ye un descendiente de RDF (\"Resource Description Framework\") y sigui les especificaciones del W3C pa RDF, que ye f\u00edu del XML (\"Extensible Markup Language\"), que pola so parte ye f\u00edu del SGML (\"Standard Generalized Markup Language\").\nDe xeitu m\u00e1s cenciello, RSS ye un estandar que se basa en XML que permiti distribuir conten\u00edu en tiempu real, usando agregadores (\"Programes que descarguen y ense\u00f1en noticies recib\u00edes con RSS\").\nUtilid\u00e1.\nXeneralizando, permite recibir rapidamente noticies o informaci\u00f3n, sincronizaes colos creadores de conten\u00edu, gracies a que'l formatu de los datos te textu simple.\nSirvi pa recibir un llist\u00e1u de actualizaciones de sitios web seleccionaos, nel mesmu momentu nel qu'esto pase. Ye mui usao en sitios de previsi\u00f3n del tiempu, informaci\u00f3n de tr\u00e1fico, informaci\u00f3n econ\u00f3mica y blogues. Gmail (Serviciu de corr\u00e9u electr\u00f3nicu de Google) tami\u00e9n se manda de RSS nel so funcionamientu. Fontes RSS pueden alcontrase en direutorios como [ http://www.rssfeeds.com.br www.rssfeeds.com.br]\nComo usar.\nPa usar RSS, necesites un programa o xestor que sea quien a lleer archivos XML, creando un \u00edndiz de les actualizaciones de los sitios seleccionaos. Los restoladores web de \u00faltima xeneraci\u00f3n, como'l Firefox 2 tienen ente los sos preseos un xestor de RSS.\nLlist\u00e1u d'Agregadores.\nLlist\u00e1u de dellos preseos qu'agreguen conten\u00edu:\nLlist\u00e1u d'agregadores via navegador web.\nDellos de los restoladores web, tami\u00e9n son a inteerpretar correutamente los archivos XML.\nSites especializados.\nHai tami\u00e9n, sitios especializaos qu'agreguen conten\u00edu remotamente.\nLa ventaxa principal d'estos sitiosv remotos ye que dende cualesquier ordenador con accesu a internet, l'usuariu tien accesu a tolos sos feeds subscritos, ensin necesitar instalar software en cada ordenador que vaiga usar. \nLos principales servicios de agregaci\u00f3n son:"}
{"id": "14139", "revid": "37624", "url": "https://ast.wikipedia.org/wiki?curid=14139", "title": "GalEusCa", "text": "GalEusCa ye una colligaci\u00f3n eleutoral centrista formada pol Bloque Nacionalista Galego (BNG), el Partido Nacionalista Vasco (PNV/EAJ) y Converg\u00e8ncia i Uni\u00f3 (CiU) pa les eleiciones al Parllamentu Europ\u00e9u de 2004.\nEl so nome ye'l acr\u00f3nimu de los tres pa\u00edses representaos por estos tres part\u00edos pol\u00edticos, respeutivamente: Galicia, Euskadi y Catalu\u00f1a.\nEl Partido Nacionalista Canario, nun form\u00f3 parte de la coalici\u00f3n pero pidi\u00f3'l votu pa ella."}
{"id": "14140", "revid": "37624", "url": "https://ast.wikipedia.org/wiki?curid=14140", "title": "Bandera d'Exiptu", "text": "La bandera nacional d'Exiptu foi adoptada'l 4 d'ochobre de 1984. Ye una bandera compuesta por tr\u00e9s franxes horizontales del mesmu tama\u00f1u de color bermeyu (la superior), blanca (la central) y prieta (la inferior). El color bermeyu alude a la hestoria'l pa\u00eds, ta adopt\u00e1u de la bandera que s'us\u00f3 demientres el sieglu XIX, pero l'orixe de los elementos d'esta bandera ye otomanu. El blancu representa la Revoluci\u00f3n de 1952 que permiti\u00f3 la deposici\u00f3n incruenta del rei Faruk I y que fin\u00f3 cola definitiva proclamaci\u00f3n de la Rep\u00fablica tres derrocar a Fuad II al a\u00f1u viniente. El color prietu simboliza la fin de la opresi\u00f3n qu'exerci\u00f3'l colonialismu brit\u00e1nicu sobre'l pueblu exipcianu. Na parte central de la bandera apaez represent\u00e1u, dientru de la franxa de color blanca, l'escudu d'Exiptu."}
{"id": "14142", "revid": "37624", "url": "https://ast.wikipedia.org/wiki?curid=14142", "title": "Escudu d'Exiptu", "text": "L'escudu d'Exiptu foi adopt\u00e1u en 1958 demientres la fechura de la Rep\u00fablica \u00c1rabe Xunida. Ye una aigla d'oru aclariada de sable que sosti\u00e9n sobro'l so pechu un escudu colos colores de la bandera nacional colocaos en palu. L'aigla reposa sobro una cinta na que pue lleese'l denomatu oficial del pa\u00eds, escritu n'escritura c\u00fafica. \nLa figura (el soporte en terminolox\u00eda her\u00e1ldica) del aigla denomada \"Aigla de Salad\u00edn\", tien un dise\u00f1u bas\u00e1u nuna talla cola forma d'esti p\u00e1xaru rapaz esculpida nuna muria d'El Cairu pero l'usu del \"Aigla de Salad\u00edn\" nos emblemes del mundu isl\u00e1micu ye modernu."}
{"id": "14143", "revid": "28171", "url": "https://ast.wikipedia.org/wiki?curid=14143", "title": "Unid\u00e1 Rexonalista", "text": "La Unid\u00e1 Rexonalista (UR) foi una coalici\u00f3n asturiana de part\u00edos y independientes d'izquierda. Tuvo el so orixe na \"Comisi\u00f3n Gestora para una Candidatura Unitaria, Democr\u00e1tica y Regionalista\" d'entamos de 1977. \nFormaben esta comisi\u00f3n d'entamu: el \"Bloque de la Izquierda Asturiana (BIA)\" que yera una plataforma d'estrema izquierda liderada pol Movimientu Comunista d'Asturies y el Partido Socialista Popular de Asturias (PSPA) de calter socialista, reformista y m\u00e1s moder\u00e1u. Los or\u00edxenes del PSPA apunten en cierta manera a Democracia Socialista Asturiana de Pedro de Silva. El PSPA dexar\u00e1 les negociaciones dempu\u00e9s de participar tiempu abondo nelles dexando a BAI y a los promotores independientes ente ellos Xos\u00e9 Lluis Garc\u00eda Arias fundador de Conceyu Bable (Xuan Xos\u00e9 S\u00e1nchez Vicente, otru de los fundadores, yera dirixente del PSPA).\nResultaos eleutorales.\nNes eleiciones nin UR nin el PSPA algamen representaci\u00f3n. Uni\u00f3n Rexonalista tendr\u00eda un 1,88% de votu y el PSPA 7,3%. Poco dempu\u00e9s de los comicios Uni\u00f3n Rexonalista desapaecer\u00e1 y el PSPA enxertar\u00edase nel PSOE.\nCongresu de los diputaos.\nLos tres primeros llugares na candidatura al Congresu de los Diputaos fueron los siguientes: Aida Fuentes Concheso, Antonio Massip Hidalgo y Manuel Hevia Carriles."}
{"id": "14144", "revid": "43102", "url": "https://ast.wikipedia.org/wiki?curid=14144", "title": "Bandera de Liberia", "text": "La bandera de Liberia ye perasemeyada a la bandera d'Estaos Xun\u00edos. Dambes t\u00e1n compuestes por varies franxes roxes y blanques pero nel casu de la bandera de Liberia son once y na d'Estaos Xun\u00edos hai trece. Tami\u00e9n na bandera liberiana'l cuadrante d'arriba m\u00e1s aver\u00e1u al m\u00e1stil ye de color azul pero nam\u00e1i conti\u00e9n una estrella de cinco puntes blanca nel so interior.\nL'asemeyamientu cola bandera d'Estaos Xun\u00edos espeya que'l pa\u00eds se form\u00f3 con antiguos esclavos procedentes de los Estaos Xun\u00edos. Les once franxes representen a los once signatarios (firmantes) de la Declaraci\u00f3n d'Independencia de Liberia y los colores roxu y blancu simbolicen el coraxe y la escelencia moral. La estrella blanca ye l'elementu alusivu a la llibert\u00e1 obtenida polos antiguos esclavos sobro l'azul que simboliza, la tierra africana. \nLa bandera liberiana \u00fasase como bandera de comeniencia por numberosos barcos de tol mundu y\u00e1 que permite disponer de meyores condiciones fiscales y menores restricciones respeutu a otros pa\u00edses."}
{"id": "14145", "revid": "116", "url": "https://ast.wikipedia.org/wiki?curid=14145", "title": "Unidad del Pueblo", "text": "Unidad del Pueblo (UP), \"Unid\u00e1 del Pueblu\" n'asturianu ye un part\u00edu pol\u00edticu que tien como \u00e1mbitu territorial Canaries. El so ideariu pol\u00edticu ye d'izquierda ya independentista y les sos bases tan conformaes por trabayadores.\nHistoria.\nFoi fund\u00e1u en 1998 nel conceyu de Santa Luc\u00eda de Tirajana (Gran Canaria), por sectores procedentes de Uni\u00f3n del Pueblo Canario (UPC), Uni\u00f3n de Nacionalistas de Izquierda (UNI) y Frepic-Awa\u00f1ak.\nPosteriormente participar\u00eda nel proceso de confluencia de distintes corrientes y organizaciones que dar\u00eda llugar al surdimiento d'Alternativa Popular Canaria, llegando UP a sofitar a esti part\u00edu. Nel a\u00f1u 2005 surden diverxencies ente ambes organizaciones.\nUP angua\u00f1o cunta con un conceyal nel Ayuntamientu de Santa Luc\u00eda de Tirajana.\nIdeolox\u00eda.\nDef\u00ednese como un part\u00edu d'izquierdes, partidariu d'un sistema pol\u00edticu de calter socialista, y independentista, pues considera que'l Pueblu Canariu tien drechu al autodeterm\u00edn y a la independencia."}
{"id": "14146", "revid": "37624", "url": "https://ast.wikipedia.org/wiki?curid=14146", "title": "Escudu de Liberia", "text": "L'escudu d'armes de Liberia ye una modificaci\u00f3n del escudu de 1847. Nos sos s\u00edmbolos amuesa la historia del pa\u00eds. Un barcu truxo los colonos al pa\u00eds de palmeres, qu'ellos ficieron prosperar col ar\u00e1u y l'azad\u00f3n. El sol simboliza la llibert\u00e1, que la palomba pregona a tol mundu. Sobro l'escudu, n'ingl\u00e9s se llee (L'amor a la llibert\u00e1 tr\u00e1xonos equ\u00ed). Embaxu l'escudu leese'l nome del pa\u00eds: \u201cRepublic of Liberia\u201d (Rep\u00fablica de Liberia)."}
{"id": "14148", "revid": "43102", "url": "https://ast.wikipedia.org/wiki?curid=14148", "title": "Frepic-Awa\u00f1ak", "text": "El Frente Popular de las Islas Canarias o FREPIC-AWA\u00d1AK ye un part\u00edu pol\u00edticu d'izquierdes que busca la independencia de Canaries d'Espa\u00f1a. \nEl so congresu constituyente foi en mayu de 1986. El FREPIC-AWA\u00d1AK f\u00f3rmase cola confluencia d'organizaciones pol\u00edtiques minoritaries como la Organizaci\u00f3n para los Comunistas Canarios (OCC), o el PRAIC (Partido Revolucionario Africano de las Islas Canarias, organizaci\u00f3n pol\u00edtica procedente del Partido de los trabajadores Canarios (PTC), brazu pol\u00edticu del MPAIAC). \nCongresu constituyente.\nNel congresu constituyente celebr\u00e1u en 1986 fal\u00f3se de superar lo que consideraben \"errores de la Uni\u00f3n del Pueblo Canario\", y constit\u00fayense en \"l'embri\u00f3n d'esi gran movimientu popular que nos llevar\u00e1 hasta la \"Rep\u00fablica Popular Canaria\", unificando nel trescursu de la llucha a les clases y sectores populares canarios que tan, oxetivamente, en contra del dominiu colonial y pola independencia pol\u00edtica total, refugando abiertamente y \u00aba priori\u00bb cualesquier salida autonomista, a\u00fan d' aquelles que se proclamen como \u00abpasos\u00bb previos al autodeterm\u00edn y la independencia\", definiendo al FREPIC como \"una organizaci\u00f3n popular, en tanto y en cuanto aspira a ser frente de mases y non una \u00e9lite revolucionaria.\".\nTrayeutoria.\nEl FREPIC-AWA\u00d1AK nunca lleg\u00f3 a tener representaci\u00f3n pol\u00edtica. Los meyores resultaos eleutorales d'esta organizaci\u00f3n fueron nes eleiciones al Sen\u00e1u de 1996, nes qu'algam\u00f3 cerca de 5.000 votos. De magar esti momentu'l FREPIC-AWA\u00d1AK nun torn\u00f3 a presentase a les eleiciones.\nNos a\u00f1os \u00faltimos, tres esperimentar delles escisiones y abandonos de la formaci\u00f3n, el FREPIC-AWA\u00d1AK vien faciendo una pol\u00edtica d'averamientu a Marruecos (faciendo dures cr\u00edtiques al Frente Polisariu), y tanto dende la derecha como dende otros sectores del independentismu acusaselos de tar financiada pola monarqu\u00eda marroquina. Tami\u00e9n dende distintos sectores pol\u00edticos se\u00f1\u00e1lase una derechizaci\u00f3n nos plantegamientos d'esti part\u00edu. \nAngua\u00f1o'l FREPIC-AWA\u00d1AK ta encadarm\u00e1u na islla de Gran Canaria.\nEl secretariu xeneral del FREPIC-AWA\u00d1AK ye Tom\u00e1s Quintana."}
{"id": "14150", "revid": "116", "url": "https://ast.wikipedia.org/wiki?curid=14150", "title": "Endavant", "text": "Endavant-Organitzaci\u00f3 Socialista d'Alliberament Nacional (Alantre-Organizaci\u00f3n Socialista de Lliberaci\u00f3n Nacional) ye una organizaci\u00f3n pol\u00edtica d'izquierda, nacionalista catalana cuyo \u00e1mbitu d'actuaci\u00f3n son los denomaos Pa\u00edses Catalanes (Pa\u00efsos Catalans). Los sos son la independencia y unificaci\u00f3n de los Pa\u00edses Catalanes, y el socialismu. \nSurdi\u00f3 en xunetu de 2001 tres la disoluci\u00f3n de la Plataforma per la Unitat d'Acci\u00f3 (Plataforma pola Unid\u00e1 d' Aici\u00f3n)."}
{"id": "14151", "revid": "43102", "url": "https://ast.wikipedia.org/wiki?curid=14151", "title": "Bandera de Madagascar", "text": "La bandera nacional de Madagascar foi adoptada'l 14 d'ochobre de 1958, dos a\u00f1os enantes de la independencia, mentantu Madagascar preparaba un referendu sobro'l so estatus na Comunid\u00e1 Francesa.\nLos colores de la bandera representen la hestoria de Madagascar, el so naguar pola independencia y les sos clases tradicionales. El bermeyu y el blancu yeren los colores del Reinu de Merina, que sucumbi\u00f3 \u00e9nte Francia en 1896. Yeren usaos na bandera de la \u00faltima monarca de Merina, la reina Ranavalona III. Puen indicar los or\u00edxenes \u00e9tnicos del pueblu malgaxe nel Sureste Asi\u00e1ticu, y tami\u00e9n apaecen na bandera d'Indonesia. El verde yera'l color de los Hova, la clas predominante de campesinos plebeyos, que desempe\u00f1\u00f3 un importante papel na axitaci\u00f3n escontra Francia y nel movimientu independentista."}
{"id": "14152", "revid": "37624", "url": "https://ast.wikipedia.org/wiki?curid=14152", "title": "Escudu de Madagascar", "text": "El sellu oficial de Madagascar ye de 1993. Ye un discu dor\u00e1u qu'amuesa nel so centru'l mapa de Madagascar sobro fondu plati\u00e1u. Na so parte superior repres\u00e9ntense en forma estilizada \u00e1rboles Ravenala y sobro los \u00e1rboles el lema \"Republikan'i Madagasikara\" (Rep\u00fablica de Madagascar). Na parte d'abaxo hai una tiesta de g\u00fce bermeya sobro campos d'arroz. Baxo ellos una espiga d'arroz a cada llau del llema en malgaxe \"Tanindrazana, Fahafahana, Fandrosoana\" (Patria, Llibert\u00e1, Progresu)."}
{"id": "14153", "revid": "43102", "url": "https://ast.wikipedia.org/wiki?curid=14153", "title": "Pa\u00edses catalanes", "text": "Pa\u00edses Catalanes (en catal\u00e1n \"Pa\u00efsos Catalans\") ye'l t\u00e9rminu aplic\u00e1u por dellos pa denomar los territorios nos que se fala catal\u00e1n o valencianu. Ye un t\u00e9rminu an\u00e1logu al de francofon\u00eda o hispanoam\u00e9rica, utiliz\u00e1u pa identificar territorialmente la presencia d'una comunid\u00e1 lling\u00fc\u00edstica dixebrada n'estremaes partes de pa\u00edses o rexones. Esisten, d'esta miente, otros denomatos alternativos como Pa\u00edses de Llingua Catalana. D'otra miente'l t\u00e9rminu toma un cariz pol\u00edticu na ideolox\u00eda que defende la esistencia d'una naci\u00f3n cultural sofitada en dicha comunid\u00e1 lling\u00fc\u00edstica y el so autodeterm\u00edn como pasu p'algamar un est\u00e1u de so y dixebr\u00e1u. A esto se-y conoz como pancatalanismu.\nEl conxuntu de la presencia territorial de la comunid\u00e1 lling\u00fc\u00edstica catalana ta form\u00e1u por:"}
{"id": "14154", "revid": "43102", "url": "https://ast.wikipedia.org/wiki?curid=14154", "title": "Malaui", "text": "La Rep\u00fablica de Malaui o simplemente Malaui (n'ingl\u00e9s Republic of Malawi; en chichewa Dziko la Mala\u0175i) ye un pa\u00eds ensin salida al mar que s'asitia al Sureste d'\u00c1frica. Llenda al noroeste con Zambia, al oeste, sur y este con Mozambique y al noreste con Tanzania; ta separt\u00e1u de los dos caberos pa\u00edses pol llagu Malaui. El top\u00f3nimu del pa\u00eds, que na \u00e9poca de la colonizaci\u00f3n brit\u00e1nica yera nom\u00e1u Nyasaland, vi\u00e9n-y del d'una de les tribus chewa qu'habitaben la zona, los Maravi. Tien una estensi\u00f3n de 118.484 km\u00b2 y una poblaci\u00f3n estimao (2009) de 15.028.757 habitantes. La so capital ye Lilong\u00fce (902.388 habitantes en 2009), magar que la ciud\u00e1 m\u00e1s poblada hasta va pocos a\u00f1os yera Blantyre (732.518 habitantes en 2008), la capital econ\u00f3mica del pa\u00eds.\nEl so territoriu foi pobla\u00fa demientres el sieglu X, y se caltuvo independiente de les potencies coloniales hasta 1891. Nesi a\u00f1u llegaron los ingleses, que dirixeron el pa\u00eds hasta 1964. Tres la independencia el pa\u00eds convirti\u00f3se nun est\u00e1u unipartidista dirix\u00edu por Hastings Banda, nom\u00e1u presidente vitaliciu en 1971 y espuls\u00e1u del poder en 1994. L'actual presidente ye, dende 2004, Bingu wa Mutharika, y angua\u00f1o el pa\u00eds tien un sistema de gobiernu democr\u00e1ticu y multipartidista.\nMalaui ye \u00fan de los pa\u00edses con mayor densid\u00e1 de poblaci\u00f3n del mundu, y tami\u00e9n \u00fan de los menos desarrollaos. Su econom\u00eda basase principalmente na agricultura, y la mayor\u00eda la poblaci\u00f3n vive nel campu. La so precaria situaci\u00f3n fai que'l pa\u00eds dependa grandemente de l'axuda foriata pa cubrir les sos necesidaes b\u00e1siques. Esa axuda, que'l gobiernu dirixe, a lo menos dende 2005, a ameyorar los servicios b\u00e1sicos (educaci\u00f3n, sal\u00fa, proteici\u00f3n y la proteici\u00f3n del h\u00e1bitat) y a potenciar el crecimientu econ\u00f3micu pa tentar de convertise nun pa\u00eds financieramente independiente, parez tar dando resultaos nos caberos a\u00f1os. Pese a ello la esperanza de vida ye perbaxa, y hai una tasa peralta de mortalid\u00e1 infantil y una prevalencia del SIDA preocupante, que ta afectando negativamente la riqueza del pa\u00eds pola perda de manu d'obra que provoca. \nEn cuantes a la composici\u00f3n de la so poblaci\u00f3n, conviven nel pa\u00eds xentes de munchos grupos tribales africanos distintos con persones d'orixe europ\u00e9u y asi\u00e1ticu. F\u00e1lense delles lling\u00fces aut\u00f3ctones (destaca'l chichewa, fal\u00e1u pol 57% de la poblaci\u00f3n), y ami\u00e9stense nel pa\u00eds xentes de distintes confesiones cristianes (80% de la poblaci\u00f3n, con mayor\u00eda de cat\u00f3licos y presbiterianos) con musulmanes (13% de la poblaci\u00f3n) y dalgunos xud\u00edos, bah\u00e1'i y hind\u00fas. Los enfrentamientos ente los distintos grupos \u00e9tnicos yeren frecuentes anta\u00f1o, pero el conceptu de la nacionalid\u00e1 Malauiesa parez que va afit\u00e1ndose na poblaci\u00f3n.\nHistoria.\nEsta zona d'\u00c1frica tuvo poblada a lo menos dende'l 8000 e.C., y s\u00e1bese que dellos reinos dominaron la zona y dempu\u00e9s foron desaniciaos por otros primero de que los portugueses aportaran al territoriu nel sieglu XVII. Tratantes d'esclavos ven\u00edos de Zanz\u00edbar pa\u00f1aben equ\u00ed a dalgunes de les sos v\u00edctimes nos a\u00f1os 40 del sieglu XIX; dio testimoniu d'ello David Livingstone cuando, en 1859, visit\u00f3'l territoriu.\nEn 1875 dellos misioneros escoceses s'asentaron nelli, gobernando partes del pa\u00eds por un tiempu. Concretamente hasta 1889, cuando Sir H.H. Johnston proclam\u00f3'l protector\u00e1u brit\u00e1nicu sobro lo qu'\u00e9l denom\u00f3 como \"Shire Highlands\". El nome cambi\u00f3 en 1891 pol de \"British Central Africa\"; en 1907 pas\u00f3 a llamase \"Nyasaland\", que yera'l nome que ten\u00eda cuando algam\u00f3 la so independencia en 1964.\nEn 1953 incorpor\u00f3se a la reci\u00e9n creada \"Central African Federation\", pero de mala gana. Lluch\u00f3 pol so derechu a la independencia, que-y lleg\u00f3 en 1964. El pa\u00eds camud\u00f3'l nome pol de Malaui, y el Dr. Hastings Banda convirti\u00f3se nel so primer Primer Ministru. Dos a\u00f1os dempu\u00e9s, en 1966, el pa\u00eds pas\u00f3 a ser oficialmente una rep\u00fablica; Banda convirti\u00f3se nel so presidente, con calter vitaliciu dende 1971. Celebr\u00e1ronse regularmente eleiciones al Parllamentu Nacional, pero tolos candidatos ten\u00eden de ser del \"Malawi Congress Party\", el part\u00edu \u00fanicu. Esti control\u00f3 la situaci\u00f3n hasta l'entamu de la d\u00e9cada de los 90. \nEn 1992 la oposici\u00f3n a esta situaci\u00f3n espollet\u00f3 enforma, y el cabezaleru de la oposici\u00f3n, Chakufwa Chilana, foi apres\u00e1u. Nin la presi\u00f3n violenta de la oposici\u00f3n nin la respuesta internacional, en forma de suspensi\u00f3n de l'ayuda humanitaria, consiguieron que les eleiciones de xunu d'esi a\u00f1u foran multipartidistes. Nostante, les algaraes continues, qu'empantanaben la vida del pa\u00eds, llevaron a Banda a celebrar un referendu n'ochobre d'esi a\u00f1u; de resultes del mesmu foi aprob\u00e1u el multipartidismu. A esti dio-y forma la nueva constituci\u00f3n, que diba ser provisional, aprobada en 1993. Nes eleiciones del a\u00f1u siguiente gan\u00f3'l \"United Democratic Front\", y el so cabezaleru Bakili Muluzi convirti\u00f3se'n presidente.\nDiba selo hasta 2004, cuando foi sustituy\u00edu pol Dr. Bingu wa Mutharika. Pero primero d'eso, el 18 de mayu de 1995, aprobose l'actual constituci\u00f3n, que consagr\u00f3 la divisi\u00f3n de poderes (llexislativu, executivu y xudicial) y la eleici\u00f3n de presidente y vicepresidente cada cinco a\u00f1os. Tami\u00e9n cada cinco a\u00f1os son elix\u00edos los 193 miembros del Parllamentu. \nMutharika foi reelix\u00edu nes eleiciones de mayu de 2009.\nPol\u00edtica.\nGobiernu.\nEl r\u00e9xime pol\u00edticu de Malaui ye una democracia multipartidista, y el so actual presidente ye Bingu wa Mutharika. La llei suprema del pa\u00eds ye la constituci\u00f3n aprobada el 18 de mayu de 1995, que diferencia tr\u00e9s poderes dientro del est\u00e1u: l'executivu, el llexislativu y el xudicial. El primeru incl\u00fai un presidente, que ye a la vez el xefe del est\u00e1u y el cabezaleru del gobiernu, dos vicepresidentes (primeru y segundu) y dellos ministros. El presidente, y el vicepresidente primeru con elli, son elix\u00edos cada cinco a\u00f1os. Puede haber, si quier el presidente, un segundu vicepresidente, pero tien que ser d'un part\u00edu pol\u00edticu distintu al de so. Los ministros son nomaos pol presidente, y pueden pertenecer o non a l'asamblea nacional.\nEl poder llexislativu ta represent\u00e1u por una Asamblea Nacional unicameral, con 193 miembros elix\u00edos cada cinco a\u00f1os. La constituci\u00f3n fala tami\u00e9n de la formaci\u00f3n d'un Sen\u00e1u de 80 miembros, pero nun esiste. Si lo hubiera, tendr\u00eden de tar representaos nelli los cabezaleros de les tribus del pa\u00eds, y tami\u00e9n representantes de distintos distritos xeogr\u00e1ficos del pa\u00eds y de grupos espec\u00edficos como les muyeres, los x\u00f3venes o los discapacitaos. El sistema xudicial sigue'l modelu ingl\u00e9s, y incl\u00fai un Tribunal Constitucional, un Tribunal Supremu, una Corte Suprema d'Apelaciones y dellos tribunales de rangu inferior.\nNel pa\u00eds esisten nueve part\u00edos pol\u00edticos. El que gobierna angua\u00f1o ye'l \"Democratic Progressive Party\" (DPP), y los principales part\u00edos de la oposici\u00f3n son el \"Malawi Congress Party\" (MCP) y el \"United Democratic Front\" (UDF). El votu ye universal pa tolos que tienen 18 a\u00f1os o m\u00e1s, y el presupuestu del gobiernu central del pa\u00eds pal a\u00f1u 2008 foi de 1.240 millones de d\u00f3lares.\nMalaui ta divid\u00edu alministrativamente en tr\u00e9s rexones (central, septentrional y meridional) que se sodividen en 28 distritos, que se sodividen otra vuelta en 110 entidaes alministratives menores. Toes eses estructures yeren gobernaes, de siempres, por alministradores rexonales y comisionaos de distritu nomaos pol gobiernu central. Sicas\u00ed, el 21 de payares de 2000 celebr\u00e1ronse les primeres eleiciones llocales, nes que'l UDF gan\u00f3'l 70% de los puestos de gobiernu que s'elex\u00eden. Taba previsto que se celebraran otres eleiciones en mayu de 2005, pero foron cancelaes pol gobiernu.\nEn febreru de 2005 el presidente Mutharika rompi\u00f3 col UDF y cre\u00f3'l so propiu part\u00edu, el DPP. Esti, que se vio reforz\u00e1u por personalidaes reformistes que s'averaron a elli dende los otros part\u00edos, lleva ganando desde 2006 les eleiciones. En 2008 Mutharika punxo en marcha reformes pa intentar iguar la gran corrupci\u00f3n que hai nel pa\u00eds, que llev\u00f3 a los tribunales a cinco de los principales dirixentes de la UDF. \nLes fuercies armaes de Malaui comp\u00f3nense d'ex\u00e9rcitu, marina y fuercia a\u00e9rea, con un total de 5.500 soldaos, 1.500 polic\u00edes paramilitares y 80 aviones (deng\u00fan d'ellos ye un caza de combate). La divisi\u00f3n naval del ex\u00e9rcitu tien la so s\u00e9 en Monkey Bay, a la vera del llagu Malaui.\nRellaciones esteriores.\nEl pa\u00eds tien una pol\u00edtica esterior pro-occidental, que se vio favorecida pola transici\u00f3n d'un est\u00e1u de part\u00edu \u00fanicu a un r\u00e9xime multipartidista. A resultes d'ella hebo un averamiento a los Estaos Xun\u00edos, que se concreta na marcha d'un bon garapiellu d'estudiantes Malawienses pa les universidaes d'aqu\u00e9l pa\u00eds y na apertura de delegaciones de delles instituciones d'Estaos Xun\u00edos (Cuerpu de Paz, Centru pal Control y Prevenci\u00f3n de les Enfermedaes, Axencia d'Estaos Xun\u00edos pal Desarrollu Internacional...) en Malaui. Am\u00e1s de con esi pa\u00eds, Malaui tien bones rellaciones diplom\u00e1tiques con otros pa\u00edses occidentales.\nEn cuantes a la rellaci\u00f3n colos otros pa\u00edses africanos, demientres l'apartheid el gobiernu Malawi\u00e9s caltuvo bones rellaciones colos gobiernos de la Rep\u00fablica Surafricana, lo que fizo m\u00e1s dif\u00edciles les sos rellaciones colos otros pa\u00edses d'\u00c1frica. Sicas\u00ed, dende'l fin del r\u00e9xime racista sudafricanu la situaci\u00f3n va normaliz\u00e1ndose. Arriendes d'ello, Malaui foi, dende 1985, llugar d'abellugu pa refuxaos de pa\u00edses como Mozambique y Ruanda. La llegada d'esos foriatos, d'una banda, nun foi bona pa la econom\u00eda del pa\u00eds, pero, por embargu, fizo que'l pa\u00eds recibiera sofitu econ\u00f3micu d'otros pa\u00edses (Estaos Xun\u00edos, Canad\u00e1, Alema\u00f1a, Islandia, Xap\u00f3n...) y instituciones (FMI, Bancu Mundial, Xuni\u00f3n Europea, Bancu Africanu de Desarrollu...). \nEl pa\u00eds ye miembru de la ONX (dende'l 1 d'avientu de 1964) y de la Xuni\u00f3n Africana, y tami\u00e9n de delles organizaciones internacionales de calter econ\u00f3micu (Fondu Monetariu Internacional, Bancu Mundial, Bancu Africanu de Desarrollu). El so enfotu declar\u00e1u en pol\u00edtica esterior ye'l de buscar la estabilid\u00e1 econ\u00f3mica y pol\u00edtica nel sur del continente al travi\u00e9s de la negociaci\u00f3n pac\u00edfica de los conflictos.\nEl presidente Mutharika ye, dende'l 31 de xineru de 2010, presidente de la Xuni\u00f3n Africana.\nDerechos humanos.\nAcordies col \"2006 Country Reports on Human Rights Practises\" del Departamentu d'Est\u00e1u de los Estaos Xun\u00edos, la situaci\u00f3n de los derechos humanos del pa\u00eds, nun siendo mui mala, presenta abondos casos de violaci\u00f3n de derechos en situaciones concretos. Seg\u00fan el informe, la polic\u00eda act\u00faa, delles veces, con muncha violencia, y la vida nes c\u00e1rceles ye enforma dura. Tami\u00e9n apaecen nel informe casos de detenciones por motivos pol\u00edticos, d'arrestos arbitrarios y de persones que pasen na c\u00e1rcel munchu tiempu esperando xuiciu. Am\u00e1s d'eses irregularidaes na actuaci\u00f3n gubernamental, t\u00e1n perestend\u00edes tami\u00e9n, na socied\u00e1, actitudes reprochables como l'abusu sexual de guajes y muyeres, el trabayu infantil, la violencia dom\u00e9stica, el tr\u00e1ficu de persones o la falta de respetu polos derechos de los trabayadores. Pese a ello, el gobiernu parez trabayar p'ameyorar esa situaci\u00f3n, y ten\u00eda aprobao reci\u00e9n, cuando s'espubliz\u00f3 l'informe, una llei escontra la violencia dom\u00e9stica. Tami\u00e9n hai nicios de que se ta entamando a lluchar seriamente escontra la corrupci\u00f3n. \nPor embargu, en 2010 la homosexualid\u00e1 ye inda illegal. En mayu d'esi a\u00f1u una pareya fue xulgada por esi delitu y condenada a 14 a\u00f1os de trabayos forzaos cad\u00fan. Nostante, la intervenci\u00f3n del secretariu xeneral de la ONX, Ban Ki-Moon, consigui\u00f3 que, dos semanas dempu\u00e9s, se-yos perdonara la pena.\nXeograf\u00eda.\nXeograf\u00eda f\u00edsica.\nMalaui ye un pa\u00eds continental del sureste d'\u00c1frica. Llenda con Zambia al noroeste, con Tanzania al noreste y con Mozambique al sur, suroeste y sureste. El Gran Valle del Rift percuerre'l pa\u00eds de norte a sur; nelli s'asienta'l llagu Malaui, el terceru mayor d'\u00c1frica. Esti, nom\u00e1u tami\u00e9n llagu Nyasa, ocupa'l 20% del territoriu malauianu. Tien un llargor de 587 km (365 milles) y un anchor de 84 km (52 milles) y ye nom\u00e1u, tami\u00e9n, poles sos mid\u00edes nel sistema imperial, \"Calendar Lake\" (llagu del calendariu).La superficie del llagu at\u00f3pase a 457 m sobro'l nivel de la mar, y la so fondura m\u00e1xima ye de 701 m; poro, hai partes d'elli que queden m\u00e1s de 200 m perbaxu del nivel de la mar. Nel so estremu meridional \u00f1az el r\u00edu Shire, que s'axunta col r\u00edu Zambeze 400 km m\u00e1s p'abaxu, en tierres de Mozambique. Nel sur del pa\u00eds hai otros dos llagos m\u00e1s peque\u00f1os, el llagu Malombe y el llagu Chilwa.\nAlredor del valle del Rift hai delles mesetes, con una altit\u00fa media d'ente 900-1.200 m. Destaquen ente elles: la meseta Nyika, al norte del pa\u00eds, con un altor mediu de 2.100 m y un cumal, el picu Nganda, de 2.605 m d'altor; y, al sur del llagu Malaui, la meseta de Shire, con un altor mediu de 914 m sobro'l nivel de la mar. At\u00f3pase nella el cumal cimeru del pa\u00eds: el picu Sapitwa, de 3.002 m d'altor.\nClima.\nEl clima de Malaui ye tropical, con una estaci\u00f3n lluviosa, de payares a abril, y otra, de mayu a ochobre, na que malpenes cae agua. La zona qu'arrodia'l llagu Malaui y el valle del Shire tienen, de setiembre a abril, un clima caldiu y h\u00famedu, con temperatures medies demientres el d\u00eda de 27-29\u00ba; la zona de Lilongwe tien un clima asemey\u00e1u, pero les temperatures nun son tan altes. El restu del pa\u00eds, pol so mayor altor sobro'l nivel de la mar, tien un ambiente m\u00e1s templ\u00e1u, con temperatures m\u00e1ximes de d\u00eda de 25\u00ba. Tocante a los meses del iviernu austral (xunu-agostu), la fastera meridional del pa\u00eds y les orielles del llagu tienen una bona temperatura (23\u00ba de m\u00e1xima), mentantu que'l restu del pa\u00eds ta m\u00e1s fresco, con temperatures de 10-14\u00ba pela nueche. Nes zones m\u00e1s altes del pa\u00eds (meseta Nyika, monte Mulanje) l'iviernu ye fr\u00edo enforma, con temperatures nocheriegues de 6-8\u00ba en xunu y xunetu. La zona m\u00e1s septentrional del pa\u00eds, alredor de Karonga, tien una temperatura diurna cuasi constante tou el a\u00f1u (25-26\u00ba), y les lluvies m\u00e1s abondantes vienen n'abril y mayu pola aici\u00f3n de los vientos fuertes del sur qu'apaecen na zona del llagu Malaui.\nPrincipales ciudaes.\nLa capital, y ciud\u00e1 m\u00e1s poblada dende 2008, ye Lilong\u00fce. Nacida como un peque\u00f1u asentamientu a la vera del r\u00edu hom\u00f3nimu, convirti\u00f3se a entamos del sieglu XX nun centru alministrativu. De magar, la so situaci\u00f3n, a la vera de la principal carretera del pa\u00eds (lo qu'angua\u00f1o ye l'autopista M1, que comunica el norte y el sur del pa\u00eds), f\u00edzo-y medrar enforma. Pa 1974, cuando pas\u00f3 a ser la capital del pa\u00eds (primero y\u00e9ralo Zomba), y\u00e1 yera la segunda ciud\u00e1 del pa\u00eds en poblaci\u00f3n. Y sigui\u00f3 si\u00e9ndolo hasta'l 2008, cuando pas\u00f3 a Blantyre: en 2009 ten\u00eda 902.388 habitantes. Otres ciudaes importantes son:\nEconom\u00eda.\nMalaui ye \u00fan de los pa\u00edses menos desarrollaos del mundu y, tami\u00e9n, \u00fan de los de mayor densid\u00e1 de poblaci\u00f3n. La so econom\u00eda ye fuertemente agr\u00edcola: el 85% de la so poblaci\u00f3n vive nel campu dedicada a l'agricultura, qu'aporta m\u00e1s d'un terciu del PIB y un 90% de los ingresos por esportaciones del pa\u00eds. \nLa econom\u00eda del pa\u00eds ye fuertemente dependiente de les ayudes internacionales. \u00c9stes suspendi\u00e9ronse, poles sospeches de corrupci\u00f3n, n'avientu del 2000; a resultes d'ello, el presupuestu pa desarrollu del pa\u00eds cay\u00f3 un 80%. A\u00f1os dempu\u00e9s, en 2005, l'adopci\u00f3n por parte del presidente Mutharika y del so ministru d'econom\u00eda Gondwe de mid\u00edes de control del gastu fizo que volvieren a recibise ayudes foriates (575 millones de d\u00f3lares esi a\u00f1u). Con elles el gobiernu impuls\u00f3 mid\u00edes que buscaben el desarrollu de la econom\u00eda de merc\u00e1u, la proteici\u00f3n medioambiental y l'ameyoramientu de los sistemes educativu y sanitariu (la tasa d'infectaos pol VIH medr\u00f3 espectacularmente nos \u00faltimos a\u00f1os), too col enfotu d'algamar, a la fin, la independencia financiera del pa\u00eds.\nLa disciplina financiera parez qu'acab\u00f3 en 2009. Esi a\u00f1u el presidente merc\u00f3, pal so usu priv\u00e1u, un avi\u00f3n. Poco dempu\u00e9s, hebo escasez de combustible en tou el pa\u00eds: oficialmente foi por problemes lox\u00edsticos, pero parez m\u00e1s probable que fora pola falta de divises que sigui\u00f3 a la compra del ment\u00e1u avi\u00f3n. Anque'l coste total pal pa\u00eds (y pal so sistema sanitariu) nun ta claro, esi a\u00f1u hebo un descensu de la inversi\u00f3n del 23%, y el pa\u00eds tuvo problemes, por falta de divises, pa pagar les sos importaciones. El pa\u00eds, am\u00e1s, sigue teniendo munchos problemes estructurales que dificulten la inversi\u00f3n (infraestructures precaries, altu coste de los servicios...), y el gobiernu nun ye qui\u00e9n p'acabar con ellos.\nA resultes d'ello, Malaui ye \u00fan de los pa\u00edses con menor renta per c\u00e1pita de tou el mundu. El so PIB, en 2009, yera de 12.810 millones de d\u00f3lares, lo que da una renta per c\u00e1pita de 900 d\u00f3lares. El 35% del PIB vien de l'agricultura, el 19% de la industria y el 46% del sector servicios. La inflaci\u00f3n, nesi a\u00f1u, yera d'alredor del 8,5%, y la tasa de crecimientu econ\u00f3micu estimada foi del 9,7% nel 2008. \nLa probeza del pa\u00eds va amenorgando gracies a los puestos de trabayu que creen el gobiernu y les organizaciones d'ayuda. El porcentaxe de poblaci\u00f3n que vive na probeza bax\u00f3 del 54% en 1990 al 40% en 2006, y los que viven na probeza estrema, que yeren un 24% de la poblaci\u00f3n en 1990, yeren nam\u00e1i un 15% en 2007. Am\u00e1s, la desnutrici\u00f3n va menguando muncho desde 2005 a resultes de l'aplicaci\u00f3n de programes escontra la fame dise\u00f1aos nel propiu pa\u00eds. Programes que, parad\u00f3xicamente, van a la escontra de lo que recomienden organismos internacionales como la Organizaci\u00f3n Mundial del Comerciu o'l Bancu Mundial.\nLos principales cultivos de Malaui son el tabacu, la ca\u00f1a d'azucre, el t\u00e9, el ma\u00edz, les patates y el sorgu. Hai, tami\u00e9n, gan\u00e1u vacunu y cabr\u00edn. En cuantes a la industria, les principales son les de procesamientu d'azucre, t\u00e9 y tabacu, y hai tami\u00e9n sierres, f\u00e1briques de cementu y otres que producen bienes de consumu. La tasa de crecimientu de la producci\u00f3n industrial estim\u00e1base, pal 2009, nun 10%. Tocante a les fontes d'enerx\u00eda, el pa\u00eds nun usa gas natural. Am\u00e1s, nel 2008 nun import\u00f3 nin esport\u00f3 lletricid\u00e1, pero tuvo qu'importar, al nun tener xacimientos nel so territoriu, tou el petroleu que consumi\u00f3. En 2006 entam\u00f3 a amestase con un 10% d'etanol, produc\u00edu nun par de f\u00e1briques construy\u00edes nel pa\u00eds p'amenorgar la dependencia del petroleu foriatu. En 2008, am\u00e1s, entamaron a facese pruebes con coches que funcionaben nam\u00e1i con etanol: los resultaos iniciales foron bonos, y l'usu del etanol va medrando. La lletricid\u00e1 produzse, la m\u00e1s d'ella, a partir del aprovechamientu de l'agua en centrales hidroll\u00e9triques (96,7% del total de la enerx\u00eda producida en 2001).\nPal 2009 les esportaciones del pa\u00eds foron d'alredor de 945 millones de d\u00f3lares. El 70% d'ellos pag\u00e1ron-yoslos pol tabacu esport\u00e1u, lo que ye un gran problema pal pa\u00eds nun contestu mundial de descensu de los precios d'esi productu y de presiones crecientes de la comunid\u00e1 internacional pa que se limite la so producci\u00f3n. Especialmente porque la importancia del tabacu nel total de les esportaciones medr\u00f3 enforma nos caberos a\u00f1os, pasando del 53% en 2007 al 70% cit\u00e1u darr\u00e9u en 2008-09. Otru 20% de los ingresos por esportaciones del pa\u00eds provienen del t\u00e9, l'azucre y el caf\u00e9. El 10% restante obti\u00e9nenlo de la venta d'algod\u00f3n, cacag\u00fceses y productos forestales y testiles. Les esportaciones van, principalmente, a la Rep\u00fablica Surafricana, Alema\u00f1a, Exiptu, Zimbabue y los Estaos Xun\u00edos. Les importaciones (1.625 millones de d\u00f3lares) incl\u00fain, am\u00e1s del petroleu, bienes de consumu, maquinaria y comida, que lleguen, principalmente, de la Rep\u00fablica Surafricana, India, Zambia, Tanzania, Estaos Xun\u00edos y China.\nInfraestructures.\nLa infraestructura del tresporte ye perprobe. El pa\u00eds tien 39 aer\u00f3dromos, de los que nam\u00e1i 6 tienen la pista asfaltada. Hai tami\u00e9n 797 km de v\u00eda f\u00e9rrea y una rede de carreteres de 15.451 km, de los que nam\u00e1i el 45% t\u00e1n asfaltaos. Hai, pa finar, unos 700 km d'ag\u00fces navegables nel llagu Malaui y nel r\u00edu Shire.\nLa rede de ferrocarril (\"Malawi Railways\") tien, como dix\u00e9ramos, 797 km de v\u00eda de 1.067 mm d'anchor. Taba xestionada pol gobiernu hasta la so privatizaci\u00f3n en 1999; dende aquella ta operada pol consorciu nom\u00e1u \"Central East African Railways\". Tocante a les conexones con otros pa\u00edses, nun la hai con Tanzania pola diferencia d'anchor de les v\u00edes de los dos pa\u00edses. Por embargu, Mozambique tien el mesmu anchor, y tradicionalmente hab\u00eda dos llinies que conectaben a los dos pa\u00edses. La primera d'elles, llam\u00e1u corredor de Nacala, va per Nayuchi al puertu de Nacala; la segunda, destrozada pola guerra civil en Mozambique y ent\u00e1 ensin arreglar, diba per Nsaje al puente de Do\u00f1a Ana y a Beira.\nEl tresporte aereu ta en manes de la llinia a\u00e9rea nacional del pa\u00eds, Air Malawi. De propied\u00e1 estatal (hebo dos intentos fall\u00edos de privatizala), tien la so s\u00e9 nel \"Chileka International Airport\" de Blantyre. Dende ell\u00ed, y dende'l \"Lilongwe International Airport\", vuela colos cuatru aviones de la so flota a dellos destinos rexonales: Lilongwe, Johannesburgu, \u1e24arare, Dar es Salaam y Lusaka.\nNo que cinca a les infraestructures de comunicaci\u00f3n nel 2007 hab\u00eda 175.200 llinies telef\u00f3niques nel pa\u00eds, am\u00e1s de 1.051.000 tel\u00e9fonos m\u00f3viles (8 por cada 100 habitantes). El sistema telef\u00f3nicu malauianu, que va tiempu yera de los piores del continente, ameyor\u00f3 enforma nos caberos a\u00f1os. Sobremanera nes ciudaes, nes que se concentren el 75% de les llinies. Nesi a\u00f1u de 2007 hab\u00eda tami\u00e9n 139.500 usuarios d'Internet, 14 emisores de radio y una de televisi\u00f3n.\nDemograf\u00eda.\nMalaui ten\u00eda en 2009, seg\u00fan les estimaciones, una poblaci\u00f3n d'alredor de 15 millones d'habitantes, con una tasa de crecimientu a\u00f1al de la poblaci\u00f3n d'un 2,75%.\nTocante a la so composici\u00f3n \u00e9tnica, el pa\u00eds comprende un garapiellu de grupos \u00e9tnicos nativos (chewa, nyanja, tumbuka, yao, lomwe, sena, tonga, ngoni y ngonde), am\u00e1s de dalgunos habitantes d'orixe asi\u00e1ticu y europeu. El nome del pa\u00eds deriva de los maravi, una tribu bant\u00fa qu'aport\u00f3 a la zona dende'l sur de la cuenca del r\u00edu Congo hai 600 a\u00f1os. Al llegar a la fastera septentrional del llagu Malaui la tribu se dividi\u00f3. Una parte d'ellos, los antepasaos de los chewa d'angua\u00f1o, ocuparon la fastera occidental del llagu; otros, los antepasaos de los nyanjas d'angua\u00f1o, ocuparon les sos fasteres meridional y oriental. Pal a\u00f1u 1500 dambos grupos ten\u00eden establec\u00edo un reinu qu'abarcaba dende m\u00e1s al norte de l'actual ciud\u00e1 de Nkhotakota hasta'l r\u00edu Zambeze nel sur, y dende'l llagu Malaui al este fasta'l r\u00edu Luangwa, en tierres qu'angua\u00f1o son de Zambia, al oeste. Pese a ello, hebo conflictos \u00e9tnicos y movimientos importantes de poblaci\u00f3n que ficieron que nun pueda falase d'una socied\u00e1 malauiana cohesionada hasta'l sieglu XX. Nos caberos a\u00f1os les distinciones \u00e9tnicas y de tribu amenorgaron, y anque hai rivalidaes rexonales va creciendo na xente la idea nacional malauiana. Angua\u00f1o los chewa son el 90% de la poblaci\u00f3n de la rex\u00f3n central, los nyanja predominen nel sur y los tumbuka al norte del pa\u00eds. Los tonga, pela so banda, viven al norte. Los ngoni, una tribu d'orixe zul\u00fa qu'aport\u00f3 al pa\u00eds dende Sud\u00e1frica a primeros del sieglu XIX, viven nes tierres baxes del norte y el centru del pa\u00eds. Finalmente los yao, que son na so mayor parte musulmanes, t\u00e1n concentraos na zona del sur del pa\u00eds que va dende Blantyre y Zomba a la llende con Mozambique.\nLos idiomes m\u00e1s falaos del pa\u00eds son: el chichewa, que ye l'oficial y ye falao pol 57% de la poblaci\u00f3n, el chinyanja (12,8% de la poblaci\u00f3n), el chiyao (10,1%) y el chitumbuka (9,5%). F\u00e1lense tami\u00e9n: en lomwe Malawiense, con 250.000 falantes al sureste del pa\u00eds; el kokola, que ye la llingua de 200.000 habitantes, tami\u00e9n del sureste; el lambya, con 45.000 falantes al noroeste del pa\u00eds; el ndali, con 70.000 falantes; el nyakyusa-ngonde, falao por 300.000 Malawienses del norte del pa\u00eds; el sena Malawiense, con 270.000 falantes de la fastera meridional del pa\u00eds; y el tonga, que se fala nel norte (170.000 falantes).\nTocante a les relixones m\u00e1s practicaes, cuasi'l 80% de la poblaci\u00f3n ye cristiana. Dos millones de Malawienses son cat\u00f3licos, y t\u00e1n dirix\u00edos espiritualmente pol arzobispu de Blantyre. La so archidi\u00f3cesis div\u00eddese en siete di\u00f3cesis que cubren el territoriu del pa\u00eds. Ente los protestantes, los m\u00e1s d'ellos son presbiterianos, de la \"Church of Central Africa\". Tien 1.300.000 seguidores en Malaui, que s'organicen en tr\u00e9s s\u00ednodos: el de Livingstonia al norte, el de Nkhoma nel centru y el de Blantyre al sur. Hai, tami\u00e9n, baptistes, anglicanos, evanx\u00e9licos y adventistes del s\u00e9ptimu d\u00eda. L'Islam, pela so banda, ye la relix\u00f3n del 12,8% de la poblaci\u00f3n. El Cor\u00e1n ta torn\u00e1u al chichewa, y hai dellos grupos que, dende Angola, faen proselitismu pa convertir a la xente a esta relix\u00f3n. En cantidaes bien peque\u00f1es hai tami\u00e9n xud\u00edos, rastafarianos, hind\u00fas y bahais, y un 4% de la poblaci\u00f3n practica ent\u00e1 les sos creyencies tribales o ye atea.\nCultura.\nEl nome Malaui vi\u00e9n-y al pa\u00eds del de los maravi, una tribu bant\u00fa qu'aport\u00f3 a lo qu'angua\u00f1o ye Malaui dende'l sur del Congo alredor del a\u00f1u 1400. Al llegar al norte del llagu Malaui la tribu dividi\u00f3se: parte d'ellos, que formaron el niciu de lo qu'angua\u00f1o ye la tribu chewa, foron pa la zona suroccidental del llagu; los otros, antepasaos de los actuales nyanja, ocuparon la oriella este del llagu hasta aportar a l'estremu suroriental d'\u00e9sti. Les engarradielles ente les tribus y les migraciones constantes impidieron que la esistencia d'una \u00fanica socied\u00e1 Malawiana fora una realid\u00e1 hasta'l sieglu XX. Foi nesi momentu nel que foi surdiendo esa conciencia nacional nesta socied\u00e1, mayormente rural, conservadora y pac\u00edfica.\nArte.\nUna parte perimportante de la cultura Malawiana repres\u00e9ntela les sos dances. Esiste una compa\u00f1\u00eda nacional de danza (\"National Dance Troupe\", primero llamada \"Kwacha Cultural Troupe\"), que foi creada en payares de 1997 pol gobiernu. Aparte de nes sos representaciones, pueden vese ent\u00e1 eses dances en ritos relixosos (d'iniciaci\u00f3n, casorios...) y otres celebraciones. Nelles pueden vese, am\u00e1s, les m\u00e1zcares tallaes en madera y los goxos que son tradicionales ente les tribus natives del pa\u00eds. Nes zones urbanes del pa\u00eds at\u00f3pense tami\u00e9n otres figures tallaes en madera y pintures, feches les m\u00e1s de les veces col env\u00eds de vend\u00e9-yosles a los turistes. Hai, por \u00faltimu, dellos escritores reconoc\u00edos internacionalmente: el poeta Jack Mapanje o los novelistes Legson Kayira, Felix Mnthali, Frank Chipasula y David Rubadiri. Rescampla pola so celebrid\u00e1, ente toos ellos, l'historiador, ensayista y novelista Paul Zeleza, actual presidente de l'Asociaci\u00f3n d'Estudios Africanos de la universid\u00e1 d'Estaos Xun\u00edos de Rutgers (Nueva Jersey), y editor d'un blog centr\u00e1u nos asuntos africanos.\nDeportes.\nEl f\u00fatbol, que lleg\u00f3 al pa\u00eds na \u00e9poca colonial colos colonizadores ingleses, ye'l deporte m\u00e1s popular del pa\u00eds. La so seleici\u00f3n nacional nunca particip\u00f3 nuna Copa Mundial de F\u00fatbol, y nam\u00e1i una vez, en 1984, na fase final de la Copa d'\u00c1frica de Naciones. Los sos principales xugadores xueguen n'equipos de la Rep\u00fablica Surafricana, anque los de m\u00e1s sonad\u00eda emigraron a Europa y xueguen n'equipos de lligues peque\u00f1es d'esti continente (Suecia, Rusia...). Ente los dem\u00e1s deportes destaca, pol n\u00famberu de prauticantes, el baloncestu. Dende 1972, por \u00faltimu, deportistes Malawianos participaron n'ocho Xuegos Ol\u00edmpicos, ensin tener consegu\u00edo denguna medaya hasta 2010.\nOrganizaci\u00f3n pol\u00edtico-alministrativa.\nMalaui ta organiz\u00e1u en tr\u00e9s rexones, qu'agrupen los 28 distritos del pa\u00eds."}
{"id": "14155", "revid": "28171", "url": "https://ast.wikipedia.org/wiki?curid=14155", "title": "Enki Bilal", "text": "Enes Bilalovi\u0107 llam\u00e1u Enki Bilal ye un dibuxante y guionista de c\u00f3mic.\nReferencies biogr\u00e1fiques.\nNaci\u00f3'l 7 d'ochobre de 1951 en Belgr\u00e1u, na Rep\u00fablica Federal Socialista de Yugoslavia, de padre bosniu y madre checa. Ell\u00ed participa nel so primer contautu col cine y la pintura: un mediu-metraxe, \"un West Side Story yugo-socialista de depu\u00e9s de la guerra\" (prefaciu a l\"'Etat de Stocks\") onde interpreta a un peque\u00f1u pintor de cai.\n1960 : Tresll\u00e1dase a Par\u00eds cola so familia. Ell\u00ed va a conocer a Ren\u00e9 Goscinny, que lu anima a dedicase a la historieta.\n1972 : Depu\u00e9s d'un pasu fugaz por Belles Artes, Enki Bilal asoleya la so primera historia, un \"Le Bol maudit\", nel peri\u00f3dicu \"Pilote\".\n1975 : Publicaci\u00f3n del so primer \u00e1lbum, \"La Croisi\u00e8re des oubli\u00e9s\", sobre un gui\u00f3n de Pierre Christin.\n1979 : Publicaci\u00f3n de \"Les Phalanges de l'Ordre Noir\", sobre un gui\u00f3n de Pierre Christin.\n1980 : Primera serie personal, en \"Pilote\", \"La Foire aux immortels\". La segunda parte, \"La Femme pi\u00e8ge\", ye asoleyada n'\u00e1lbum en 1986. Paralelemente, la collaboraci\u00f3n ente Bilal y Christin contin\u00faa. Realicen especialmente, pa les editoriales Dargaud y Autrement, delles obres d'ilustraciones y fotos indireutes (\"Los Angeles\", \"L'\u00c9toile oubli\u00e9e de Laurie Bloom\", \"C\u0153urs sanglants\").\n1982 : Enki Bilal dibuxa sobre cristal una parte de los decoraos de \"La Vie est un roman\", film d'Alain Resnais. Dos a\u00f1os enantes firmara'l cartel d'otra pel\u00edcula del mesmu direutor, \"Mon oncle d'Am\u00e9rique\".\n1985 : Fai investigaciones gr\u00e1fiques pa \"Le Nom de la rose\", el film de Jean-Jacques Annaud de la novela d'Umberto Eco.\nXineru de 1987 : Bilal obtien el \"Gran Premiu del Festival d'Angouleme\" .\n1989 : Enki Bilal termina la so primera pel\u00edcula, \"Bunker Palace H\u00f4tel\", con Jean-Louis Trintignant y Carole Bouquet. Esti mesmu a\u00f1u, los Humano\u00efdes associ\u00e9s asoleyen \"Exterminateur 17\", prepublicada en 1978 nes p\u00e1xines de \"M\u00e9tal hurlant\", sobre un gui\u00f3n de Jean-Pierre Dionnet.\nXunu a payares de 1990 : Los Humano\u00efdes associ\u00e9s reediten les obres de Bilal asoleyaes enantes na editorial Dargaud: \"M\u00e9moires d'outre-espace\", \"La Croisi\u00e8re des oubli\u00e9s\", \"Le Vaisseau de pierre\", \"Les Phalanges de l'Ordre noir\", \"Partie de chasse\", asina como \"C\u0153urs sanglants et autres faits divers\".\n1990 : Bilal dibuxa los decoraos y traxes de \"Rom\u00e9o et Juliette\" de Prokofiev, sobre una coreograf\u00eda del so amigu Angelin Preljocaj.\nPayares de 1991 : \"Op\u00e9ra bulle\", dos meses d'esposici\u00f3n na Grande Halle de La Villette, de Par\u00eds.\n1990 : Dibuxa los decoraos y traxes d\"'O.P.A. Mia\", una \u00f3pera de Denis Levaillant creada pal Festival d'Avignon.\n1992 : Esposici\u00f3n \"Transit\" nel Arcu de la D\u00e9fense, en Par\u00eds\nSetiembre de 1993 : La \u00faltima entrega de \"La trilogie Nikopol\", \"Froid \u00c9quateur\", ye elix\u00edu meyor llibru del a\u00f1u, pol \"magazine\" de Bernard Pivot, \"Lire\". \n1994 : salida del \u00e1lbum \"Bleu sang\", retomando los personaxes de la trilox\u00eda Nikopol.\nSetiembre de 1996 : Aparici\u00f3n de \"M\u00e9moires d'autres temps\", reedici\u00f3n aumentada del \"Bol maudit\" yde \"Crux Universalis\".\nFebreru de 1997 : Estrenu franc\u00e9s de \"Tykho Moon\", el segundu llargu d'Enki Bilal.\n22 de setiembre de 1998 : Publicaci\u00f3n de \"Le Sommeil du monstre\", primer volumen de la so \"T\u00e9tralogie du Monstre\".\n2003 : Publicaci\u00f3n de \"32 d\u00e9cembre\", segundu volumen de la so \"T\u00e9tralogie du Monstre\".\n21 de marzu de 2004 : estrenu del tercer film de Bilal : \"Immortel, ad vitam\", Adautaci\u00f3n de \"La trilogie Nikopol\", lo que sup\u00f3n el primer intentu de llevar a la pantalla unu de los llibros de so.\nMayu de 2006 : crea los sellos de Francia (emisi\u00f3n Europa), sobre'l tema de la integraci\u00f3n. \n3 de mayu de 2006 : Publicaci\u00f3n de \"Rendez-vous \u00e0 Paris\", tercera entrega de la so \"Tetralogie du Monstre\".\n2009 : \u00daltimu \u00e1lbum \"Animal'z\" (Casterman)"}
{"id": "14156", "revid": "239", "url": "https://ast.wikipedia.org/wiki?curid=14156", "title": "Bilal", "text": ""}
{"id": "14157", "revid": "43102", "url": "https://ast.wikipedia.org/wiki?curid=14157", "title": "La mano de Dios", "text": "La mano de Dios ye'l nome col que se conoz el primer gol anot\u00e1u pol futbolista arxent\u00edn Diego Armando Maradona nel part\u00edu ente ya pelos cuartos de final de la Copa Mundial de F\u00fatbol de 1986, el 22 de xunu de 1986, nel Estadiu Azteca de la ciud\u00e1 de M\u00e9xicu. El xuegu remat\u00f3 cola victoria de los arxentinos por 2 goles a 1, gracies al llam\u00e1u \u00abGol del Sieglu\u00bb, tami\u00e9n marc\u00e1u por Maradona.\nEl mesmu Diego Maradona declar\u00f3 depu\u00e9s del part\u00edu que'l tantu marcar \"un pocu cola cabeza y un pocu cola mano de Dios\", y a partir d'ell\u00ed la prensa mundial bautiz\u00f3 al gol.\nEl gol.\nTres el primer tiempu, el part\u00edu ent\u00e1 taba empat\u00e1u. Maradona empezaba a desequilibrar l'alcuentru, y cuando corr\u00eda'l minutu 6 del segundu tiempu lleg\u00f3 una de les xugaes m\u00e1s pol\u00e9miques na historia de los mundiales: Maradona tom\u00f3'l bal\u00f3n fuera del \u00e1rea y cola pierna izquierda pasar, ente dellos defenses ingleses, al so compa\u00f1eru Jorge Valdano, quien intent\u00f3 llevalo, pero l'esf\u00e9ricu foi intercept\u00e1u y llanz\u00e1u tras y enriba, nel so enfotu por estenar, pol defensor Steve Hodge. \nPola inercia de la xugada, Maradona quedar\u00eda en fora de xuegu, pero por venir el bal\u00f3n d'un contrariu foi correutamente habilit\u00e1u. Y\u00e1 dientro del \u00e1rea y cola pelota cayendo, Maradona foi na so busca al par del porteru Peter Shilton, 20 cent\u00edmetros m\u00e1s altu qu'\u00e9l. Shilton salt\u00f3 adelantrando la so mano derecha, coles mesmes que Maradona facer col brazu esquierdu estend\u00edu. El pu\u00f1u del xugador arxent\u00edn, cercanu a la so cabeza, cuti\u00f3 antes el bal\u00f3n, que rod\u00f3 escontra la meta. Maradona empez\u00f3 a festexar, mirando de reg\u00fceyu al \u00e1rbitru y al xuez de llinia, y relax\u00f3se cuando'l gol foi convalid\u00e1u.\nL'\u00e1rbitru Ali Bennaceur, de Tunicia, valid\u00f3'l gol, pero tres los reclamos de los xugadores brit\u00e1nicos pidi\u00f3 conseyu al so segundu abander\u00e1u, quien ratific\u00f3'l tantu.\nEl fot\u00f3grafu mexicanu Alejandro Ojeda Carbajal inmortaliz\u00f3 esti momentu nuna fotograf\u00eda en que se ve claramente'l golpe cola mano. \nNa so biograf\u00eda, Maradona espres\u00f3 darr\u00e9u:\n\"La historia y\u00e1 ta escrita\".\nNel a\u00f1u 2005, 19 a\u00f1os dempu\u00e9s del pol\u00e9micu gol, Maradona confes\u00f3, nel programa \"La Nueche del 10\", que'l gol efeutivamente foi cola mano. Un fechu que xener\u00f3 opiniones diverses a lo llargo del mundu. Mientres dalgunos sofitar por dicir la verd\u00e1 y almitir la so culpa, otros criticar por cuenta de la demoranza con que se produci\u00f3, y\u00e1 que una vegada remat\u00e1u'l part\u00edu \u00e9sti nun pod\u00eda ser modific\u00e1u. \nA empiezos de 2008 el diariu \"The Sun\" public\u00f3 una nota na que daben a entender que Maradona mientres una visita a Inglaterra pidir\u00eda perd\u00f3n polo que se describe como \u00abel infame gol de La Mano de Dios\u00bb. \nEl diariu, en primer instancia, cita la frase nesta forma: \npero m\u00e1s palantre repite la mesma cita amestando la pallabra \"\u00abapologize\u00bb\" que nun figuraba na primera, a pesar de ser la mesma frase: \nY completa la idea: \nPrimero que Maradona desmintiera'l fechu, dellos medios mundiales llevantaron la noticia creando pol\u00e9mica na opini\u00f3n p\u00fablica. Inclusive Peter Shilton refug\u00f3 les sides argumentando qu'agora y\u00e1 yera demasi\u00e1u tarde.\nMaradona a los pocos d\u00edes de salir la nota, sali\u00f3 a desmentir tou, diciendo que'l diariu camudara los t\u00e9rminos.\nDe sigu\u00edo, la nota:\nA los pocos d\u00edes el diariu The Sun confirm\u00f3 que modificara la interpretaci\u00f3n de les pallabres de Maradona y pidi\u00f3 camudar el nome por \"La mano del Dia\u00f1u\". Na banda orixinal de la entrevista pudo comprobase que Maradona nunca pidiera perd\u00f3n pol gol de la mano de Dios.\nUsu posterior.\nEl cantante de cuartetu Rodrigo Bonu utiliz\u00f3 la frase pa componer el cantar \"La mano de Dios\" n'homenaxe a Diego Maradona, el so gran \u00eddolu.\nNel part\u00edu de vuelta de repescar pa la Copa Mundial de F\u00fatbol de 2010 ente la seleici\u00f3n d'Irlanda y la de Francia, el gol de William Gallas que marc\u00f3 l'empate 1-1 y clasific\u00f3 a Francia al Mundial realiz\u00f3se gracies a otra xugada pol\u00e9mica, una mano del futbolista franc\u00e9s Thierry Henry que nun foi sancionada pol \u00e1rbitru suecu Martin Hansson, y que foi bautizada pola prensa como la \"La nueva Mano de Dios\".\nEl futbolista d'Urugu\u00e1i Luis Su\u00e1rez par\u00f3 un gol cola mano nos cuartos de final de la Copa Mundial de F\u00fatbol de 2010. Na rueda de prensa posterior, el delanteru dixo que lo fixera con \"la mano de Dios\".\nEl 12 d'ochobre de 1941, Mario Morosano delanteru de Newell's Old Boys, convirti\u00f3'l so tercer gol personal y cuartu del so equipu frente al so cl\u00e1sicu rival Rosario Central cola mano, siendo l'antecesor de \"la mano de Dios\". Finalmente vencer por 5 a 0.\nEl 22 de xunu de 2011, nun part\u00edu correspondiente a les semifinales de la Copa d'Oru de la CONCACAF Javier \"Chicharito\" Hern\u00e1ndez anot\u00f3'l segundu tantu del \"Tri\" ayudar cola mano, lo que significo'l pase de M\u00e9xicu a la final de dichu torn\u00e9u.\nNa Copa Am\u00e9rica Centenariu 2016, el xugador peruanu Ra\u00fal Ruid\u00edaz anot\u00f3 un gol cola mano, que dempu\u00e9s de dellos minutos de protestes de los xugadores brasilanos, l'\u00e1rbitru valid\u00f3'l gol, asina Per\u00fa venci\u00f3 por 1-0 a Brasil y clasific\u00f3 a cuartos de final."}
{"id": "14159", "revid": "43102", "url": "https://ast.wikipedia.org/wiki?curid=14159", "title": "Kyoto", "text": "Kyoto (\u4eac\u90fd\u5e02 Ky\u014dto-shi, en asturianu, \"ciud\u00e1 capital\") ye una importante ciud\u00e1 de Xap\u00f3n, alcontrada na parte central de la islla de Honshu. Ye la capital de la Prefeutura hom\u00f3nima y tradicionalmente tami\u00e9n foi considerada capital de la Rex\u00f3n de Kansai, anque \u00e9sta s\u00eda solo una referencia xeogr\u00e1fica m\u00e1s qu'un territoriu alministrativu concretu. Asina mesmu, ta integrada dientro de la Rex\u00f3n metropolitana de Keihanshin, compuesta peles \u00e1rees circundantes de les ciudaes d'Osaka, Kobe y la mesma Kyoto. Cunta con una poblaci\u00f3n d'alredor de 1.474.570 d'habitantes (a fecha de 2015), asiti\u00e1ndose ente les ciudaes xaponeses m\u00e1s poblaes. L'\u00e1rea total del territoriu de la ciud\u00e1 ye de 827,90 km\u00b2.\nLa so importancia hist\u00f3rica deber al fechu de qu'ente los a\u00f1os 794 y 1868 constituy\u00f3 la capital de Xap\u00f3n, acoyendo la sede de la Corte imperial y otres instituciones. Nel a\u00f1u 1868 l'emperador Meiji decidi\u00f3 treslladar la sede de la corte a Tokiu, quedando la ciud\u00e1 definitivamente nun segundu planu. Mientres la Segunda guerra mundial foi la \u00fanica gran ciud\u00e1 xaponesa que nun result\u00f3 bombardeada pola Fuercies A\u00e9rees del Ex\u00e9rcitu de los Estaos Xun\u00edos. Por esta raz\u00f3n, a d\u00eda de g\u00fcei sigue constituyendo una de les importantes urbes xaponeses, con un ricu patrimoniu hist\u00f3ricu, art\u00edsticu y arquiteut\u00f3nicu. El 11 d'avientu de 1997 tuvo llugar nesta ciud\u00e1 la firma d'un protocolu qu'escorr\u00eda l'oxetivu d'amenorgar les emisiones de gases d'efeutu ivernaderu que causen el calentamientu global. L'alcuerdu internacional acabar\u00eda siendo conoc\u00edu popularmente como'l Protocolu de Kyoto.\nKyoto disp\u00f3n d'una rede desenvuelta de tresporte per carretera y ferrocarril; Anque nun disp\u00f3n d'aeropuertu propiu, esisten nes cercan\u00edes dos aeropuertos internacionales, como los d'Osaka y Kansai. El so patrimoniu hist\u00f3ricu y monumental, y los sos diversos espacios esc\u00e9nicos y culturales convertir nun importante centru receptor de turismu (tantu nacional como internacional). Ente los sos monumentos m\u00e1s representativos at\u00f3pense'l Palaciu Imperial, el Castillo Nij\u014d, el Kinkaku-ji y el Ginkaku-ji, o'l Santuariu Heian y el Fushimi Inari-taisha, am\u00e1s d'otros munchos. Dende l'a\u00f1u 1994 parte d'estos monumentos t\u00e1n reconoc\u00edos pola Unesco como Patrimoniu de la Humanid\u00e1, al pie de otros monumentos alcontraos nes ciudaes d'Uji y Otsu.\nLa Universid\u00e1 de Kyoto, fundada en 1897 y con 22.192 alumnos, ye considerada como una de les meyores universidaes en Xap\u00f3n. Acordies col ranking del magac\u00edn brit\u00e1nicu \"Times Higher Education\", la Universid\u00e1 de Kyoto quedar\u00eda en segunda posici\u00f3n ente les universidaes nipones y na 25\u00aa posici\u00f3n ente toles universidaes del mundu."}
{"id": "14160", "revid": "116", "url": "https://ast.wikipedia.org/wiki?curid=14160", "title": "Arama 36/37", "text": "ARAMA 36/37 ye l'acr\u00f3nimu de \"Asociaci\u00f3n pa la Recuperaci\u00f3n de l'Arquiteutura Militar Asturiana 1936-1937\", coleutivu formau por investigadores y estudiosos de la inxenier\u00eda militar que tienen por oxetivu la catalogaci\u00f3n y caltenimientu de los resclavos de construcciones defensives de la Guerra civil n'Asturies."}
{"id": "14161", "revid": "43102", "url": "https://ast.wikipedia.org/wiki?curid=14161", "title": "Lenin", "text": "Lenin (\u041b\u0435\u043d\u0438\u043d) , seud\u00f3nimu de Vlad\u00edmir Ilich Uli\u00e1nov (\u0412\u043b\u0430\u0434\u0438\u043c\u0438\u0440 \u0418\u043b\u044c\u0438\u0447 \u0423\u043b\u044c\u044f\u043d\u043e\u0432), dirixente revolucionariu rusu y l\u00edder del part\u00edu bolxevique. Foi'l primer mandatariu de la Xuni\u00f3n Sovi\u00e9tica y el fundador de la ideolox\u00eda conocida como leninismu, que posteriormente deriv\u00f3 nel marxismu-leninismu de la mano d'Josif Stalin.\nLenin foi \u00fan de los sos pseud\u00f3nimos revolucionarios. Sup\u00f3nse qu'elix\u00f3 esti nome como oposici\u00f3n a Georgi Plekh\u00e1nov, quien usaba'l pseud\u00f3nimu Volgin, pol r\u00edu Volga. Ulyanov, seg\u00fan esta tesis, elix\u00f3'l r\u00edu Lena, que ye m\u00e1s llargu y circula na direici\u00f3n opuesta. En cualesquier caso, Plekh\u00e1nov paez que tuvo una influyencia significativa sobro Lenin naquella etapa de la so vida, de forma que la veracid\u00e1 d'esta esplicaci\u00f3n ent\u00e1 ta suxeta a dubies. Esisten otres teor\u00edes sobro l'orixe del so nome, y\u00e1 que'l mesmu Lenin enxam\u00e1s nun desplic\u00f3 porqu\u00e9 lu escoy\u00f3. N'occidente nom\u00f3se-y delles vegaes de forma err\u00f3nea como Nikolai Lenin, anque enxam\u00e1s nun foi nom\u00e1u asina en Rusia.\nLos sos primeros a\u00f1os.\n\u00d1ac\u00edu en Simbirsk, Rusia, Lenin yera f\u00edu d'Ilya Nikolaevich Ulyanov (1831 - 1886), un funcionariu civil rusu, direutor d'escueles, y m\u00e1s sero Conseyeru d'Est\u00e1u del Zar Nicol\u00e1s II, puestu nel que trabay\u00f3 pa medrar la democracia y espardir la educaci\u00f3n de baldre en Rusia, y de la so muyer Maria Aleksandrovna Blank (1835 - 1916), d'idees lliberales. \nTen\u00eda munchos hermanos, ente ellos un hermanu nom\u00e1u Aleksandr, que foi execut\u00e1u en 1887 por atentar escontra'l zar Alexandru III.\nComo munchos rusos, foi un mestu ente la etnia y les tradiciones relixoses. Ten\u00eda ancestros Kalmyk por ascendencia paterna, d'alemanes del Volga por parte de la so g\u00fcela materna que yeren luteranos, y ascendencia xud\u00eda pol so g\u00fcelu maternu (convert\u00edu al cristianismu). El mesmu Vladimir Ulianov foi bautiz\u00e1u pol ritu de la Ilesia Ortodoxa Rusa.\nDe peque\u00f1u nom\u00e1base-y \"Volodia\" y amos\u00f3 don de pensamientu ellabor\u00e1u y fonderu, asertivu, poco afeutivu y sarc\u00e1stico. De mente perl\u00f3xica, amos\u00f3se perb\u00f3n estudiante dende la m\u00e1s tienra ne\u00f1ez, los sos profesores declararon sobro \u00e9l:\n\"-\"Perdot\u00e1u, siempres llimpiu ya estudiosu, primeru en toles materies, cierta tendencia a aisllase y a la reserva\"-\"\nRobl\u00e1u por Fiodor Kerensky (1890).\nFiodor Kerensky yera'l p\u00e1 d'Alexander Kerensky quien diba ser el so compa\u00f1eru revolucionariu m\u00e1s alantre.\nVladimir rescampl\u00f3 nel estudiu del llat\u00edn y el griegu. Pas\u00f3 por dos traxedies na so moced\u00e1: en 1886, el so p\u00e1 morri\u00f3 d'una hemorraxa celebral. Al a\u00f1u siguiente, en mayu de 1887, el so hermanu mayor, Aleksandr Ulianov, foi deten\u00edu y fusil\u00e1u pola so participaci\u00f3n nun complot escontra'l Zar Alexandru III. Esto radicaliz\u00f3 les postures de Vladimir (los sos bi\u00f3grafos oficiales consideren esti asoced\u00edu como'l motivu cimeru de l'aici\u00f3n revolucionaria de Lenin), y \u00e9l mesmu foi arrest\u00e1u al a\u00f1u siguiente ya espuls\u00e1u de la Universid\u00e1 de Kazan por participar en protestes estudiantiles. Continu\u00f3 estudiando de forma independiente y sobro 1891 consigui\u00f3 la llicencia pa la pr\u00e1utica de l'abogac\u00eda.\nEl revolucionariu.\nEn llugar d'exercer la carrera llegal, Lenin foi implic\u00e1ndose nos esfuercios de propaganda revolucionaria y nel estudiu del marxismu, en gran parte en San Petersburgu. El 7 d'avientu de 1895 foi arrest\u00e1u ya encarcel\u00e1u poles autoridaes demientres tou un a\u00f1u, y posteriormente exili\u00e1u al pueblu de Shushenskoye, en Siberia.\nEl so contautu col marxismu foi na Universid\u00e1 de Kazan, au foi espuls\u00e1u por activista pa desesperanza de la so vilva ma.\nEn 1893, Lenin colos sos 23 a\u00f1os, xuni\u00f3se a un grupu d'activistes y conoci\u00f3 nuna cena a Nadezhda Krupskaya, un a\u00f1u mayor qu'\u00e9l.\nEn 1895, conoci\u00f3 a Plekh\u00e1nov en Xinebra, Suiza, que yera'l p\u00e1 del marxismu y un ideariu pa Lenin y permaneci\u00f3 ell\u00ed hasta avientu, cuando torn\u00f3 a San Petersburgu y foi arrest\u00e1u y deport\u00e1u a Siberia, eh\u00ed escomenz\u00f3'l so primer llibru nom\u00e1u \"\u0420\u0430\u0437\u0432\u0438\u0442\u0438\u0435 \u043a\u0430\u043f\u0438\u0442\u0430\u043b\u0438\u0437\u043c\u0430 \u0432 \u0420\u043e\u0441\u0441\u0438\u0438\" (El desendolcu del capitalismu en Rusia).\nEn xunetu de 1898 cas\u00f3se con Nadezhda Krupskaya, una activista del socialismu. N'abril de 1899 espubliz\u00f3'l llibru avandichu. En 1900 termin\u00f3'l so exiliu. \nTermin\u00e1u l'exiliu viax\u00f3 a Europa y dende Suiza, unvi\u00f3 una serie de cartafueyos de marc\u00e1u sesgu antizarista, roblando por primer vez como \"Lenin\".\nViax\u00f3 dende Rusia y haza Rusia dende otros llugares d'Europa y asoley\u00f3'l peri\u00f3dicu \"Iskra\", ans\u00ed como otros trataos y llibros relativos al movimientu revolucionariu.\nFoi mui activu nel Part\u00edu Obreru Social Dem\u00f3crata de Rusia (POSDR), y en 1903 lider\u00f3 la faici\u00f3n bolxevique tres dixebrase \u00e9sta de los menxeviques, parcialmente inspiraos pol so cartafueyu \"\u0427\u0442\u043e \u0434\u0435\u043b\u0430\u0442\u044c?\" (\u00bfQu\u00e9 facer?). En 1906 foi elix\u00edu pa la presidencia del POSDR. En 1907 tresllad\u00f3se a Finlandia por razones de segurid\u00e1. Continu\u00f3 viaxando per Europa y participando en munchos m\u00edtines y actividaes socialistes, incluyendo la Conferencia de Zimmerwald de 1915. Cuando Inessa Armand dex\u00f3 Rusia y se mud\u00f3 a Par\u00eds, conoci\u00f3 a Vladimir Lenin y otros bolxeviques que viv\u00eden nel exiliu. Inessa Armand convirti\u00f3se na amante de Lenin.\nEl 16 d'abril de 1917 torn\u00f3 a Petrogr\u00e1u dende Suiza, persiguiendo'l derrocamientu del Zar Nicol\u00e1s II, y tuvo un papel relevante dientro'l movimientu bolxevique espublizando les \"\u0410\u043f\u0440\u0435\u043b\u044c\u0441\u043a\u0438\u0435 \u0442\u0435\u0437\u0438\u0441\u044b\" (Tesis d'abril). Tres una sulevaci\u00f3n fallida d'obreros en xunetu, Lenin fux\u00f3 a Finlandia por segurid\u00e1. Torn\u00f3 n'ochobre, inspirando una revoluci\u00f3n armada col eslogan \"Tol poder pa los s\u00f3viets\" escontra'l gobiernu provisional rusu. Les sos idees sobro'l gobiernu espr\u00e9sense nel so ensayu \"\u0413\u043e\u0441\u0443\u0434\u0430\u0440\u0441\u0442\u0432\u043e \u0438 \u0440\u0435\u0432\u043e\u043b\u044e\u0446\u0438\u044f\" (Est\u00e1u y Revoluci\u00f3n), que llamaba a una nueva mena de gobiernu sofitada nos conseyos d'obreros (s\u00f3viets).\nSuxiri\u00f3se que Lenin lleg\u00f3 a Petrogr\u00e1u dende Suiza cola aida del Imperiu Alem\u00e1n. Testigos oculares aseguren que Lenin foi tresport\u00e1u nun vag\u00f3n de tren sell\u00e1u ya escolt\u00e1u por alemanes. Atal\u00e1ntase que'l mesmu Kaiser Guillermu II esperaba paralizar d'esta mena al ex\u00e9rcitu rusu y algamar la fin de la guerra nel frente oriental, y que vio a Lenin como un personaxe que ceo perder\u00eda influyencia.\nN'efeutu, Guillermu II dixo al respective: \"-Introduzo en Rusia'l xerme del virus pal so esfarrape-\"\nXefe del Est\u00e1u Sovi\u00e9ticu.\nEl 8 de payares Lenin foi elix\u00edu Premier de la Xuni\u00f3n Sovi\u00e9tica pol Congresu del Soviet Rusu. \u00c9nte'l peligru d'una invasi\u00f3n alemana, Lenin argument\u00f3 que Rusia hab\u00eda roblar de secute un trat\u00e1u de paz. Otros l\u00edderes bolxeviques como Bukharin abogaben pola continuaci\u00f3n de la guerra como mena d'alitar la revoluci\u00f3n n'Alema\u00f1a. Lev Trotsky, que lideraba les negociaciones, optaba por una postura intermedia, postulando un trat\u00e1u de paz que nun implicara ganancies territoriales pa denguna de les partes. Cuando les negociaciones se colapsaron, Alema\u00f1a llanz\u00f3 una invasi\u00f3n que result\u00f3 na perda de munchos territorios del oeste de Rusia. Como result\u00e1u d'esti xiru de los asoced\u00edos, les posiciones de Lenin algamaron el sofitu de la mayor\u00eda de los l\u00edderes bolxeviques, y Rusia robl\u00f3'l Trat\u00e1u de Brest-Litovsk en t\u00e9rminos desventayosos (marzu de 1918).\nAceutando que los s\u00f3viets yeren la \u00fanica forma d'un gobiernu d'obreros lex\u00edtimu, Lenin aboli\u00f3 l'Asamblea Constituyente Rusa. Los bolxeviques perdieron la votaci\u00f3n ent\u00f3ncenes, ganando les eleiciones el Part\u00edu Socialista Revolucionariu, anque m\u00e1s sero fran\u00f3se en faciones pro y anti s\u00f3viets. Los bolxeviques ten\u00eden el sofitu mayoritariu nel Congresu de los S\u00f3viets, y formaron coalici\u00f3n de gobiernu col ala izquierda del Part\u00edu Socialista Revolucionariu. Sicas\u00ed, la coalici\u00f3n fundi\u00f3se tres la oposici\u00f3n de los Social Revolucionarios al Trat\u00e1u de Brest-Litovsk, y xunieron a otros part\u00edos guetando derrocar al gobiernu sovi\u00e9ticu. La situaci\u00f3n dexener\u00f3 con tolos part\u00edos non bolxeviques (incluyendo los grupos socialistes) guetando de mena activa'l derrocamientu del gobiernu sovi\u00e9ticu. Lenin retruc\u00f3 tratando infructuosamente d'aparar les sos actividaes.\nEl 30 d'agostu de 1918, Fanya Kaplan, un miembru del Part\u00edu Socialista Revolucionariu, aver\u00f3se a Lenin depu\u00e9s de qu'\u00e9sti falara nun mitin y mentanto s'empobinaba al so coche. Llam\u00f3-y l'atenci\u00f3n y cuando Lenin se torn\u00f3 p'aresponder, dispar\u00f3-y tr\u00e9s tiros, dos d'ellos impautaron nun cost\u00edn y nun pulm\u00f3n. Lenin foi tresport\u00e1u a los sos apartamentos privaos nel Kremlin y refug\u00f3 ser ingres\u00e1u nun hospital, creyendo qu'otros asesinos podr\u00eden esperalu ell\u00ed. Llam\u00f3se a varios doctores, pero estos decidieron que yera demasiao peligroso estrayer les bales. Lenin recuper\u00f3se, pero la so sal\u00fa resinti\u00f3se de magar esti asoced\u00edu y se creye qu'esti incidente contribuy\u00f3 a los sos \u00faltimos infartos.\nEn marzu de 1919, Lenin ya otros l\u00edderes bolxeviques reuni\u00e9ronse colos socialistes revolucionarios de tol mundu y crearon la Internacional Comunista. Los miembros de la Internacional Comunista, incluyendo a Lenin y a los mesmos bolxeviques escindi\u00e9ronse del m\u00e1s ampliu movimientu socialista. De magar esti momentu ser\u00eden conoc\u00edos como comunistes. En Rusia, el part\u00edu bolxevique foi renom\u00e1u como Part\u00edu Comunista Rusu, que darr\u00e9u se convirti\u00f3 nel Part\u00edu Comunista de la Xuni\u00f3n Sovi\u00e9tica.\nMentanto, una guerra civil asolaba Rusia. Un bayura movimientos pol\u00edticos y los sos siguidores tomaron les armes pa sofitar o derrocar al gobiernu sovi\u00e9ticu. Magar qu'hab\u00eda munches faciones estremaes involucraes na guerra civil, les dos fuercies cimeres foron l'Ex\u00e9rcitu Bermeyu (comunista) y l'Ex\u00e9rcitu Blancu (mon\u00e1rquicos). Les potencies foriates como Francia, Gran Breta\u00f1a, Estaos Xun\u00edos y Xap\u00f3n intervinieron tami\u00e9n nesta guerra (n'aida del Ex\u00e9rcitu Blancu). L'Ex\u00e9rcitu Bermeyu gan\u00f3 la guerra, derrotando a les fuercies de la Rusia Blanca y a los sos aliaos en 1920 (magar qu'esto, delles tropes peque\u00f1es continuaron la llucha demientres munchos a\u00f1os m\u00e1s).\nNos caberos meses de 1919, los \u00e9sitos escontra les fuercies del Ex\u00e9rcitu Blancu comencieron a Lenin de que yera'l momentu d'estender la revoluci\u00f3n haza l'oeste, pola fuercia si fuere necesariu. Cuando la reci\u00e9n independizada Segunda Rep\u00fablica de Polonia escomenz\u00f3 afitar los sos territorios orientales, anexonaos por Rusia nes particiones de Polonia a fines del sieglu XVIII, engarr\u00f3se coles fuercies bolxeviques pola dominaci\u00f3n d'estes \u00e1rees, lo que contribuy\u00f3 al espa\u00f1\u00edu de la guerra Polaco-Sovi\u00e9tica de 1919. Cola revoluci\u00f3n alemana y la Lliga Espartaquista en plenu auxe, Lenin vio esto como la oportunid\u00e1 perfeuta pa caltrizar n'Europa coles bayonetes del Ex\u00e9rcitu Bermeyu. Lenin v\u00eda a Polonia como la ponte que l'Ex\u00e9rcitu Bermeyu hab\u00eda cruciar pa xunir la Revoluci\u00f3n Rusa colos siguidores comunistes de la Revoluci\u00f3n Alemana, y p'aidar a otros gobiernos comunistes n'Europa Occidental. La derrota de la Rusia sovi\u00e9tica na guerra polaco-sovi\u00e9tica, sicas\u00ed, invalid\u00f3 estos planes.\nLos llargos a\u00f1os de guerra cobr\u00e1ronse'l so tributu en Rusia, y gran parte del pa\u00eds taba en ruines. En marzu de 1921, Lenin reemplaz\u00f3 la pol\u00edtica econ\u00f3mica denomada comunismu de guerra (que fuera emplegada demientres la guerra civil) cola Nueva Pol\u00edtica Econ\u00f3mica (NEP), nun intentu de reconstruyir la industria y especialmente l'agricultura, pero'l mesmu mes vio la represi\u00f3n d'una protesta de marineros en Kronstadt (La Rebeli\u00f3n de Kronstadt).\nLa so prematura muerte.\nLa sal\u00fa de Lenin fora severamente da\u00f1ada pol intolerable estr\u00e9s de la revoluci\u00f3n y la guerra. L'intentu d'asesinatu xuni\u00f3se a los sos problemes de sal\u00fa. Ent\u00e1 llevaba la bala nel cuellu, demasiao a la veriquina del espinazu pa ser estrayida poles t\u00e9uniques quir\u00farxiques d'aquella d\u00f3mina. En mayu de 1922, Lenin tevo un primer infartu. Qued\u00f3se parcialmente paraliz\u00e1u (nel so llau drechu) y el so papel nel gobiernu declin\u00f3. Tres el so segundu infartu n'avientu del mesmu a\u00f1u, retir\u00f3se de l'activid\u00e1 pol\u00edtica. En marzu de 1923, tres sofrir el tercer infartu qued\u00f3 postr\u00e1u na cama ensin posibilid\u00e1 de falar.\nLenin morri\u00f3'l 21 de xineru de 1924. Tres la so muerte orixin\u00e1ronse rumores sobro que sofr\u00eda de s\u00edfilis. La causa oficial que se dio sobro la muerte de Lenin foi arterioesclerosis o infartu cerebral (el cuartu), pero de los 27 m\u00e9dicos que lu trataron, nam\u00e1i ocho roblaron les conclusiones de l'autopsia. D'esta mente diose pie pa que xurdieren otres teor\u00edes sobro la so muerte. Por exemplu, un anal\u00eds postmortem fechu por dos psiquiatres y un neur\u00f3logu recientemente espubliz\u00e1u na Revista Europea de Neurolox\u00eda afirmaba amosar que Lenin morri\u00f3 realmente de s\u00edfilis.\nDocumentos desclasificaos tres la cayida de la Xuni\u00f3n Sovi\u00e9tica, xunto coles alcordances de los m\u00e9dicos de Lenin, suxeren que foi trat\u00e1u de s\u00edfilis y\u00e1 en 1896; estos documentos tami\u00e9n suxeren qu'a Alexi Abrikosov, el pat\u00f3logu a cargu la autopsia, se-y orden\u00f3 probar que Lenin nun morri\u00f3 de s\u00edfilis. Abrikosov nun mencion\u00f3 la s\u00edfilis na autopsia, sicas\u00ed, el da\u00f1u vascular, la paral\u00eds y otres incapacitaciones que cit\u00f3 yeren t\u00edpiques de la s\u00edfilis. Tres un segundu asoleyamientu del informe de l'autopsia, neng\u00fan de los mu\u00e9rganos, arteries principales o \u00e1rees del cerebru usualmente afeutaes pola s\u00edfilis yeren citaes.\nEn 1923, los doctores trataron a Lenin con ars\u00e9nicu, la \u00fanica droga usada ent\u00f3s de mena espec\u00edfica pa tratar la s\u00edfilis, y con ioduru de potasiu, que tami\u00e9n yera t\u00edpicu nel tratamientu d'esta enfermed\u00e1.\nAnque probablemente tevo la s\u00edfilis, tami\u00e9n la ten\u00eda per ent\u00f3s una considerable parte de la poblaci\u00f3n rusa de la d\u00f3mina. Tami\u00e9n ye cierto que nun ten\u00eda les llesiones visibles nel so cuerpu qu'acompanguen a les caberes fases de la enfermed\u00e1. La mayor parte de los historiadores ent\u00e1 t\u00e1n d'alcuerdu en que la causa m\u00e1s probable de la so muerte foi un infartu produc\u00edu pola bala allugada nel cuellu dende'l so intentu d'asesinatu.\nLa ciud\u00e1 de Petrogr\u00e1u foi renomada \"Leningr\u00e1u\" na so alcordanza; nome que la ciud\u00e1 conserv\u00f3 hasta la cayida de la Xuni\u00f3n Sovi\u00e9tica en 1991, cuando se torn\u00f3 a poner el vieyu nome de la d\u00f3mina imperial, \"San Petersburgu\".\nTres el so primer infartu, Lenin espubliz\u00f3 una serie papeles indicando les direutrices futures pal gobiernu. El m\u00e1s famosu d'ellos ye'l Testamentu de Lenin, nel que, ente otres coses, critica a comunistes d'altu rangu como Lev Trotski y Josif Stalin. De Stalin, que yera Secretariu Xeneral del Part\u00edu Comunista dende abril de 1922, Lenin dic\u00eda que ten\u00eda l'\u00abautorid\u00e1 illimitada concentrada nes sos manes\u00bb y suxer\u00eda a los camaraes sacar a Stalin d'esti puestu. Sobro Trotski dixo: \"quiciabes seya l'home m\u00e1s capaz del actual Comit\u00e9 Central, pero ta demasiao ensoberbec\u00edu y demasiao atray\u00edu pol aspeutu puramente alministrativu de los asuntos\". Tami\u00e9n alvierte del peligru de que les engarradielles ente los dirixentes y\u00e1 citaos conducieren a una escisi\u00f3n. Tami\u00e9n pid\u00eda un mayor respetu haza les naciones non ruses federaes na XRSS, afirmando que nun facer esto podr\u00eda conducir a una actit\u00fa imperialista y, poro, incoherente. La vilva de Lenin descubri\u00f3'l papel nel estudiu de Lenin y lle\u00f3lu al Comit\u00e9 Central que, anque tando d'alcuerdu con delles de les sos partes, nun lu tuvieron en cuenta, y d'esta mena, estes incisives cr\u00edtiques sobro'l part\u00edu foron llargamente tapec\u00edes.\nA la escontra de los naguamientos espresaos por Lenin enantes de la so muerte de que nun se construyeren memoriales nel so nome, dellos pol\u00edticos trataron d'ameyorar la so propia posici\u00f3n asociando la so imaxe a la de Lenin tres la so muerte. El personax foi elev\u00e1u a un estatus cuasi m\u00edsticu, construy\u00e9ndose estatues, monumentos y memoriales nel so honor.\nNa Plaza Bermeya de Mosc\u00fa edific\u00f3se en 1924 el nom\u00e1u Mausol\u00e9u de Lenin xunto a los muros del Kremlin onde reposen los sos restos mortales embalsamaos. El mausol\u00e9u ta abiertu al p\u00fablicu y, demientres d\u00e9cades, yeren frecuentes les coles pa rindir visita al calabre momific\u00e1u del fundador de la Xuni\u00f3n Sovi\u00e9tica. Por mor de la desapaici\u00f3n de la XRSS, dellos part\u00edos pol\u00edticos y delles personalidaes ruses -Mikha\u00edl Gorbachov, ente elles-, tienen pid\u00edu'l desmantelamientu del mausol\u00e9u y que los restos de Lenin seyan enterraos. Estes iniciativas nun recibieron hasta la data'l sofitu del Gobiernu de la Federaci\u00f3n Rusa y el mausol\u00e9u sigue abiertu a les visites.\nL'estudiu del cerebru de Lenin.\nEl cerebru de Lenin foi estray\u00edu enantes d'embalsamar el so cuerpu. Los gobernantes sovi\u00e9ticos contrataron a un conoc\u00edu neurocient\u00edficu alem\u00e1n, Oskar Vogt, pa estudiar el cerebru de Lenin y llocalizar les c\u00e9lules cerebrales responsables del so xeniu. Con esti env\u00eds cre\u00f3se l'Institutu del Cerebru en Mosc\u00fa. Vogt espubliz\u00f3 un art\u00edculu sobro'l cerebru en 1929 onde espon\u00eda que delles neurones piramidales na tercer capa del tueru cerebral de Lenin yeren perllargues. Pesie eso, la conclusi\u00f3n de la so relevancia nel xeniu de Lenin foi mal recibida. El trabayu de Vogt foi consider\u00e1u poco satisfactoriu polos sovi\u00e9ticos. A lo postrer l'equipu sovi\u00e9ticu continu\u00f3 efectuando investigaciones, pero estos trabayos sobro'l cerebru de Lenin y\u00e1 nun foron asoleyaos.\nLos anatomistes contempor\u00e1neos nun creyen que la morfolox\u00eda del cerebru por s\u00ed mesma seya quien pa determinar la so funcionalid\u00e1."}
{"id": "14163", "revid": "2", "url": "https://ast.wikipedia.org/wiki?curid=14163", "title": "Kioto", "text": ""}
{"id": "14169", "revid": "2", "url": "https://ast.wikipedia.org/wiki?curid=14169", "title": "Universid\u00e1 d'Harvard", "text": ""}
{"id": "14172", "revid": "35", "url": "https://ast.wikipedia.org/wiki?curid=14172", "title": "Europa FM", "text": "Europa FM ye una cadena de radio musical d'Espa\u00f1a perteneciente al grupu Atresmedia.\nSeg\u00fan datos del Estudiu Xeneral de Medios (EGM), obtuvo na tercer folada de 2006 una cifra de 516.000 oyentes.\nEl so conten\u00edu musical ta bas\u00e1u polos grandes \u00e9sitos nacionales y internacionales dende los a\u00f1os 90 hasta angua\u00f1o , siendo claramente el pop/rock l'estilu que predomina.\nLlocutores.\nPatrick D. Frutos, Jorge Moreno, Pablo Le\u00f3n, Juanjo Ruiz, Roc\u00edo Santos, Jordi Munn\u00e9, Laura Trigo, Albert Buscarons, Jose Miguel Cruz, Julie Thomasoro, Josep Lobat\u00f3, Oriol Sabat y Venus."}
{"id": "14183", "revid": "43102", "url": "https://ast.wikipedia.org/wiki?curid=14183", "title": "Andr\u00e9s Montes", "text": "Andr\u00e9s Montes foi un conoc\u00edu llocutor deportivu espa\u00f1ol.\nDe padre gallegu y madre cubana, fizo retransmisiones deportives (incluindo f\u00fatbol) dende 1980. Trabay\u00f3 pa Radio Cadena Espa\u00f1ola, la COPE, Radio Marca o Antena 3 Radio con Jos\u00e9 Mar\u00eda Garc\u00eda. Dende 1996 narr\u00f3, xunta Antoni Daimiel, les retransmisiones de la NBA en Espa\u00f1a pa Canal +.\nN'abril de 2006 anunci\u00f3 so fichaxe por la Sexta, que-y encargar\u00eda los comentarios del Mundial de f\u00fatbol d'Alema\u00f1a de 2006, apoy\u00e1u pol ex-futbolista Julio Salinas y por Antonio Esteva. Tami\u00e9n coment\u00f3'l Mundial de baloncestu de Xap\u00f3n 2006, xunta los ex-xugadores Juan Manuel L\u00f3pez Iturriaga y Juan Domingo de la Cruz. Con esti pasu a la televisi\u00f3n n'abiertu, Andr\u00e9s Montes pas\u00f3 a ser a\u00ednda m\u00e1s conoc\u00edu si cabe. Ye conoc\u00edu'l so estilu desenfad\u00e1u y \u00fanicu, percurriendo a un argot espec\u00edficu d'inventiva propio."}
{"id": "14188", "revid": "37624", "url": "https://ast.wikipedia.org/wiki?curid=14188", "title": "Frente Andaluz de Liberaci\u00f3n", "text": "El Frente Andaluz de Liberaci\u00f3n (FAL) foi un part\u00edu andaluz fund\u00e1u en 1989 por seutores procedentes de la Yama\u2019a Isl\u00e1mica d'Al-Andalus ya independentes. El FAL pretend\u00eda recuperar la cultura \u00e1rabe ya isl\u00e1mico d'Al-Andalus. El so simbolu yera la estrella d'ocho puntes. En 1990 foi \u00fan de los part\u00edos que fixeron Naci\u00f3n Andaluza."}
{"id": "14192", "revid": "37624", "url": "https://ast.wikipedia.org/wiki?curid=14192", "title": "Naci\u00f3n Andaluza", "text": "Naci\u00f3n Andaluza ye un part\u00edu nacionalista andaluz d'ideolox\u00eda independentista fund\u00e1u en 1991. El so mu\u00e9rganu d'espresi\u00f3n ye la revista \"Independencia\". Ye miembru fundador de la coalici\u00f3n Asamblea d'Andaluc\u00eda, qu'abandon\u00f3 en 2004."}
{"id": "14194", "revid": "37624", "url": "https://ast.wikipedia.org/wiki?curid=14194", "title": "Rafael Fern\u00e1ndez", "text": "Rafael Luis Fern\u00e1ndez \u00c1lvarez foi un dirixente pol\u00edticu asturianu. Vilbu de Purificaci\u00f3n Tom\u00e1s, f\u00eda del socialista asturianu Belarmino Tom\u00e1s \u00c1lvarez, presidente del Conseyu Soberanu d'Asturies y Lle\u00f3n. Foi un pol\u00edticu perteneciente a la Federaci\u00f3n Socialista Asturiana (FSA-PSOE). \nTres el congresu del 15 d'ochobre de 1936 en Xix\u00f3n nel que naci\u00f3 la Federaci\u00f3n Asturiana de la Juventud Socialista Unificada (JSU) Rafael Fern\u00e1ndez foi escoy\u00edu secretariu xeneral de la JSU d'Asturies. Formar\u00e1 parte del Conseyu Interprovincial d'Asturies y Lle\u00f3n y llueu del Conseyu Soberanu d'Asturies y Lle\u00f3n), foi Conseyeru de Facienda.\nExili\u00e1u en M\u00e9xicu tres la ocupaci\u00f3n d'Asturies poles tropes franquistes (agostu de 1937), torna del exiliu en 1977. Foi'l presidente, de magar 1978, del Conseyu Rexonal d'Asturies (nome del mu\u00e9rganu provisional preauton\u00f3micu cre\u00e1u p'Asturies pol Gobiernu d'Adolfo Su\u00e1rez) hasta l'aprobaci\u00f3n del Estatutu d'Autonom\u00eda (30 d'avientu de 1981). Poro, pue consider\u00e1selu'l primer presidente del Princip\u00e1u d'Asturies."}
{"id": "14195", "revid": "43102", "url": "https://ast.wikipedia.org/wiki?curid=14195", "title": "Federaci\u00f3n Asturiana de la Juventud Socialista Unificada", "text": "La Federaci\u00f3n asturiana de les Mocedaes Socialistes Unificaes \u00f1az en Xix\u00f3n el 15 d'ochobre de 1936 nun Congresu onde se fusionen les mocedaes comunistes y socialistes que y\u00e1 na Revoluci\u00f3n de 1934 tuvieren averamientu. \u00d1ac\u00eda la Federaci\u00f3n asturiana de les Juventudes Socialistas Unificadas (JSU). \nLa primer comisi\u00f3n executiva tuvo formada por:"}
{"id": "14196", "revid": "43102", "url": "https://ast.wikipedia.org/wiki?curid=14196", "title": "Ram\u00f3n \u00c1lvarez Palomo", "text": "Ram\u00f3n \u00c1lvarez Palomo foi un hist\u00f3ricu anarcosindicalista asturianu, foi figura clave de la Revoluci\u00f3n de 1934 y miembru del Conseyu Soberanu d'Asturies y Lle\u00f3n.\nNaci\u00f3 en Xix\u00f3n en 1913 y fin\u00f3 en Xix\u00f3n el 14 de payares de 2003. Panaderu d'oficiu, esti l\u00edder sindical anarquista, entam\u00f3 a trabayar a los 12 a\u00f1os, tres formase na escuela neutra d'Eleuterio Quintanilla. A los 15 a\u00f1os ingres\u00f3 na CNT y a los 20 foi escoy\u00edu secretariu xeneral de la CNT d'Asturies, Lle\u00f3n y Palencia.\nRevolucionariu.\nPalomo foi cabezaleru de los movimientos revolucionarios de la CNT de 1933 polo que lu metieron presu, na c\u00e1rcel fizo amist\u00e1 con Buenaventura Durruti. Foi amnisti\u00e1u n'abril de 1934 y particip\u00f3 na Revoluci\u00f3n Asturiana de 1934.\nRam\u00f3n \u00c1lvarez Palomo foi secretariu del Comit\u00e9 Revolucionariu de Xix\u00f3n, y tres la derrota de la \"Comuna Asturiana\" fux\u00f3 a Francia en 1935 onde tar\u00eda hasta l'amnist\u00eda del Frente Popular. Col espa\u00f1\u00edu de la Guerra Civil espa\u00f1ola ocup\u00f3se de la movilizaci\u00f3n pa la defensa de Xix\u00f3n y form\u00f3 parte del Conseyu Conceyeru Republicanu. Ram\u00f3n \u00c1lvarez Palomo foi Conseyeru de Pesca del Conseyu Interprovincial d'Asturies y Lle\u00f3n primero y del Conseyu Soberanu depu\u00e9s, en representaci\u00f3n de la Federaci\u00f3n de Grupos Anarquistas (FAI).\nL'Exiliu.\nTres la ocupaci\u00f3n d'Asturies pol ex\u00e9rcitu franquista, en 1937, ex\u00edliase primero en Catalu\u00f1a, (onde ser\u00e1 secretariu del ministru d'Instrucci\u00f3n P\u00fablica de la Rep\u00fablica, Segundo Blanco) y tres la ocupaci\u00f3n d'esta a Francia. Tando en Francia entama la II Guerra Mundial, que pasa escond\u00edu nuna zona ocupada polos alemanes y onde fizo contactos cola Resistencia francesa. En 1945 conoci\u00f3 a la que ser\u00eda la so segunda esposa, Aurora Molina Iturbe, fia d'un destac\u00e1u anarcosindicalista de la FAI. Pola casa del matrimoniu en Par\u00eds pasaben gran parte del anarcosindicalismu asturianu clandest\u00edn y encarg\u00e1bense de busca-yos trabayu y documentaci\u00f3n. \nNesti periodu tien llugar una escisi\u00f3n dientro de la CNT, dando llugar a los que pod\u00edemos llamar una facci\u00f3n ortodoxa y otra posibilista. Esta \u00faltima foi pola que tom\u00f3 part\u00edu Ram\u00f3n y ser\u00eda Secretariu Xeneral ente payares de 1945 y avientu de 1947, nos plenos que tuvieron llugar en Toulouse.\nA finales de los sesenta contribuy\u00f3, xunto con l\u00edderes de la UGT, a la creaci\u00f3n del Fondo Unificado de Solidaridad Obrera (FUSOA), destin\u00e1u a recoyer fondos nos centros de trabayu p'aidar a los obreros presos o despid\u00edos. Torn\u00f3 al est\u00e1u espa\u00f1ol delles veces enantes de la restauraci\u00f3n democr\u00e1tica pa particiapa en Madrid en dellos conceyos del comit\u00e9 nacional de la CNT, \u00e9l yera secretariu del subcomit\u00e9 en Francia.\nRetornu a Asturies.\nRam\u00f3n \u00c1lvarez Palomo torn\u00f3 a Asturies per primer vegada en 1972 y, de forma definitiva, en 1976. En 1978 foi escoy\u00edu otra vuelta secretariu rexonal de CNT. Nel V congresu del sindicatu foi \u00fan de los m\u00e1s firmes opositores a la ortodoxia anarquista, defendida, ente otros, por Jos\u00e9 Luis Garc\u00eda R\u00faa. Les discrepancies propiciaron la ruptura y l'apaici\u00f3n de la Confederaci\u00f3n General del Trabajo, del que foi \u00fan de los fundadores defendiendo la participaci\u00f3n de los anarcosindicalistes na negociaci\u00f3n coleutiva y nes eleiciones sindicales pa los comit\u00e9s d'empresa. \u00c1lvarez Palomo foi direutor de dellos peri\u00f3dicos llibertarios.\nProducci\u00f3n bibliogr\u00e1fica.\n\u00c1lvarez Palomo foi autor de dellos llibros, ente ellos: "}
{"id": "14199", "revid": "43102", "url": "https://ast.wikipedia.org/wiki?curid=14199", "title": "Estrella colorada", "text": "La estrella colorada de cinco puntes, un pentagrama ensin el pent\u00e1gonu interior, ye un s\u00edmbolo del socialismu y el comunismu que representa los cinco deos de la man del trabayador y los cinco continentes. Una versi\u00f3n menos frecuente suxer que les cinco puntes de la estrella representen a los cinco grupos sociales que posibilitar\u00eden el tr\u00e1nsitu al socialismu, a saber: la moced\u00e1, los militares, los trabayadores industriales, los campesinos agricultores y los intelectuales. \nLa estrella bermeya ye y foi usada en banderes y escudos d'estaos socialistes, lo que pue verse na bandera de la Rep\u00fablica Federal Socialista de Yugoslavia, tami\u00e9n ye usada por grupos y part\u00edos independentistes de tendencia socialista, como la bandera estelada en Catalu\u00f1a, la estreleira en Galicia, l'Asturina n'Asturies. \nDelles veces la foz y el martiellu son puestos dientro o debaxo de la estrella. Dende la esapaici\u00f3n del Bloque del Este, la estrella bermeya foi prohibida en dalgunos pa\u00edses, como Hungr\u00eda.\nEl peri\u00f3dicu militar de la Xuni\u00f3n de Rep\u00fabliques Socialistes Sovi\u00e9tiques tami\u00e9n se denomaba \"Estrella Colorada\", n' rusu \"Krasnaya Zvezda\", nome que calti\u00e9n angua\u00f1o como voceru del Ministeriu de Defensa de la Federaci\u00f3n Rusa. De la mesma, el mu\u00e9rganu oficial del Ej\u00e9rcito Revolucionario del Pueblo (ERP), grupu guerrilleru arxent\u00edn d'orientaci\u00f3n marxista activu mientres los a\u00f1os 1970, llam\u00e1base Estrella Colorada(en castell\u00e1n Estrella Roja. Dellos clubes deportivos d'estaos socialistes usaron la estrella roja como emblema, esistiendo al menos dos con ese nombe:\nOtros usos.\nTami\u00e9n tienen una estrella encarnada como logo o emblema el proyeutu Mozilla, la cerveza Heineken y l'est\u00e1u de California, ensin nenguna connotaci\u00f3n socialista."}
{"id": "14200", "revid": "37624", "url": "https://ast.wikipedia.org/wiki?curid=14200", "title": "Pedro de Silva Cienfuegos-Jovellanos", "text": "Pedro de Silva Cienfuegos-Jovellanos ye un abog\u00e1u, escritor y pol\u00edticu asturianu que foi presidente del Princip\u00e1u d'Asturies ente 1983 y 1991.\nNel a\u00f1u 1975 fund\u00f3'l coleutivu Democracia Socialista, que m\u00e1s tarde pasar\u00eda a integrase nel Partido Socialista Popular que finalmente acabar\u00eda formando parte del PSOE en 1978. En mayu de 1983 result\u00f3 vencedor de les eleiciones n'Asturies, colo que foi nom\u00e1u Presidente del Princip\u00e1u. Repiti\u00f3 trunfo na siguiente convocatoria, calteni\u00e9ndose nel cargu hasta mayu de 1991. Esi a\u00f1u retir\u00f3se de la pr\u00e1utica de la pol\u00edtica activa. \nDende ent\u00f3s, centra la so activid\u00e1 na creaci\u00f3n lliteraria, asina como na so profesi\u00f3n d'abog\u00e1u. Prueba d'ello ye que collabora de forma habitual como articulista con delles publicaciones peri\u00f3diques y revistes. Gan\u00f3'l premiu \"La sonrisa vertical\" pol so llibru de rellatos \"Kurt\", en 1998. La so primer novela asoley\u00f3la col nomatu de \"Carlos del Busto\"."}
{"id": "14201", "revid": "37624", "url": "https://ast.wikipedia.org/wiki?curid=14201", "title": "Folk", "text": "Enti\u00e9ndese por m\u00fasica folcl\u00f3rica (del ingl\u00e9s \"folk\": \u2018pueblu\u2019) la m\u00fasica popular propia d'un pa\u00eds o d'una rex\u00f3n. Xeneralmente ye tresmitida de xeneraci\u00f3n en xeneraci\u00f3n. La m\u00fasica folcl\u00f3rica nun ha confundise cola m\u00fasica \"folk\" de los Estaos Xun\u00edos, que constit\u00fai un estilu musical que trescendi\u00f3 les fronteres del so pa\u00eds d'orixe y se populariz\u00f3 en munchos pa\u00edses del mundu.\nEstilos de m\u00fasica folcl\u00f3rica seg\u00fan los sos pa\u00edses d'orixe:"}
{"id": "14202", "revid": "28171", "url": "https://ast.wikipedia.org/wiki?curid=14202", "title": "Deva", "text": "Deva pue facer referencia a:"}
{"id": "14204", "revid": "2", "url": "https://ast.wikipedia.org/wiki?curid=14204", "title": "Llim\u00f3n", "text": ""}
{"id": "14206", "revid": "2", "url": "https://ast.wikipedia.org/wiki?curid=14206", "title": "Llimonal", "text": ""}
{"id": "14207", "revid": "2", "url": "https://ast.wikipedia.org/wiki?curid=14207", "title": "Llimoneru", "text": ""}
{"id": "14208", "revid": "2", "url": "https://ast.wikipedia.org/wiki?curid=14208", "title": "Galeusca", "text": ""}
{"id": "14211", "revid": "37624", "url": "https://ast.wikipedia.org/wiki?curid=14211", "title": "Islla de Tapia", "text": "La Islla de Tapia (n'eonaviegu \"A Illa de Tapia\", en castellanu \"Isla de Tapia\") ye una peque\u00f1a islla asturiana na villa de Tapia de Casariego (Asturies), de forma amesetada y bordeada d'arrecife. Posee na so cima un faru. Construy\u00f3se un malec\u00f3n pal accesu a la islla, que contin\u00faa hacia un dique d'abrigu que se prollonga dende'l suroeste de la islla pa protexer el puertu pesqueru."}
{"id": "14213", "revid": "43102", "url": "https://ast.wikipedia.org/wiki?curid=14213", "title": "R\u00edu San Isidru", "text": "El San Isidru ye un r\u00edu del sur de la zona central d'Asturies. Ye afluente del r\u00edu Ayer, esti a la so vez afluente del r\u00edu Caudal y esti del r\u00edu Nal\u00f3n.\nNacencia: na Cordillera Cant\u00e1brica, cerca del Picu Toneu (2.094 m), nel conceyu asturianu d'Ayer. \nDesembocaura: confluye col r\u00edu Ayer en Santibanes de la Fuente, nel conceyu d'Ayer. \nLlonxit\u00fa: 19 km. \nAfluentes principales: neng\u00fan\nPoblaciones qu'atraviesa: Felechosa, Pola del Pinu, Yanos, Co\u1e37\u1e37anzo y Santibanes de la Fuente."}
{"id": "14214", "revid": "5110", "url": "https://ast.wikipedia.org/wiki?curid=14214", "title": "Eonaviegu", "text": ""}
{"id": "14216", "revid": "43102", "url": "https://ast.wikipedia.org/wiki?curid=14216", "title": "Luc\u00eda Etxebarria", "text": "Luc\u00eda Etxebarria de Asteinza ye una escritora espa\u00f1ola. \nLa so familia ye del Pa\u00eds Vascu (Bermeo). Trabay\u00f3 como traductora y camarera, ente otros, y llicenci\u00f3se en Filolox\u00eda Inglesa. Public\u00f3'l so primer llibru, la biograf\u00eda de Courtney Love (\"Aguanto Esto\") en 1996. \nGracies a Ana Mar\u00eda Matute consigui\u00f3 publicar la so primer novela \"Beatriz y los cuerpos celestes\".\nTien ganao abondos premios.\nPlaxu.\nEn 2001, la revista Intervi\u00fa acus\u00f3 a la escritora de plaxar al poeta lleon\u00e9s Antonio Colinas, Premiu Nacional de Lliteratura, nel so llibru \"Estaci\u00f3n de Infierno\" (2001). El semanariu afirm\u00f3 tami\u00e9n que na so primer novela, la exitosa \"Amor, curiosidad, prozac y dudas\" (1997), incluy\u00eda nes sos p\u00e1xines frases dafechamente lliterales de \"Naci\u00f3n Prozac\", de la periodista y escritora estauxunidense Elizabeth Wurtzel. L'autora espa\u00f1ola defendi\u00f3se reivindicando'l drechu a la intertestualid\u00e1 y afirm\u00f3 que taba siendo v\u00edctima d'un acosu medi\u00e1ticu que-y taba resultando \"tan traum\u00e1ticu como una violaci\u00f3n\". Etxebarria demand\u00f3 por un presuntu delitu d'intromisi\u00f3n nel honor a la revista, pero Intervi\u00fa foi absuelta'l 4 de febreru de 2003 con una sentencia del xulg\u00e1u de primer instancia n\u00famberu 52 de Madrid, u se determin\u00f3 que nun hubiere tala intromisi\u00f3n nel so honor, darr\u00e9u que: \"la revista dio informaci\u00f3n veraz (...), Etxebarria plax\u00f3 a don Antonio Colinas\". L'autora apel\u00f3 ent\u00f3s al Tribunal Constitucional."}
{"id": "14217", "revid": "144", "url": "https://ast.wikipedia.org/wiki?curid=14217", "title": "Luc\u00eda Etxebarr\u00eda", "text": ""}
{"id": "14218", "revid": "28171", "url": "https://ast.wikipedia.org/wiki?curid=14218", "title": "Fiesta de Los Humanitarios", "text": "La Fiesta de los humanitarios de Sanmart\u00edn ye una fiesta que se celebra cada 11 de payares en Morea, nel conceyu d'Ayer.\nDescripci\u00f3n.\nB\u00e1sicamente, la fiesta consiste nuna Misa cantada con acompa\u00f1amientu de gaita, tres de la que se celebra un desfile con carroces, onde los participantes van ataviaos con traxes tradicionales.\nLos Humanitarios ye una asociaci\u00f3n de calter gastron\u00f3micu qu'empobina la fiesta del mesmu nome dende va casique un sieglu. \nNel d\u00eda de la fiesta ye vezu comer un men\u00fa t\u00edpicu de fabada asturiana (fabes, toc\u00edn, chorizu y morciella), y como postre casadielles y panch\u00f3n. Esti \u00faltimu, ye un duce t\u00edpicu d'Ayer, fechu con miges de pan d'escanda y mantega."}
{"id": "14219", "revid": "28171", "url": "https://ast.wikipedia.org/wiki?curid=14219", "title": "Stefanie Sun", "text": "Stefanie Sun (\u5b59\u71d5\u59ff ye una cantante pop en mandar\u00edn, ingl\u00e9s y otros dialeutos chinos. "}
{"id": "14220", "revid": "43102", "url": "https://ast.wikipedia.org/wiki?curid=14220", "title": "Nuevo Le\u00f3n", "text": "L'Est\u00e1u Llibre y Soberanu de Nuevo Le\u00f3n as\u00edtiase al noroeste de M\u00e9xicu y llenda col est\u00e1u de Tamaulipas nel este, col de Coahuila nel oeste, al sur colos estaos de Zacatecas y San Luis Potos\u00ed y al norte comparte una frontera de 15 km col Est\u00e1u de Texas n'Estaos Xun\u00edos. La so capital ye la ciud\u00e1 de Monterrey."}
{"id": "14221", "revid": "3968967", "url": "https://ast.wikipedia.org/wiki?curid=14221", "title": "Robert De Niro", "text": "Robert De Niro ye un actor norteamericanu, ganador de dos premios de l'Academia (\u00d3scars). Ye c\u00e9lebre por sos actuaciones en papeles de gangsters y de personaxes conflictivos y turbulentos."}
{"id": "14223", "revid": "35", "url": "https://ast.wikipedia.org/wiki?curid=14223", "title": "MediaWiki", "text": "MediaWiki ye un motor pa wikis baxo llicencia GPL, program\u00e1u en PHP usando MySQL como sirvidor de base de datos y sobre Apache, anque tami\u00e9n pue instalase n'otros sirvidores web. Anque se desenroll\u00f3 pa Wikipedia y los otros proyeutos de la fundaci\u00f3n Wikimedia, algam\u00f3 un creciente usu a partir de 2005, y angua\u00f1o hai munchos wikis basaos nesti software que nun tienen rellaci\u00f3n nenguna con dicha fundaci\u00f3n. La mayor\u00eda d'ellos ded\u00edquense a la documentaci\u00f3n de software o a temes especializaos.\nTami\u00e9n se llama \"MediaWiki\" al espaciu de nomes onde t\u00e1n los mensaxes del so interfaz llistos pa la torna a la llingua llocal de cada wiki.\nHistoria.\nFoi escritu orixinalmente pa la Wikipedia pol estudiante y desendolcador Magnus Mankse. Primero, la Wikipedia emplegaba un software basada en Perl denomada UseModWiki (a esti periodu con\u00f3zselu como la \"Fase I\" pola comunid\u00e1 wikipedista). Llueu, camudar\u00e1se a PHP (\"Fase II\") el 25 de xineru del 2002. Esti d\u00eda ye remembr\u00e1u como'l D\u00eda de Magnus Manske.\nA metanes del 2002, el c\u00f3digu foi reescritu y ameyor\u00e1u (\"Fase III\"); dende aquella ta desendolc\u00e1ndose de magar el mesmu. El 29 d'agostu del 2003, el motor wiki empleg\u00e1u na Wikipedia, hasta aquel momentu ensin nome, bautiz\u00f3se col nome de MediaWiki. Esti escoy\u00f3se xugando col nome de la Fundaci\u00f3n Wikimedia. \nDende esta data, siguieron public\u00e1ndose versiones llibres pa descarga y puen emplegase en proyeutos que nun tengan un res que ver cola Wikipedia.\nInstalaci\u00f3n.\nEncami\u00e9ntase instalar Mediawiki sobre Linux. En casu de facelo dende Windows, XAMPP ye un paquete de Software llibre que facilita la xera."}
{"id": "14224", "revid": "37624", "url": "https://ast.wikipedia.org/wiki?curid=14224", "title": "Llagu Ausente", "text": "El llagu Ausente ye un llagu na provincia de Lle\u00f3n, conceyu de Lillo, al sureste del Puertu de San Isidro, nel circu glaciar form\u00e1u polos Picos Requexines y Ausente, en so vertiente norte. Alcu\u00e9ntrase a una altit\u00fa 1.750 m.\nAccesu.\nDende Felechosa (Ayer), pola comarcal AS-253, a Puertu San Isidru, dende onde tomamos la carretera que va al circu de Ceboll\u00e9u. Total 18 km.\nAcc\u00e9dese per una pista de tierra ente turberes onde'l circu con una llixera rimada, a cuerpu t\u00e1rdase 1 hora y 18 min., con un desnivel de subida de 350 metros nun llargor de unos 3 km."}
{"id": "14225", "revid": "28171", "url": "https://ast.wikipedia.org/wiki?curid=14225", "title": "Picu Ton\u00e9u", "text": "El Picu Ton\u00e9u ta asti\u00e1u nel estremu sur del conceyu d'Ayer, na divisoria con Lli\u00f3n en plena Cordillera Cant\u00e1brica. Ye'l cumal cimeru con 2.094 metros. Accedese dende'l Puertu San Isidru."}
{"id": "14226", "revid": "43102", "url": "https://ast.wikipedia.org/wiki?curid=14226", "title": "Risto Mejide", "text": "Risto Mejide Rold\u00e1n ye un direutor creativu catal\u00e1n. \nActivid\u00e1 Profesional.\nYe llicenci\u00e1u y MBA en Sistemes d'Informaci\u00f3n por ESADE. Lleva m\u00e1s de 8 a\u00f1os exerciendo comu creativu publicitariu, formando parte d'axencies como Bassat Ogilvy&amp;Mather, Saatchi&amp;Saatchi, Leagas-Delaney o Euro RSCG. Angua\u00f1o exerce de direutor creativu na empresa *S,C,P,F\u2026, responsable d'algunos de los meyores spots publicitarios.\nOperaci\u00f3n Trunfu.\nEl fechu que signific\u00f3'l saltu a la popularid\u00e1 de Risto y la so aparici\u00f3n n'estremaos programes de televisi\u00f3n y medios escritos foi la so participaci\u00f3n nel programa musical de Telecinco Operaci\u00f3n Trunfu 2006, en calid\u00e1 de xur\u00e1u, onde les sos charles afilaes y sarc\u00e1stiques haza concursantes, profesores ya inclusive equipu del propiu programa f\u00edzo-y captar l'atenci\u00f3n de numberosos siguidores, llevantando pol\u00e9mica col productor musical y direutor de l'Academia, Kike Santander, ente otros. Esta controversia, xunida a un peculiar estilu personal (relax\u00e1u, seriu, fr\u00edu) y xunto coles sos carauter\u00edstiques gafes, sirvi\u00f3-y pa ser una de les figures televisives importantes del momentu."}
{"id": "14227", "revid": "116", "url": "https://ast.wikipedia.org/wiki?curid=14227", "title": ".ast", "text": ".ast ye'l dominiu d'Internet que reivindica una bona parte del movimientu pola defensa de la llingua asturiana pa que les p\u00e1xines n'asturianu tengan el so propiu dominiu na rede. El nome vien del c\u00f3digu internacional ISO 639-2 que correspuende a la llingua asturiana. Pel momentu, les campa\u00f1es al rodiu del .ast son testimoniales y minoritaries, y c\u00e9ntrense en poner \"banners\" reivindicativos nes p\u00e1xines web.\nAl principiu de la campa\u00f1a intent\u00f3se reivindicar el dominiu .as. Anque ye posible qu'un dominiu d'internet nun coincida col c\u00f3digu de llingua, descart\u00f3se esti dominiu por coincidir col de la llingua asamesa.\nA entamos del mes de xineru de 2007 \u00f1az una Asociaci\u00f3n que pretende acomu\u00f1ar a tol movimientu, nomada Asociaci\u00f3n PuntuAst, que y\u00e1 lleva m\u00e1s de 60 sofitos."}
{"id": "14229", "revid": "5110", "url": "https://ast.wikipedia.org/wiki?curid=14229", "title": "Real Avil\u00e9s", "text": ""}
{"id": "14230", "revid": "43102", "url": "https://ast.wikipedia.org/wiki?curid=14230", "title": "Club Deportivo Ensidesa", "text": "El Club Deportivo Ensidesa foi un club de f\u00fatbol d'Avil\u00e9s, form\u00e1u en 1956 col nome de Club Deportivo Industrial Llaranes. En 1965 camud\u00f3'l so nome pol de Club Deportivo Ensidesa por decisi\u00f3n de los sos socios, afitando inda m\u00e1s la so vinculaci\u00f3n cola empresa sider\u00farxica. Foi parte del ampliu y vari\u00e1u n\u00famberu d'actividaes deportives entamaes pola Empresa Nacional Sider\u00farxica, Ensidesa. Empresa asitiada n'Avil\u00e9s a entamos de los a\u00f1os 50 del sieglu XX.\nHai que destacar que nesti equipu aviles\u00edn entam\u00f3 a xugar al f\u00fatbol Enrique Castro Quini, consider\u00e1u un de los meyores futbolistes nacionales de tola historia del f\u00fatbol astur.\nEn 1983 desaparez al xunise al Real Avil\u00e9s, formando'l Real Avil\u00e9s Industrial, conservando l'antigued\u00e1 federativo de los realavilesinos.\nColores.\nLa equipaci\u00f3n yera dafechu granate.\nEstadios.\nSanta B\u00e1rbara (a partir de 1981 Juan Muro de Zaro)"}
{"id": "14232", "revid": "344", "url": "https://ast.wikipedia.org/wiki?curid=14232", "title": "Asturies de Santillana", "text": ""}
{"id": "14233", "revid": "28171", "url": "https://ast.wikipedia.org/wiki?curid=14233", "title": "Asturies d'Uvi\u00e9u", "text": "Les Asturias d'Uvi\u00e9u faen referencia a una comarca hist\u00f3rica asturiana que s'estend\u00eda dende'l cursu enteru del r\u00edu Eo na so parte occidental y hasta la cuenca del r\u00edu Deva na oriental, comprendiendo toles valles ente estos dos r\u00edos dende la costa hasta la Cordalera Cant\u00e1brica nel sur. La so capital taba n'Uvi\u00e9u.\nComarca creada en 1230, por mor de la reorganizaci\u00f3n territorial de Fernandu III de Castiella, cuando los reinos de Lle\u00f3n y Castiella x\u00fanense dafechu. Nesta reorganizaci\u00f3n los conceyos de Ribedeva, Pe\u00f1amellera Alta y Pe\u00f1amellera Baxa, qu'enantes depend\u00eden d'Uvi\u00e9u, formen parte de la merind\u00e1 castellana de les Asturies de Santillana con capital en Santillana del Mar.\nEsta comarca desapaez cola divisi\u00f3n territorial d'Espa\u00f1a de 1833, crey\u00e1ndose la provincia d'Uvi\u00e9u (l'Asturies d'angua\u00f1o)de la que s'esgayen los territorios asturianos de Bur\u00f3n (Fonsagrada y Negueira), Suarna y Piqu\u00edn que dende ent\u00f3s pasen a depender de la nueva provincia de Lugo. Los territorios asturianos de Sayambre y Valde\u00f3n pasen a formar parte de la nueva provincia de Lle\u00f3n. Los conceyos de Ribedeva y les dos Pe\u00f1amelleres pasen a formar parte de la provincia d'Uvi\u00e9u, y\u00e1 qu'enantes pertenec\u00eden les Asturies de Santiyana."}
{"id": "14234", "revid": "43102", "url": "https://ast.wikipedia.org/wiki?curid=14234", "title": "Provincia d'Uvi\u00e9u", "text": "La Provincia d'Uvi\u00e9u ye l'antiguu denomatu de la Provincia d'Asturies d'angua\u00f1o, creada en payares de 1833, con capital na ciud\u00e1 d'Uvi\u00e9u. N'abril de 1983, en cumplimientu cola disposici\u00f3n transitoria octava del Estatutu d'Autonom\u00eda d'Asturies, camud\u00f3'l so nome pol d'agora.\nEl so orixe ta na divisi\u00f3n territorial de 1833, que divide Espa\u00f1a en provincies. Abarca los territorios de la comarca hist\u00f3rica de les Asturies d'Uvi\u00e9u de la que s'esgayaron los conceyos de Bur\u00f3n, Suarna, Sayambre y Valde\u00f3n, que pasaron a pertenecer a les provincies vecines de Lugo y Lle\u00f3n respeutivamente, a\u00f1edi\u00e9ndo-y los conceyos de Ribedeva, Pe\u00f1amellera Alta y Pe\u00f1amellera Baxa que pertenec\u00eden a les Asturies de Santillana, Provincia de Cantabria\nLa Provincia d'Asturies ye la \u00fanica provincia d'Asturies."}
{"id": "14235", "revid": "43102", "url": "https://ast.wikipedia.org/wiki?curid=14235", "title": "Diputaci\u00f3n Provincial d'Uvi\u00e9u", "text": "La Diputaci\u00f3n Provincial d'Uvi\u00e9u foi una instituci\u00f3n pol\u00edtica de l'antigua Provincia d'Uvi\u00e9u (g\u00fcei Asturies) creada por mor de la divisi\u00f3n territorial de 1833, qu'esisti\u00f3 ente los a\u00f1os 1835 y 1982.\nSirvi\u00f3 para sustituyir a la Xunta Xeneral del Princip\u00e1u d'Asturies y ten\u00eda la so s\u00e9 na ciud\u00e1 d'Uvi\u00e9u. Cola aprobaci\u00f3n del Estatutu d'Autonom\u00eda d'Asturies, la Diputaci\u00f3n Provincial d'Uvi\u00e9u desapaici\u00f3 dexando'l so sitiu de nuevu a la Xunta Xeneral."}
{"id": "14236", "revid": "43102", "url": "https://ast.wikipedia.org/wiki?curid=14236", "title": "Merind\u00e1", "text": "Les merindaes yeren unes divisiones xeogr\u00e1fico-alministratives que se dieron a fines del sieglu XII nel reinu de Castiella y Navarra, que por esta d\u00f3mina incluy\u00eda tolos territorios c\u00e1ntabros, conservando los sos top\u00f3nimos y la so identid\u00e1. El mer\u00edn yera'l representante del rei en dicha merind\u00e1.\nAngua\u00f1o na Comunid\u00e1 Foral de Navarra s\u00edguese calteniendo la merind\u00e1 como dixebra hist\u00f3rica, alministrativamente foron sustituy\u00edes polos part\u00edos xudiciales.\nEn Vizcaya converti\u00e9ronse en manconunidaes comarcales nes que se cantien l'alcordanza del so pas\u00e1u como merind\u00e1, un exemplu d'ello ye'l Duranguesado. Nel norte de Burgos, una ventena de conceyos formen, angua\u00f1o, la comarca de Las Merindades. Dalg\u00fan de los sos conceyos calti\u00e9n esti nome: Merindad de Valdivielso, Merindad de Sotoscueva, Merindad de Valdeporres, Merindad de Montija y Merindad de Cuesta Urr\u00eda.\nLa fonci\u00f3n de les merindaes yera la de ser un mu\u00e9rganu alministrativu imtermediu ente'l poder central y les villes ya se\u00f1or\u00edos."}
{"id": "14237", "revid": "37624", "url": "https://ast.wikipedia.org/wiki?curid=14237", "title": "Bandera d'Uvi\u00e9u", "text": "La bandera d'Uvi\u00e9u, ye de color azul dafechu, y tien nel centru l'escudu d'Uvi\u00e9u. Ye una bandera simple, que los sos rasgos b\u00e1sicos coinciden cola de la Comunid\u00e1 Aut\u00f3noma asturiana. "}
{"id": "14238", "revid": "37624", "url": "https://ast.wikipedia.org/wiki?curid=14238", "title": "Salvador Allende", "text": "Salvador Allende Gossens foi un m\u00e9dicu y pol\u00edticu socialista chilenu.\nFoi Presidente de Chile ente 1970 y 1973. Nun algam\u00f3 a completar el so mandatu, que llegaba hasta 1976, por mor del Golpe d'Est\u00e1u del 11 de setiembre de 1973, que lu derroc\u00f3 y implant\u00f3'l R\u00e9xime Militar nel pa\u00eds. La so muerte ocurri\u00f3 demientres l'asaltu al Palaciu de la Moneda.\nFamilia.\nL'aniciu de los Allende ye vascu. Los sos antepasaos llegaron a Chile demientres el sieglu XVII. El m\u00e1s destac\u00e1u de la familia foi'l g\u00fcelu Ram\u00f3n Allende Pad\u00edn, \u00abEl Rojo\u00bb, radical y gran maestru de la masoner\u00eda.\nEl so f\u00edu, Salvador Allende Castro, foi tami\u00e9n radical y mas\u00f3n. Trabay\u00f3 como funcionariu p\u00fablicu y como notariu del puertu de Valpara\u00edso. Cas\u00f3 con Laura Gossens, muyer de muncha relixosid\u00e1, f\u00eda d'un inmigrante belxicanu y una dama de la ciud\u00e1 de Concepci\u00f3n.\nLa familia de Allende yera burguesa, so padre viax\u00f3 y tresllad\u00f3 a la so familia a lo llargo del pa\u00eds, por mor de los estremaos cargos que ten\u00eda qu'asumir na alministraci\u00f3n p\u00fablica. Por esti motivu los primeros 8 a\u00f1os de vida d'Allende tuvieron llugar en Tacna.\nAllende entam\u00f3 los sos estudios na Estaya Preparatoria del Lic\u00e1u de Tacna. Depu\u00e9s de 8 a\u00f1os en Tacna, la familia tresllad\u00f3se por un tiempu a Iquique, en 1918. Valdivia ser\u00eda'l siguiente dest\u00edn, en 1919. Sigui\u00f3 los sos estudios nel Llic\u00e9u de Valdivia.\nEl regresu a Valpara\u00edso tuvo llugar en 1921, al ser el padre abog\u00e1u de la Corte d'Apelaciones de dicha ciud\u00e1. Ell\u00ed Allende, mientres continuaba los sos estudios, conoci\u00f3 a Juan Demarchi, vieyu zapateru anarquista, y seg\u00fan les confesiones del mesmu Allende, tendr\u00eden una influencia fundamental. Dellos autores creen, qu'esta rellaci\u00f3n ta enforma mitificada y que la influencia del zapateru ser\u00eda menor.\nFinaliz\u00f3 los sos estudios secundarios en 1924, y decidi\u00f3 facer el serviciu militar, que realiz\u00f3 por un a\u00f1u nel Reximientu de Llanceros de Tacna.\nIngres\u00f3 a la Universid\u00e1 de Chile a estudiar medicina, a pesar de que ten\u00eda dudes ente seguir esta carrera o Derechu. Vivi\u00f3 cola t\u00eda paterna, Anita, pa depu\u00e9s llevar una vida y inestabilid\u00e1 residencial, de pensi\u00f3n en pensi\u00f3n pa poder sobrevivir. Obtuvo de permediu xeneral en acabando los sos estudios una nota cinco. La so tesis doctoral de 1933, \"Hixene mental y delincuencia\", foi asoleyada en 2005.\nVida pol\u00edtica.\nEn 1929 y\u00e1 entamar la so activid\u00e1 pol\u00edtica, entrando nel grupu Avance, lleg\u00f3 a ser vicepresidente de la FECh en 1930, pero la so oposici\u00f3n a delles posiciones del grupu, durante los meses previos a la ca\u00edda de la dictadura de Carlos Ib\u00e1\u00f1ez del Campo, foi espuls\u00e1u del grupu. A pesar d'eso sigui\u00f3 actuando como l\u00edder estudiantil, lo que-y vali\u00f3 la so detenci\u00f3n. Mientres s'atopaba encerr\u00e1u enter\u00f3se que so padre agonizaba debido a un casu avanz\u00e1u de diabetes. Permitieron-y salir, y lleg\u00f3 a velu con vida.\nDepu\u00e9s d'estos dram\u00e1ticos fechos, Allende decidi\u00f3 terminar la so memoria \"Hixene mental y delincuencia\" y a conseguir trabayu estable, pero tuvo que pasar llargu tiempu d'hospital n'hospital, hasta convertise n'ayudante d'anatom\u00eda patol\u00f3xica del Hospital Van Buren.\nEn 1933, particip\u00f3 na fundaci\u00f3n del Partido Socialista de Chile, organizando la s\u00e9 de la so ciud\u00e1 natal, manteni\u00e9ndose nesti part\u00edu tola vida. Dos a\u00f1os despu\u00e9s xunir\u00edase a la masoner\u00eda. La etapa pol\u00edtica d'Allende entamaba, y nun parar\u00eda hasta'l 11 de setiembre de 1973.\nParalelamente a la so activid\u00e1 militante yera direutor de l'Asociaci\u00f3n M\u00e9dica de Chile en Valpara\u00edso y miembru del Direutoriu Nacional d'esa organizaci\u00f3n, convirti\u00f3se en 1935 n'editor del \"Bolet\u00edn M\u00e9dico de Chile\" y organizador de la \"Revista de Medicina Social\" de Valpara\u00edso.\nComprometi\u00f3se fuertemente col proyeutu del Frente Popular, integr\u00e1ndose los socialistes al pactu depu\u00e9s d'un Congresu realiz\u00e1u en 1936. Allende ceo se convirti\u00f3 en presidente del Frente Popular en Valpara\u00edso. Dentro del Part\u00edu foi xefe de Nucleu (1933), secretariu seccional (1934) y secretariu del comit\u00e9 rexonal de Valpara\u00edso (1937-39).\nEl so part\u00edu proclam\u00f3lu candidatu a la 6\u00aa agrupaci\u00f3n departamental de Quillota y Valpara\u00edso, resultando eleutu xunto a otros dos socialistes. Entam\u00f3 la so vida parllamentaria col pidimientu al presidente de la C\u00e1mara que los 17 diputados socialistes prometieran y non xuraran, pidimientu que foi acept\u00e1u. Como diput\u00e1u particip\u00f3 principalmente na realizaci\u00f3n d'estemayos proyeutos de lleis relatives a problemas sociales.\nDemientres la campa\u00f1a presidencial de Pedro Aguirre Cerda, Allende foi elix\u00edu pa dirixir la campa\u00f1a en Valpara\u00edso. Dex\u00f3 l'esca\u00f1u parllamentariu pa xunise al nuevu gobiernu como ministru de Salubrid\u00e1, dende ochobre de 1939, con 31 a\u00f1os. Esi mesmu a\u00f1u asoley\u00f3se'l so trabayu \"la realidad m\u00e9dico social\", obra importante de la sal\u00fa p\u00fablica con \u00e9nfasis na medicina social, na que se se\u00f1alaba que'l principal condicionante del nivel de sal\u00fa d'una poblaci\u00f3n ye'l so nivel socioecon\u00f3micu. Al entamar la so vida ministerial, en 1940 cas\u00f3se con Hortensia Bussi Soto.\nUnos meses depu\u00e9s de que'l Part\u00edu Socialista dexara'l Frente Popular, Allende retir\u00f3se del Ministeriu, asumiendo como vicepresidente de la Caxa de Seguru Obreru Obligatoriu.\nEn 1943 convirti\u00f3se en secretariu xeneral del Part\u00edu Socialista, ocupando'l cargu hasta xunu de 1944.\nL'a\u00f1u 1945 foi senador por Valdivia, Llanquihue, Chilo\u00e9, Ais\u00e9n y Magallanes. L'a\u00f1u 1953, por Tarapac\u00e1 y Antofagasta. En 1961, por Aconcagua y Valpara\u00edso. L'a\u00f1u 1969, nuevamente por Chilo\u00e9, Ais\u00e9n y Magallanes.\nLos sos enemigos dientro del Part\u00edu intentaron sacalu de la vida pol\u00edtica envi\u00e1ndolu a les circunscripciones de Valpara\u00edso y Aconcagua, onde yera imposible que ganara, porque los votos de la izquierda control\u00e1balos Jaime Barros, comunista y m\u00e9dicu de los probes. Allende trunf\u00f3 sobrepasando al so compa\u00f1eru y dio-y abondos votos pa que salieren los dos eleutos. Envi\u00e1ronlu ent\u00f3s nuevamente a un \u00abmataderu eleutoral\u00bb: Chilo\u00e9, Ais\u00e9n y Magallanes, onde naide-y daba ninguna oportunidad. Pero result\u00f3 f\u00e1cilmente elix\u00edu.\nYera'l s\u00edmbolu nacional del socialismu moderadu, llegando a exercer dende 1966 la Presidencia del Sen\u00e1u, d'una forma tan ecu\u00e1nime que cuando l'abandon\u00f3 rindi\u00f3-y un homenaxe'l diariu derechista \"El Mercurio\".\nPresent\u00f3se por primer vez a la Presidencia de Chile en 1952, consiguiendo un ruin 5,45%, lo que se debi\u00f3 en parte a la escisi\u00f3n d'un sector del socialismu que sofit\u00f3 a Carlos Ib\u00e1\u00f1ez y a la proscripci\u00f3n del comunismu.\nEn 1958 present\u00f3se nuevamente como candidatu de l'alianza socialista-comunista FRAP (Frente de Aici\u00f3n Popular), consiguiendo'l 28,5% de los votos. Esta vez atribuy\u00f3se la derrota d'Allende a la participaci\u00f3n d'un candidatupopulista, Antonio Zamorano, que-y quitar\u00eda votos de sectores populares.\nFoi candidatu a la Presidencia por tercer vez nel a\u00f1u 1964, nuevamente representando al FRAP. La eleici\u00f3n convirti\u00f3se nuna competencia ente Allende y Eduardo Frei Montalva. Por temor a que trunfara Allende, l'eleutor\u00e1u de derecha volc\u00f3se hacia Frei, en llugar de al radical Julio Dur\u00e1n, que yera'l so candidatu inicial.\nEnfrent\u00e1u a dos de los tres tercios de la pol\u00edtica chilena, Allende foi derrot\u00e1u por tercer vez con un 38,6% de los votos contra el 55,6% de Frei.\nLes presidenciales de 1970.\nNun foi f\u00e1cil pa Allende conseguir la nominaci\u00f3n como candidatu de la Unidad Popular (nueva alianza socialista-comunista, m\u00e1s otros part\u00edos menores). Pesaben sobre \u00e9l les sos tres derrotes y munchos dientro del Part\u00edu non cre\u00eden na so \u00abv\u00eda chilena al socialismu\u00bb. Pero consigui\u00f3 imponese sobre los dem\u00e1s precandidatos, principalmente pol so importante arrastre de votos y pol decisivu sofitu del Part\u00edu Comunista (qu'apoyaba a Allende m\u00e1s que'l so propiu part\u00edu).\nPero viose oblig\u00e1u a firmar un pactu de gobiernu, pol que si trunfaba, l'administraci\u00f3n de Chile ser\u00eda compartida ente Allende y los part\u00edos de la Unidad Popular, representada por un comit\u00e9, que tendr\u00eda un representante de cada coleutivid\u00e1. Esto implicaba una renuncia a les sos facultaes como presidente de la Rep\u00fablica, puesto que nun podr\u00eda actuar ensin el sofitu del comit\u00e9, y \u00e9sti funcionaba por unanimid\u00e1.\nLa campa\u00f1a presidencial del a\u00f1u 1970 foi dura pero ensin violencia. Les primeres encuestes daben por ganador, con mayor\u00eda absoluta, a Jorge Alessandri Rodr\u00edguez, candidatu de derecha. Pero la so campa\u00f1a foi deterior\u00e1ndose, principalmente pola so avanzada ed\u00e1.\nSeguros de la victoria d'Alessandri, los sos partidarios enraxon\u00e1ronse cuando nuna entrevista d\"'El Mercurio\" se-y entrug\u00f3 al xeneral en xefe del ex\u00e9rcitu, Ren\u00e9 Schneider pola actit\u00fa del Ex\u00e9rcitu si ningunu de los dos candidatos obten\u00eda mayor\u00eda absoluta. Schneider se\u00f1al\u00f3 que deb\u00eda responder el Congresu plenu, seg\u00fan lo establec\u00edo na Constituci\u00f3n y que l'Ex\u00e9rcitu averar\u00edase dafechu a los postulaos de la carta fundamental.\nLos alessandristes enraxon\u00e1ronse porque la tradici\u00f3n yera elixir presidente al que sacase mayor\u00eda relativa.\nEl candidatu del Partido Dem\u00f3crata Cristiano, Radomiro Tomic, ten\u00eda un pensamientu orient\u00e1u hacia la izquierda, lo que fizo que los votantes de centro derecha-y dieran la victoria a Frei.\nEstaos Xun\u00edos nun-y dio sofitu decid\u00edu a ning\u00fan candidatu anti Allende, principalmente porque les sos propies encuestes amosaben a Alessandri como trunfador. Aunque derivaron dellos fondos a Alessandri, por medio de la compa\u00f1\u00eda ITT (International Telephone &amp; Telegraph) (alrededor de 350.000 d\u00f3lares), tal financiamientu nun se compara col que se-y dio durante la campa\u00f1a de Frei, cuando adem\u00e1s existi\u00f3 asistencia eleutoral.\nEl 4 de setiembre celebr\u00f3se la eleici\u00f3n presidencial, nun clima d'orden y tranquilid\u00e1, y pasada la medianueche s\u00fapose'l result\u00e1u de los comicios: Allende: 36,6% Alessandri: 34,9% Tomic: 27,8%. La confianza de los alessandristes torn\u00f3se en mi\u00e9u a un gobiernu socialista, mientres los allendistas y incluso dellos dem\u00f3cratacristianos sal\u00eden a la cai a espresar la so gayola.\nEn Washington, Richard Nixon orden\u00f3 evitar qu'Allende asumiera la presidencia. La CIA entam\u00f3 dos planes pa detener la eleici\u00f3n d'Allende nel Congresu (el Congresu deb\u00eda dirimir ente les dos m\u00e1s altes mayor\u00edes el d\u00eda 24 d'ochobre), los que ser\u00eden conoc\u00edos como'l \"Track One\" y el \"Track Two\":\nEl d\u00eda anterior, el 24 d'ochobre, entam\u00f3 la votaci\u00f3n del Congresu. Votaron 195 parllamentarios. En acabando el recuentu el secretariu de la C\u00e1mara anunci\u00f3: Salvador Allende Gossens, 153 votos; Jorge Alessandri Rodr\u00edguez, 35 votos; en blanco, 7 votos.\nPresidencia.\nEl primer a\u00f1u.\nEl 3 de payares Allende asumi\u00f3 la presidencia nel Congresu Nacional. Depu\u00e9s dirix\u00f3se a la catedral al Te Deum ecum\u00e9nicu celebr\u00e1u por toles ilesies de Chile. Xunto al presidente xuraron esi mesmu d\u00eda los sos ministros.\nEl plan gubernamental.\nDe tolos ministros la pieza maestra yera Pedro Vuskovic, que llevar\u00eda a cabu'l plan de transici\u00f3n del capitalismu al socialismu. El plan de la Unidad Popular pa llegar al \u00absocialismu a la chilena\u00bb consist\u00eda nos siguientes puntos:\nLa estatizaci\u00f3n de les empreses llev\u00f3se a cabu col usu de delles resquiebres llegales, que databen de la Rep\u00fablica Socialista, que cayeron nel escaecimientu pero que non por eso dexaben de tener valor llegal. El resquiciu consist\u00eda en que cuando dalguna empresa considerada clave de la econom\u00eda deten\u00eda la producci\u00f3n, l'Est\u00e1u pod\u00eda intervenila pa que vuelva a producir. El sistema utiliz\u00e1u yera paralizar les empreses con trabayadores pro Unidad Popular, que ped\u00eden la intervenci\u00f3n del gobiernu, que requisaba la industria. El sistema foi xuzg\u00e1u illegal pola derecha, pero foi sancion\u00e1u como llegal pola Contralor\u00eda de la Rep\u00fablica.\nTami\u00e9n s'usaba'l sistema m\u00e1s cl\u00e1sicu de compres d'aiciones, a trav\u00e9s de la CORFO (Corporaci\u00f3n de Fomentu de la Producci\u00f3n), cuando la empresa yera una socied\u00e1 an\u00f3nima.\nLa nacionalizaci\u00f3n de la miner\u00eda llev\u00f3se a cabu col sofitu un\u00e1nime de toles etayes de la socied\u00e1, siendo aprobada la so Ley el 15 de xunetu) por unanimid\u00e1 nel Congresu. A les empreses mineres se pagar\u00edase-yos una indemnizaci\u00f3n, pero rest\u00e1ndo-yos les \u00abutilidaes excesives\u00bb que tuvieran nos \u00faltimos a\u00f1os, productu de los baxos impuestos que pagaben (a veces nulos). Por esti sistema les empreses Anaconda y Kennecott nun recibieron un solu centavu.\nEstes aiciones del gobiernu motivar\u00eden a Richard Nixon y al so secretariu d'Est\u00e1u Henry Kissinger pa promover un boicot contra'l gobiernu d'Allende, per aciu del negazu de cr\u00e9ditos esternos y el pidimentu d'un embargu al cobre chilenu.\nP'afondar la reforma agraria sigui\u00f3 utiliz\u00e1ndose la llei de reforma agraria d'Eduardo Frei, que ten\u00eda dellos vac\u00edos llegales que la Unidad Popular aprovech\u00f3 al m\u00e1ximo, propiciando la \u00abtoma de tierres\u00bb polos campesinos, faciendo que la CORA (Corporaci\u00f3n de la Reforma Agraria) espropiara los fondos. A finales del a\u00f1u 1971 llev\u00f3se a cabu la espropiaci\u00f3n de m\u00e1s de dos millones d'hect\u00e1rees. Estes tomes entamaron a adquirir tintes m\u00e1s y m\u00e1s violentos, polos enfrentamientos ente terratenientes y campesinos. El primer muertu foi Rolando Matus, peque\u00f1o agricultor muerto a tiros cuando defend\u00eda una propied\u00e1 m\u00ednima nel sur de Chile contra los que intentaben ocupala pola fuercia. La derecha convirti\u00f3lu nun m\u00e1rtir, bautizando col so nome a una de les sos brigaes.\nEl conxelamientu de precios y l'aumentu de sueldos debieron provocar inflaci\u00f3n, pero en Chile un 20% de la capacid\u00e1 productiva taba ociosa, y enantes de subir los precios, los comerciantes aprovecharon esa capacid\u00e1, xenerando crecimientu econ\u00f3micu. Arriendes d'ello, nel pensamientu de los economistas de la Unidad Popular, les emisiones de dinero ten\u00eden un lapsu de tiempu durante'l que nun produc\u00eden inflaci\u00f3n, al menos moment\u00e1neamente. Y funcion\u00f3, al menos el primer a\u00f1u, nel que se dobl\u00f3 el dineru, la inflaci\u00f3n foi baxa y el Productu Interior Brutu medr\u00f3 un 8%.\nTami\u00e9n ayud\u00f3 a la promoci\u00f3n de la UP que'l poeta nacional Pablo Neruda, militante comunista, obtuviera el Premiu Nobel de Lliteratura esi mesmu a\u00f1u.\nCon esti clima, la Unidad Popular algam\u00f3 un 49,731% de los votos nes eleiciones municipales. Pero esi result\u00e1u non se reflex\u00f3 nes eleiciones parllamentaries de 1973, cuando solo obtuvo un terciu de los parllamentarios. La \u00fanica soluci\u00f3n pa ganase'l poder llexislativu foi la propuesta de cambiar a un sistema de C\u00e1mara \u00fanica.\nPero esa propuesta nun prosper\u00f3 y la bonanza econ\u00f3mica entam\u00f3 a fallar. Acabando 1971 aparecer\u00eden los primeros s\u00edntomas de desabastecimientu. Cuando Allende volvi\u00f3 a plantear al Congresu la idea d'una C\u00e1mara \u00fanica, ya pocos taban interesados na idea. Les nociones de Revoluci\u00f3n violenta y llucha de clases, en cambio, ganaben fuercia.\nA finales d'esi a\u00f1u Fidel Castro visit\u00f3 Chile. Recorri\u00f3 tol pa\u00eds, lo que molest\u00f3 a los opositores a la Unidad Popular y n'especial a Kissinger. Ye tami\u00e9n nesa fecha cuando entamen a ves los primeros s\u00edntomas del desabastecimientu.\nEl 2 d'avientu de 1971, un informe secretu de la CIA despach\u00e1u a Washington revel\u00f3 les recomendaciones privadas de Castro a los l\u00edderes de la UP. Seg\u00fan el documentu Fidel dixo: \"Existen muy poques posibilidaes de construir un Est\u00e1u Marxista en Chile si nun s'usa la violencia\".\nMientres, miles de muyeres opositoras salieron a les cais a protestar, faciendo sonar potes vac\u00edes por mor de la falta d'alimentos, nesi momentu Fidel Castro recorri\u00f3 en coche la zona oriente de Santiago, pues quer\u00eda ver a les muyeres que protestaben colos sos propios g\u00fceyos. Seg\u00fan un ex funcionariu de la Canciller\u00eda Chilena , Fidel Castro qued\u00f3 impresion\u00e1u y na receici\u00f3n posterior inst\u00f3 a Allende a reprimir con mano dura la manifestaci\u00f3n, a lo qu'esti-y contest\u00f3 \"Aqu\u00ed yo soy el Presidente\". Pese a ello Fidel Castro encament\u00f3 que les muyeres de la UP salieren a les cais a contrarrestar les manifestaciones y dictamin\u00f3 que \"la UP nun deb\u00eda preocupase pola posibilid\u00e1 de muertos y heridos, y\u00e1 que la confrontaci\u00f3n ye'l verdaderu cam\u00edn hacia la revoluci\u00f3n\".\nNel actu de despedida del Estadiu Nacional, el comandante cubanu dio la \u00faltima estocada. Eludiendo tou afalagu al procesu chilenu, dixo qu'\u00e9l y la so comitiva \"nun ven\u00edamos a aprender coses caduques na historia... y\u00e1 aprendimos abondo de es llibertaes burgueses y capitalistes\". Amest\u00f3: \"Nun tamos seguros dafechu que nesti singular procesu el pueblu chilenu estuviera aprendiendo m\u00e1s r\u00e1pidamente que los reaccionarios\" Al despedise, nel Estadiu dixo: \u00abTorno a Cuba m\u00e1s revolucionariu, radical y estremista de lo que vine\u00bb.\nPolarizaci\u00f3n de la socied\u00e1 chilena.\nLa Democracia Cristiana, pol programa de Radomiro Tomic, tuvo un averamientu inicial cola Unidad Popular, pero allo\u00f1\u00f3se por mor del asesinatu del ex ministru de Frei, Edmundo P\u00e9rez Zujovic, porl grupo VOP (Vanguardia Organizada del Pueblo) de tendencia ultra izquierdista, en xunu de 1971.\nLa Democracia Cristiana aver\u00f3se al PN (Partido Nacional, de tendencia derechista).\nLa so primera aici\u00f3n conxunta diose na eleici\u00f3n complementaria d'un diput\u00e1u en Valpara\u00edso, na que'l candidatu dem\u00f3cratacristianu gan\u00f3 col sofitu del PN.\nAllende removi\u00f3 a Toh\u00e1 del Ministeriu del Interior, pero lu coloc\u00f3 inmediatamente na cartera de Defensa, nun actu que sinterpret\u00f3 como de provocaci\u00f3n hacia'l Congresu, aunque llegalmente inobxetable. Entam\u00f3 d'esta manera l'alianza DC-PN pa oponese al gobiernu de la Unidad Popular, realizando multitudinaries manifestaciones refugando la pol\u00edtica del Gobiernu, que dar\u00eden pasu a verdaderes batalles ente los manifestantes y grupos de izquierda.\nNel aspectu llegal, la DC y la derecha aprobaron una reforma constitucional, que defini\u00f3 les tres \u00e1rees clave de la econom\u00eda y coloc\u00f3 torgues al plan estatizador de la Unidad Popular, dexando ensin efeutu les nacionalizaciones efectuaes con anteriorid\u00e1 al filu de la llei. El presidente veta'l proyeutu, y la insistencia de la c\u00e1mara por aprobalu crea un conflictu llegal que se desarrolla durante tol gobiernu d'Allende.\nLa violencia pol\u00edtica esp\u00e1rdese. El Movimiento de Izquierda Revolucionaria (MIR) intensific\u00f3 les sos actividaes terroristes, y el PS (Partido Socialista de Chile) elix\u00f3 como direutiva a l'ala m\u00e1s radical del socialismu, dirixida pol senador Carlos Altamirano. Los dos grupos desconfiaben de la v\u00eda pac\u00edfica d'Allende y segu\u00eden las ense\u00f1ances del Che Guevara sobre la llucha subversiva.\nY\u00e1 se viera actuar a extremistes nel asesinatu de P\u00e9rez Zujovic, y agora entamaron a armar a grupos de trabayadores y pobladores afines coles sos idees, cre\u00e1ndose los llamaos \u00abcordones industriales\u00bb.\nN'ocasiones, el Gobiernu neg\u00f3se a usar la fuercia policial pa controlar estes aiciones (en casos de tomes de f\u00e1briques y radios opositores), siendo, en xeneral, tebiu na so reaici\u00f3n. La raz\u00f3n d'ello ye que los que realicen estes aiciones son xente de la Unidad Popular, que lluchen pol socialism.\nEl mesmu Gobiernu se vio envueltu nun casu d'importaci\u00f3n illegal d'armes dende Cuba, al llegar un avi\u00f3n d'esa nacionalid\u00e1 que nun foi rexistr\u00e1u y que se tresllad\u00f3 darr\u00e9u a la casa presidencial de Tom\u00e1s Moro.\nNa derecha, el grupu facista Patria y Libertad, lider\u00e1u por Pablo Rodr\u00edguez, intensific\u00f3 los sos actos de terrorismu. Manifestaciones a favor o en contra del Gobiernu sigui\u00e9ronse continuamente, llegando a tintes de violencia grav\u00edsimos. Los grupos \"Ramona Parra\" (comunista) y \"Elmo Catal\u00e1n\" (socialista), enfrent\u00e1ronse a la \"Rolando Matus\" (del Partido Nacional). \nMientres tanto, la econom\u00eda dex\u00f3 de crecer. La emisi\u00f3n inorg\u00e1nica de dineru cobr\u00f3 les sos primeres v\u00edctimes y la inflaci\u00f3n dispar\u00f3se. El crecimientu del pa\u00eds lleg\u00f3 a ser negativu, cayeron los salarios reales, el d\u00e9ficit lleg\u00f3 al 25% del PIB y la deuda esterna algam\u00f3 los 253 millones de d\u00f3lares.\nLa pol\u00edtica oficial de precios dio llugar el \u00abmerc\u00e1u negru\u00bb, onde se vend\u00eden los productos a precios multiplicaos, lo que llev\u00f3 a la desaparici\u00f3n de productos b\u00e1sicos de consumu, provocando llargues files de xente pa obtener mercanc\u00edes. Dineru hab\u00eda, los sueldos yeren altos, pero nun hab\u00eda \u00f3nde gastalu.\nPara enfrentar el desabastecimientu, el Gobiernu cre\u00f3 les Xuntes d'Abastecimientu y Precios, que ser\u00eden otru factor de discordia ente \u00ablos momios\u00bb (descalificativu aplic\u00e1u a los miembros de la derecha) y \u00ablos upelientos\u00bb (descalificativu aplic\u00e1u a los partidarios del Gobiernu), acus\u00e1ndose a les Xuntes de favorecer los negocios gubernamentales y perxudicar a los independientes o opositores.\nLa resistencia gremial torn\u00f3se m\u00e1s fuerte, col sofitu de la prensa opositora qu'atacaron al Gobiernu. Destacaron titulares como: \u00abMIRicones atacaron a mujeres\u00bb\"; \u00ab\u00a1Allendista! Asesin\u00f3 a otro camionero\u00bb\"; \u00abNunca enantes un presidente cont\u00f3 con tanto fervor popular unido en un solo grito: \u00a1Que se vaya!\u00bb, etc.\nPor su parte la prensa izquierdista tampoco se qued\u00f3 atr\u00e1s, aprovechando cualquier cosa pa desacreditar a los sos rivales (por exemplu, escribir \"Pe-Ene\" en llugar de \"PN\", \u00abFrei, esp\u00eda de los EE.XX.\u00bb; \u00ab\u00a1Ch\u00fapense esta, momios!\u00bb; \u00abSenado ampara a ladrones de alimento\u00bb, etc.\nLos medios opositores y los gremios empresariales llevantaron como bandera de la so llucha a la Papelera, empresa proveedora y distribuidora de papel. Cola so nacionalizaci\u00f3n, la oposici\u00f3n tarrec\u00eda que'l Gobiernu pudiera controlar la prensa opositora y callar les sos demandes. \nLa grave situaci\u00f3n econ\u00f3mica y el tarrecimientu a ser nacionalizaos, llev\u00f3 a l'Agrupaci\u00f3n de Due\u00f1os de Camiones lideraos por Le\u00f3n Vilar\u00edn, col sofitu d'otros gremios, a realizar un paru nacional n'ochobre, agrav\u00e1ndose tov\u00eda m\u00e1s los problemas de distribuci\u00f3n. Nesti paru taba detr\u00e1s dineru de la CIA, que conspiraba pa facer cayer el gobiernu d'Allende, entregando tami\u00e9n recursos a diarios opositores. La oposici\u00f3n pleg\u00f3se a la movilizaci\u00f3n, quedando'l pa\u00eds virtualmente paraliz\u00e1u.\nLos camioneros enviaron les sos demandas no que se conoci\u00f3 como'l \u00abpliegu de Chile\u00bb, onde se demandaba'l fin de les clausures radiales, la banca \u00fanica, l'afogamientu de la Papelera y otras demandas asemeyaes.\nEl paru s\u00f3lo se detuvo col ingresu de miembros de les Fuercies Armaes a los Ministerios: el comandante en xefe del ex\u00e9rcitu, Carlos Prats, n'Interior; el contralmirante Ismael Huerta n'Obres P\u00fabliques, y el xeneral Claudio Sep\u00falveda en Miner\u00eda. \n1973, el francimientu de la democracia.\nEn marzu de 1973 tuvieron llugar les eleiciones parllamentaries. La oposici\u00f3n, amestada na CODE (Confederaci\u00f3n de la Democracia) naguaba por obtener dos tercios del Congresu. Si lo algamaba, podr\u00eda emitir una acusaci\u00f3n constitucional contra Allende y destituilu de la presidencia. Pero la UP algam\u00f3'l 43,3% de los votos y la CODE el 55%.\nAllende, buscando una soluci\u00f3n a la crisis, intent\u00f3 un acercamientu cola DC. El primer intentu foi col proyeutu de reforma constitucional Hamilton-Fuentealba que foi vet\u00e1u pol Executivu. Enantes de que'l Parllamentu respondiese al vetu, tuvieron llugar una riestra de conversaciones ente'l Gobiernu y la DC pa facer aprobar la reforma, de tal forma que'l trespasu de les empreses al \u00ab\u00e1rea social\u00bb de la econom\u00eda, fuera lleal y pac\u00edficu. La piedra de tope yera qu'habr\u00eda que devolver les empreses tomaes illegalmente o de forma llegalmente duldosa.\nL'acuerdu nun se concret\u00f3 debido a la oposici\u00f3n del PS, pol contrario, el Part\u00edu Comunista, trabay\u00f3 pol entendimientu.\nOtru intentu d'averamientu foi propuestu pol cardenal Ra\u00fal Silva Henr\u00edquez, propiciando un di\u00e1logu ente Allende y el presidente de la DC Patricio Aylwin, pa buscar un acuerdu que permitiera superar esta situaci\u00f3n. Pero'l di\u00e1logu nun prosper\u00f3. Seg\u00fan el cardenal, foi la intransixencia de la UP la que fizo fracasar la b\u00fasqueda de consensu, pero hai que considerar tami\u00e9n la oposici\u00f3n al di\u00e1logu que manifest\u00f3 Frei, y de que Aylwin ped\u00eda ministros militares con poderes amplios, que dexar\u00eden fuera del poder a la UP.\nA Allende nun-y queden munches opciones. Si el golpe d'Estado tov\u00eda nun se daba, foi porque'l recuerdu del comandante Ren\u00e9 Schneider y la so doctrina (seg\u00fan la cual les Fuercies Armaes deben apegase dafechu a la Constituci\u00f3n y les Lleis) los deten\u00eden. Pero'l recuerdu diba esfum\u00e1ndose, y la realid\u00e1 impuls\u00e1balos a tomar el cam\u00edn del golpe d'Est\u00e1u. Sectores civiles opositores al gobiernu manifest\u00e1ronse frente a los cuarteles tirando trigu y ma\u00edz. Seg\u00fan sostienen delles fontes, les aiciones d'estos sectores yeren direutamente financiaes pola CIA. Sin embargo, el comandante en xefe yera Carlos Prats, qu'enxam\u00e1s se plegar\u00eda a un golpe d'Est\u00e1u, polo que si les otres rames de les fuercies armaes lo intentaben, podr\u00edan eventualmente enfrentase al Ex\u00e9rcitou y entamase una guerra civil. El Part\u00edu Comunista entam\u00f3 ent\u00f3s la so campa\u00f1a \u00abNo a la Guerra Civil\u00bb.\nPero nesos mesmos instantes cr\u00edticos, Carlos Altamirano, secretariu xeneral del PS, dic\u00eda: \u00abEl golpe nun se combate con di\u00e1logos, apl\u00e1stase cola fuercia del pueblu\u00bb.\nEsto aliment\u00f3 a los golpistes. La violencia torn\u00f3se cada vez m\u00e1s intensa, aver\u00e1ndose a la barrera de los 100 muertos por violencia pol\u00edtica durante'l gobiernu d'Allende. Un nuevu focu de violencia se cre\u00f3 ente'l estudiant\u00e1u pol proyeutu de la Escuela Nacional Unificada (ENU), que pretend\u00eda pasar d'una educaci\u00f3n basada nos valores del capitalismu a una con valores del \u00abhome nuevu\u00bb del socialism. La FEUC (Federaci\u00f3n de Estudiantes de la Universidad Cat\u00f3lica) llam\u00f3 a defender la llibert\u00e1 educativa contra l'\u00abinstrumentu de concientizaci\u00f3n pol\u00edtica del marxismu\u00bb. La Feses (Federaci\u00f3n de Estudiantes Secundarios) dixebr\u00f3se ente los que sofitaben la ENU, y los que la refugaben. Finalmente el proyeutu foi retard\u00e1u a pidimientu del cardenal.\nEl 11 de xunu'l Congresu aprob\u00f3 la reforma constitucional por 106 votos, que volvi\u00f3 inexpropiables los predios inferiores a 40 hectaries y dio garant\u00edes a los comerciantes y transportistes. Allende neg\u00f3se a promulgar tola reforma, y solo public\u00f3 la que nun tien grandes diferencies la DC cola UP. Bas\u00f3se na facult\u00e1 que tien el presidente de vetar una Llei, y \u00e9sta debe ser aprobada por 2/3 de los votos pa sobrepasar el vetu. La oposici\u00f3n consider\u00f3 esti actu inconstitucional, y la Contralor\u00eda Xeneral de la Rep\u00fablica dio-y la raz\u00f3n. Agora Allende p\u00fasose nel filu de la llei, (fuera d'ella, seg\u00fan l'apreciaci\u00f3n de la oposici\u00f3n), al inorar les facultaes de la Contralor\u00eda y del poder Llexislativu.\nEl xeneral Carlos Prats, que cada d\u00eda se v\u00eda con menos sofitu, sufri\u00f3 un incidente el 27 de xunu. Mientres viaxaba nel so coche, aver\u00f3se-y una furgoneta dende la que los pasaxeros entamaron a face-y burla. Prats, alarm\u00e1u, trat\u00f3 de evitales, recordando lo ocurrido col xeneral Schneider. El conductor de la furgonetale saca la llingua y el xeneral dispar\u00f3-y al coche, que se detuvo nel intre. Prats baxose y recibi\u00f3 una gran sospresa al dase cuenta qu'\u00abel conductor\u00bb yera en realid\u00e1 una conductora, Alejandrina Cox. Abluc\u00e1u, el comandante se vio pronto arrodi\u00e1u d'una bra\u00f1ada de xente que lu rechazaba. Al regresar al centro de Santiago present\u00f3 la so renuncia ante'l presidente, que nun-y la acept\u00f3. Un fecho ocurr\u00edu dos d\u00edes depu\u00e9s lo salvar\u00eda frente a la opini\u00f3n publica, pol momentu.\nEl 29 de xunu, el reximientu blind\u00e1u N\u00b0 2, al mandu del coronel Roberto Souper, protagoniz\u00f3 un llevantamientu militar contra'l Gobiernu, usando varios tanques, un porta tanques y dos camiones con 40 homes cada unu. Los sublevaos intentaron tomar el Palaciu de la Moneda, enfrent\u00e1ndose a les Fuercies de la Guarnici\u00f3n, dirix\u00edes pol comandante Carlos Prats en persona, que puso en riesgu la so vida pa obtener la rendici\u00f3n de los sublevaos. Los miembros de Patria y Libertad, qu'afalaron el golpe, asil\u00e1ronse na Embaxada d'Ecuador. El result\u00e1u final d'esti intentu fue conoc\u00edu como \u00ab\"tanquetazu\"\u00bb, que dex\u00f3 20 muertos.\nAlarm\u00e1u, Allende llam\u00f3 nuevamente a los uniformaos a integrar el gabinete, nesta ocasi\u00f3n colos cuatro miembros m\u00e1ximos de les Fuercies Armaes, mientres plane\u00f3 la so \u00faltima arma pa salir de la crisis: un plebiscitu.\nEl fall\u00edu plebiscitu.\nEl plebiscitu deb\u00eda consultar a los chilenos sobre'l so mandatu, y renunciar\u00eda si'l result\u00e1u yera negativu. Si s'aprobaba el plebiscitu, el golpe torn\u00e1base improbable, y si perd\u00eda (lo m\u00e1s probable pola composici\u00f3n pol\u00edtica del pa\u00eds), retirar\u00edase cola cabeza alta por dexar el mandatu, non poles presiones opositores sin\u00f3n por designiu de la ciudadan\u00eda.\nPero'l so problema taba nel Comit\u00e9 de la Unidad Popular, que nun acept\u00f3 la idea del plebiscitu.\nIntent\u00f3 nuevamente la idea del plebiscitu a principios de setiembre, pero sigui\u00f3 la oposici\u00f3n del Part\u00edu Socialista. El comunismu dio, ent\u00f3s, v\u00eda llibre a Allende para qu'\u00e9sti, si asna lo deseaba, proclamase'l plebiscitu a pesar del vetu socialista.\nUna xesti\u00f3n d'Orlando Letelier, convenci\u00f3 al PS pa que retirase'l vetu. Allende podr\u00eda finalmente convocar al plebiscitu, pero la xesti\u00f3n de Letelier ocurri\u00f3 na nueche del 10 de setiembre, cuando'l golpe d'Est\u00e1u y\u00e1 yera inevitable.\nEl 11 de setiembre.\nEl 10 de setiembre zarp\u00f3 la escuadra, tal y como etaba previsto, \u00e1a que deb\u00eda participar nes maniobres navales internacionales. Mientres tanto, l'Ex\u00e9rcitu acuartel\u00f3se. La raz\u00f3n dada: el probable desafueru d'Altamirano y Garret\u00f3n el d\u00eda 11. Esti desafueru, seg\u00fan explic\u00f3 Pinochet al ministru de Defensa Orlando Letelier, pod\u00eda causar disturbios, polo que se fac\u00eda necesario l'acuartelamientu.\nNa madrugada del 11 de setiembre, la escuadra reapareci\u00f3 en Valpara\u00edso y les Fuercies Armaes tomaron la ciud\u00e1. El prefecto de Valpara\u00edso fizo una llamada pol \u00fanicu tel\u00e9fonu que funcionaba nel puertu, el suyu, pa avisar al subdireutor de Carabineros, que la infanter\u00eda de marina taba nes cais y entamara a tomar posiciones de combate. El subdireutor telefone\u00f3 a Allende, que s'atopaba na so residencia de Tom\u00e1s Moro. Allende, calm\u00e1u, pidi\u00f3 localizar a Pinochet y a Leigh, pero taben ilocalizables.\nAllende y el GAP empobin\u00e1ronse hacia'l Palaciu de la Moneda. Cargaba con un fusil AK-47 (regalu de Fidel Castro) y el GAP ingres\u00f3 al palacio de Gobiernu dos ametralladores y tres RPG-7, adem\u00e1s de les sos armes personales.\nParalelamente, lleg\u00f3 a esa hora Pinochet al Comando de Comunicaciones, un poco retras\u00e1u. Organiz\u00e1ronse les redes de comunicaciones coles dem\u00e1s rames de las Fuercies Armaes, especialmente con Leigh, que s'atopaba na Academia de Guerra A\u00e9rea, y con Patricio Carvajal, que ser\u00eda el coordinador de tol golpe.\nLa Cadena Democr\u00e1tica, formada poles radios Miner\u00eda y Agricultura, emiti\u00f3 la primera proclama militar. Allende deb\u00eda facer entrega inmediata del so cargu a la Xunta de Gobiernu, integrada polos xefes supremos de les Fueres Armaes: Pinochet, Leigh, Merino y Mendoza.\nDiose-y tami\u00e9n al presidente un ultim\u00e1tum: si La Moneda nun yera desaloxada enantes de les 11:00 h, ser\u00eda atacada per tierra y aire. L'ambiente na Moneda yera murniu, lo peor que pod\u00eda ocurrir-yos taba pasando. Carabineros retira les tanquetes y al personal apost\u00e1u frente ella.\nLos militares contautaron cola Moneda y propusieron-y sacalu del pa\u00eds, pero Allende rechaz\u00f3 la propuesta. \nA las 9:55 h los tanques del xeneral Palacio ingresaron nel per\u00edmetru de la Moneda. Francotiradores apostaos nos edificios averaos trataron de repelelos. A les 10:15 h, a trav\u00e9s de radio Magallanes \u2014la \u00fanica pro gobierno que tov\u00eda nun fuera silenciada\u2014 Allende emiti\u00f3 el so \u00faltimu mensaxe a la Naci\u00f3n.\nA las 10:30 h los tanques abrieron fueu contra la Moneda, fueu que foi respond\u00edu polos miembros del GAP y los francotiradores.\nCarvajal contaut\u00f3 nuevamente con Pinochet, inform\u00e1ndolu de la intenci\u00f3n de parlamentar. Pinochet exix\u00f3 una \u00abrendici\u00f3n incondicional\u00bb.\nSin embargo, ofreci\u00f3 a Allende salir del pa\u00eds, y consigui\u00f3 que Leigh detuviese el bombardeo aereu unos minutos, para evacuar a le muyeres del interior de la Moneda.\nMinutos m\u00e1s tarde los cazabombarderos entamaron el so ataque al palaciu. Otros dos aviones bombardearon la residencia presidencial de Tom\u00e1s Moro.\nEl ataque al Palaciu de Gobierno sigui\u00f3 col usu de gases lacrim\u00f3xenos, pero al ver que la Moneda tov\u00eda se negaba a rendise, el xeneral Palacios decidi\u00f3 tomala y envi\u00f3 a un grupu de soldaos a valtar la puerta del Palaciu. Son las 14:30 h de la tarde.\nAllende decidi\u00f3 rendise y deponer les armes. Carvajal nuna comunicaci\u00f3n interna a Pinochet diz:\n\"Hai una comunicaci\u00f3n, una informaci\u00f3n de personal de la Escuela de Infanter\u00eda que ta y\u00e1 dientro de La Moneda. Pola posibilid\u00e1 d'interferencia, voi a tresmiti-yla n'ingl\u00e9s: \"They say that Allende committed suicide and is dead now\" (Dicen qu'Allende se suicid\u00f3 y agora ta muerte)\"\nA les 18 hores conform\u00f3se la Xunta de Gobiernu. La Unidad Popular y el so presidente morrieren, entamando diecisiete a\u00f1os de dictadura.\nFunerales.\nLos restos mortales de Salvador Allende fueron enterraos nel Cementeriu Santa In\u00e9s de Vi\u00f1a del Mar, ensin una placa que lu identificara, nuna ceremonia a la que s\u00f3lo pudieron asistir Hortensia Bussi, Laura Allende y dos sobrinos del presidente, am\u00e1s del comandante de la FACH Roberto S\u00e1nchez.\nCasi 18 a\u00f1os despu\u00e9s, el 4 de setiembre de 1990 por \u00f3rdenes del presidente Patricio Aylwin, Salvador Allende recibi\u00f3 un nuevu funeral, pero esta vez masivu y colos honores d'Est\u00e1u que-y correspond\u00eden como ex mandatariu."}
{"id": "14241", "revid": "2", "url": "https://ast.wikipedia.org/wiki?curid=14241", "title": "Irak", "text": ""}
{"id": "14243", "revid": "5110", "url": "https://ast.wikipedia.org/wiki?curid=14243", "title": "Kazaquist\u00e1n", "text": ""}
{"id": "14245", "revid": "43102", "url": "https://ast.wikipedia.org/wiki?curid=14245", "title": "Guinea-Bis\u00e1u", "text": "Guinea-Bis\u00e1u (en portugu\u00e9s \"Guin\u00e9-Bissau\" y oficialmente Rep\u00fablica da Guin\u00e9-Bissau) ye un pa\u00eds del oeste d'\u00c1frica. Ye, colos sos 36.125 km\u00b2 d'estensi\u00f3n, \u00fan de los pa\u00edses m\u00e1s peque\u00f1os del \u00c1frica Continental; la so poblaci\u00f3n ye de 1.815.698 habitantes. Llenda con Senegal al norte, y Guinea al sur y al este, y col Oc\u00e9anu Atl\u00e1nticu al oeste. Antigua colonia portuguesa col nome de Guinea Portuguesa, agregose-y al nome del pa\u00eds, tres de la so independencia, el de la so capital, Bis\u00e1u, pa prevenir tracamundios ente ella y la Rep\u00fablica de Guinea, que formaba la Guinea Francesa.\nGuinea-Bis\u00e1u form\u00f3, primero de la colonizaci\u00f3n europea, parte del reinu de Gab\u00fa, que primeru foi parte del imperiu de Mal\u00ed y, tres de la so decayencia, un reinu independiente. Parte del territoriu d'esti reinu foi independiente hasta'l sieglu XVIII, mentantu qu'otra tuvo controlau pol Imperiu portugu\u00e9s dende'l sieglu XVI. A la fin, foi coloniz\u00e1u nel sieglu XIX, convirti\u00e9ndose na Guinea Portuguesa. Dende la so independencia, proclamada en 1973 y reconocida al a\u00f1u siguiente, el pa\u00eds tien una llarga historia d'inestabilid\u00e1 pol\u00edtica: deng\u00fan de los sos presidentes consigui\u00f3 completar los cinco a\u00f1os de mandatu a los que da derechu la victoria nes eleiciones.\nLa llingua oficial y nacional del pa\u00eds ye'l portugu\u00e9s. Por embargu, esti ye falao nam\u00e1i pol 14% de la poblaci\u00f3n, y coesiste con una variante criolla del portugu\u00e9s, nomada Crioulo, que ye falada pol 44% de la poblaci\u00f3n como primera llingua, y por munchos m\u00e1s como segunda llingua tres de la so llingua africana nativa. No que cinca a les creyencies relixoses, el 40% de la poblaci\u00f3n ye musulmana, y hai un 15% de cristianos, otru 15% d'animistes y un 18% de xente con otres creyencies o sin relix\u00f3n especificada.\nEl pa\u00eds, \u00fan de los del mundu con menor Productu Interior Brutu per c\u00e1pita, ye miembro de la Organizaci\u00f3n de les Naciones Xun\u00edes, la Xuni\u00f3n Africana, la Comunid\u00e1 de Pa\u00edses de Llingua Portuguesa, la Organizaci\u00f3n Internacional de la Francofon\u00eda, la Organizaci\u00f3n pa la Cooperaci\u00f3n Isl\u00e1mica y la Zona de Paz y Cooperaci\u00f3n del Atl\u00e1nticu Sur, y form\u00f3 parte tami\u00e9n de la desapaecida Xuni\u00f3n Llatina."}
{"id": "14248", "revid": "43102", "url": "https://ast.wikipedia.org/wiki?curid=14248", "title": "Catedral d'Uvi\u00e9u", "text": "La Santa Ilesia Catedral Bas\u00edlica Metropolitana de San Salvador d'Uvi\u00e9u ye una catedral, d'estilu mayormente g\u00f3ticu, que s'alcuentra na ciud\u00e1 d'Uvi\u00e9u. Ye conocida tami\u00e9n, pola gran bayura y calid\u00e1 de les reliquies que conti\u00e9n, como \"Sancta Ovetensis\". \nLos sos or\u00edxenes rem\u00f3ntense al sieglu VIII. Nelli, el rei d'Asturies Fruela I, que fund\u00f3 la ciud\u00e1 uvie\u00edna, llevant\u00f3, poco dempu\u00e9s del 761, una ilesia consagrada a San Salvador. Destruyida polos moros, foi reconstruyida por Alfonsu II, y caltuvo la so estructura b\u00e1sica hasta finales del sieglu XIV, cuando entam\u00f3 la construcci\u00f3n del edificiu que se conserva angua\u00f1o. A resultes de la so llarga historia, y de los a\u00f1ed\u00edos y destrucciones que sufri\u00f3, pueden vese nella elementos arquiteut\u00f3nicos y art\u00edsticos de momentos estremaos. Dalgunos tan nomaos como la C\u00e1mara Santa, na que se custodien les xoyes (Cruz de los \u00c1nxeles, Cruz de la Victoria, C\u00e1xa de les \u00c1gates, Arca Santa...) y reliquies (el Santu Sudariu, que seg\u00fan la tradici\u00f3n tap\u00f3 la cara de Xesucristu cuando lu baxaron de la cruz na que foi crucific\u00e1u) m\u00e1s valoratibles de la Catedral y que foi declarada Patrimoniu de la Humanid\u00e1 pola UNESCO; y la estatua rom\u00e1nica de San Salvador (sieglu XIII), a la que visitaben munchos de los que, demientres los caberos sieglos, peregrinaron a Santiago de Compostela, y de la que los romeros franceses dic\u00eden, na d\u00f3mina medieval, aquello de que \"El que va a Santiago, y nun va al Salvador, visita al cri\u00e1u y dexa al Se\u00f1or\". \nAlministrativamente, la catedral ye la ilesia titular del arzobispu (o obispu metropolitanu) d'Uvi\u00e9u y, como tal, s\u00e9 de l'archidi\u00f3cesis d'Uvi\u00e9u. Esta ye la cabeza de la provincia eclesi\u00e1stica d'Uvi\u00e9u, que comprende, am\u00e1s de l'archidi\u00f3cesis asturiana, les di\u00f3cesis de Lle\u00f3n, Santander y Astorga. Angua\u00f1o (mayu 2010) l'arzobispu de la sede uvie\u00edna ye'l Escmu. y Rvmu. Sr. D. Jes\u00fas Sanz Montes, que tien como obispu ausiliar al Escmu. y Rvmu. Sr. Ra\u00fal Berzosa Mart\u00ednez. L'archidi\u00f3cesis tien tami\u00e9n un arzobispu em\u00e9ritu: ye'l Escmu. y Rvmu. Sr. D. Gabino D\u00edaz Merch\u00e1n, que foi arzobispu d'ella ente 1969 y 2002.\nEl cuid\u00e1u y el gobiernu de la catedral, y tami\u00e9n l'atenci\u00f3n al cultu diariu, son competencia del cabildu metropolitanu, que ta presid\u00edu por un de\u00e1n y form\u00e1u por un n\u00famberu variable de call\u00f3ndrigos. Angua\u00f1o'l d\u00e9an ye'l Ilmu. Sr. D. \u00c1ngel Pandavenes Alonso.\nHistoria.\nLa ilesia de Fruela I.\nFruela I foi rei d'Asturies del 757 al 768. Foi nesos a\u00f1os, nel 761, cuando'l presb\u00edteru M\u00e1ximo ya'l so t\u00edu, l'ab\u00e1 Fromestano, fundaron un monesteriu nel cuetu conoc\u00edu como \"Ovetao\", \"Ovectao\" o \"Ovetdao\". Un tiempu dempu\u00e9s, \"el Rey Froila, atra\u00eddo por la bella situaci\u00f3n de la colonia religiosa, establecida en sus d\u00edas na llomba de Ovectao, fij\u00f3 en ella su residencia\". All\u00ed, seg\u00fan el \"Testamentum Regis Adefonsi\", fund\u00f3se por Fruela una ilesia dedicada al Salvador del mundu y a los doce ap\u00f3stoles, con un altar dedic\u00e1u a ca\u00fan d'ellos. Yera de planta basilical, asemeyada anque m\u00e1s peque\u00f1a que la posterior alfonsina, y ten\u00eda a la vera d'ella un adriu o cementeriu, nel que foron enterraos el rei y la su muyer. Los sos restos foron profanaos na invasi\u00f3n \u00e1rabe que, dirixida por Abd-al-Malik, destruy\u00f3 en 794 la ciud\u00e1 que y\u00e1 yera, dende qu'Alfonsu II aportara al tronu, la capital del reinu d'Asturies.\nEl conxuntu catedraliciu d'Alfonsu II \"el Castu\".\nAlfonso, f\u00edu de Fruela y rei d'Asturies del 791 al 842, tuvo que reconstruyir, tres la marcha de los \u00e1rabes, la ciud\u00e1. Foi elli el que-y dio a la monarqu\u00eda asturiana una orientaci\u00f3n neogoticista. Tent\u00f3 de restaurar na so nueva \"regia sedes\" (capital) les tradiciones institucionales de la vieya capital visig\u00f3tica, Toledo, y pa ello, nesta d\u00f3mina na que lo pol\u00edticu y lo relixosu taben mui entemec\u00edos, ten\u00eda de llevantar un palaciu civil y otru eclesi\u00e1sticu. Esto ye, una catedral. O, pa ser m\u00e1s precisos, un conxuntu catedraliciu form\u00e1u por dos edificios.\nEl primeru d'ellos yera la ilesia del Salvador. Aprovechando los restos del templu llevant\u00e1u por so padre, y seg\u00fan planos del arquiteutu Tioda (\"Theoda\"), llevantose una nueva ilesia dedicada al Salvador, que foi consagrada el 13 d'avientu del 802 cola presencia de cinco obispos. Nel llist\u00e1u d'ellos nun figura'l nome del que diba ser el primer obispu uvie\u00edn, Adulfo, lo que permite especular sobre si l'actu foi aprovech\u00e1u pal so nomamientu o si el tresll\u00e1u de la s\u00e9 episcopal britoniense a Uvi\u00e9u asocedi\u00f3 dalg\u00fan tiempu dempu\u00e9s. El templu taba, como yera avezao dempu\u00e9s del sieglu V, orient\u00e1u al este. Hai dubies sobre cu\u00e1la yera la so estructura, porque los documentos nun aclaren gran cosa, pero, seg\u00fan dellos autores, ser\u00eda de traza asemeyada a la de la ilesia de Santullano. Si esos tuvieren raz\u00f3n, tendr\u00edemos, mirando al este con una orientaci\u00f3n asemeyada a la del altar actual, los tr\u00e9s \u00e1bsides que rematar\u00eden les tr\u00e9s naves que tendr\u00eda la ilesia, na qu'habr\u00eda tami\u00e9n un cruceru d'anchura igual a la de la nave central. Ye posible que tuviera un gran p\u00f3rticu con arcos y columnes, y tami\u00e9n un n\u00e1rtex o adriu. La cubierta de naves y cruceru ser\u00eda de madera, con teyau a dos ag\u00fces, demientres que los \u00e1bsides tar\u00eden abovedaos. Nel interior de la ilesia ocupar\u00eden llugar destac\u00e1u los altares, dedicaos \u00fan d'ellos al Salvador y otros doce (\"bis sena altaria\") a los ap\u00f3stoles La nueva s\u00e9 episcopal entam\u00f3 dende bien ceo a recibir donaciones del rei, tantu en forma de tierres como de xoyes p'adornala y engrandecela. Ansina, en 808, Alfonso entrega a la catedral de San Salvador la pieza d'orfebrer\u00eda m\u00e1s antigua que se conserva n'Asturies, la cruz-relicariu de los \u00c1nxeles.\nA la vera d'ella, nel so llau septentrional (\"a septentrionali parte\"), llevant\u00e1base la ilesia de Santa Mar\u00eda. Demientres que la del Salvador foi valtada nos sieglos XIV-XV pa facer el nuevu templu g\u00f3ticu, \u00e9sta sigui\u00f3 en pie hasta que, al entamar el sieglu XVIII, l'obispu don Tom\u00e1s Reluz mand\u00f3 tirala pa facer la capilla de Nuestra Se\u00f1ora del Rei Castu, qu'acueye angua\u00f1o el pante\u00f3n de los reis d'Asturies. Esta funci\u00f3n, de pante\u00f3n real, foi la orixinal d'esti templu que, dedic\u00e1u a la ma del Salvador, complementaba al dedic\u00e1u a \u00e9sti. La bas\u00edlica, de tr\u00e9s naves y, seg\u00fan les cr\u00f3niques, de gran guapura, ten\u00eda tr\u00e9s \u00e1bsides cubiertos con b\u00f3veda plana de piedra y dedicaos a Santa Mar\u00eda (el central), San Xuli\u00e1n y San Esteban. Les naves taben techaes de madera. Al final de la nave central hab\u00eda una tribuna rexa y, sola tribuna, una c\u00e1mara destinada a ser el pante\u00f3n real. Ell\u00ed tuvieron enterraos, ente m\u00e1s otros, los reis Alfonsu II, Ramiru I y Ordo\u00f1u I, hasta que los sos restos foron treslladaos al llugar qu'ocupen angua\u00f1o. La esistencia d'esta c\u00e1mara rellaci\u00f3nase cola idea de mantenencia de la instituci\u00f3n mon\u00e1rquica, pues recuerda los or\u00edxenes de la instituci\u00f3n y el so calter hereditariu. La so llocalizaci\u00f3n, nun llugar preferente del templu, coneuta a esta ilesia cola tradici\u00f3n visig\u00f3tica.\nAlredor d'estes dos ilesies foron llevant\u00e1ndose otres construcciones: relixoses, como la ilesia de San Tirso y seique, anque la cronolox\u00eda nun ye clara, la peque\u00f1a capilla con cripta que g\u00fcei conocemos como C\u00e1mara Santa; y civiles, como los palacios reales, asitiaos al sur de la ilesia del Salvador. D'ellos se conserven restos de dos torres, una adosada a la C\u00e1mara Santa y otra a unos diez metros de distancia. Hai muros de seis metros d'altor que permiten aseguralo, y tami\u00e9n la esistencia, xuni\u00e9ndoles, d'un edificiu de 10 m de llargor con un frente form\u00e1u por seis arcaes. Hai tami\u00e9n restos d'otres edificaciones, que taben agrupaes alredor de patios descubiertos, y, am\u00e1s, d'un pozu y de delles conducciones que traer\u00eden l'agua al palaciu dende fontes asitiaes fora del recintu amurall\u00e1u. Porque, pa completar la so \"urbs regia\", Alfonso mand\u00f3 arrodiar estos edificios y las sos construcciones ausiliares (cuadras, viviendes pal cleru o los sirvientes, payares...) con una muria que cerraba la llomba d\"'Ovetao\". \nLes vinientes construcciones y anovaciones foron nel sieglu XII. S\u00e1bese documental y arqueol\u00f3xicamente qu'esisti\u00f3 una catedral rom\u00e1nica col so claustru. Tami\u00e9n d'esta d\u00f3mina aportaron restos hasta los nuesos d\u00edes:\nNel sieglu XIII hebo otru anovamientu. Les obres emprim\u00e1ronse pola Sala Capitular y siguieron pol claustru. El templu escomenz\u00f3se a fines del sieglu XIV y nel sieglu XVI f\u00ednase'l p\u00f3rticu y la torre de la fachada. Ye lo que podemos contemplar de la catedral actual. Nos sieglos vinientes fici\u00e9ronse obres y ameyoramientos en munches de les capielles.\nNa Catedral d'Uvi\u00e9u at\u00f3pase'l documentu m\u00e1s antiguu de la Ed\u00e1 Media de la pen\u00ednsula Ib\u00e9rica, Ego Fakilo."}
{"id": "14249", "revid": "43102", "url": "https://ast.wikipedia.org/wiki?curid=14249", "title": "Mal\u00ed", "text": "Mal\u00ed, oficialmente Rep\u00fablica de Mal\u00ed (en franc\u00e9s \"R\u00e9publique du Mal\u00ed\", en llingua bambara \"Mal\u00ed ka Fasojamana\", y en llingua fula \"Renndaandi Maali\") ye un pa\u00eds d'\u00c1frica. Llenda al norte con Arxelia, al este con N\u00edxer, al oeste con Mauritania y Senegal, y al sur con Costa de Marfil, Guinea y Burkina Fasu. Ye, colos sos 1.240.192 km\u00b2, l'octavu est\u00e1u m\u00e1s grande de tol continente, y tien una poblaci\u00f3n de 19,1 millones d'habitantes; el 67% d'ellos tien menos de 25 a\u00f1os (2017).La so capital ye Bamaku. L'est\u00e1u sodiv\u00eddese alministrativamente n'ocho rexones, y tien un clima estrem\u00e1u nes sos diverses fasteres: la m\u00e1s septentrional as\u00edtiase en plenu desiertu d'El S\u00e1\u1e25ara, y la meridional, na que vive la mayor\u00eda la so poblaci\u00f3n, oc\u00fapala la sabana sudanesa. El pa\u00eds ye traves\u00e1u polos r\u00edos N\u00edxer y Senegal. La econom\u00eda del pa\u00eds c\u00e9ntrase na agricultura y la miner\u00eda. \u00dan de los principales recursos naturales del pa\u00eds ye l'oru; Mal\u00ed ye'l tercer mayor productor d'esti mineral de tou'l continente. Tami\u00e9n ye importante la esportaci\u00f3n de sal.\nL'actual territoriu de Mal\u00ed repartiose sieglos atr\u00e1s ente los tres imperios del \u00c1frica occidental que controlaban el comerciu tressa\u1e25arianu: l'imperiu de Ghana (que-y da nome al actual est\u00e1u hom\u00f3nimu), l'imperiu de Mal\u00ed y l'imperiu Songhai. Nel so momentu de mayor esplendor, nel a\u00f1u 1300, l'imperiu de Mal\u00ed ten\u00eda un territoriu el doble de grande que l'actual Francia, y que llegaba a la oriella del oc\u00e9anu Atl\u00e1nticu. A finales del sieglu XIX, na Repartici\u00f3n d'\u00c1frica, Francia f\u00edzose cargu del territoriu, que pas\u00f3 a integrase na colonia del Sud\u00e1n Franc\u00e9s. Esta, conocida ent\u00f3s como Rep\u00fablica Sudanesa, xuni\u00f3se col Senegal en 1959; la federaci\u00f3n resultante algam\u00f3 la independencia en 1960 col nome de Federaci\u00f3n de Mal\u00ed. Tres la dixebra de Senegal, qu'abandon\u00f3 la federaci\u00f3n a poco de la independencia, la Rep\u00fablica Sudanesa camud\u00f3'l so nome pol de Rep\u00fablica de Mal\u00ed. El pa\u00eds, gobern\u00e1u munchos a\u00f1os por un r\u00e9xime de part\u00edu \u00fanicu, convirti\u00f3se, tres un golpe d'est\u00e1u en 1991, n\u00fan est\u00e1u democr\u00e1ticu multipartidista.\nEn xineru de 2012 espa\u00f1\u00f3 un conflictu arm\u00e1u nel norte del pa\u00eds: los rebeldes tuareg tomaron el control en parte del territoriu, y n'abril declar\u00f3 la so independencia pa formar un nuevu est\u00e1u, Azawad. El conflictu enguedeyose al producise en marzu un golpe d'est\u00e1u militar, y posteriormente pola llucha ente los tuareg y otros grupos rebeldes. Francia, en rempuesta a la formaci\u00f3n del nuevu est\u00e1u, llanz\u00f3 la Operaci\u00f3n Serval en xineru de 2013; pal mes siguiente los soldaos franceses y malineses recapturaran y\u00e1 la mayor\u00eda del territoriu. El 28 de xunetu y el 11 d'agostu d'esi mesmu a\u00f1u hebo eleiciones presidenciales a dos vueltes, y a finales d'a\u00f1u (24 de payares y 15 d'avientu) eleiciones llexislatives.\nAl entamu de la d\u00e9cada del 2020 el pa\u00eds sufri\u00f3 dos golpes militares dirix\u00edos por Assimi Go\u00efta. Tres salir victoriosu del segundu, el 24 de mayu de 2021, convirti\u00f3se en presidente inter\u00edn del pa\u00eds."}
{"id": "14250", "revid": "37624", "url": "https://ast.wikipedia.org/wiki?curid=14250", "title": "Lliga d'Estaos \u00c1rabes", "text": "La Lliga d'Estaos \u00c1rabes o simplemente Lliga \u00c1rabe (n'\u00e1rabe: \u062c\u0627\u0645\u0639\u0629 \u0627\u0644\u062f\u0648\u0644 \u0627\u0644\u0639\u0631\u0628\u064a\u0629), ye una organizaci\u00f3n qu'acomu\u00f1a a los Estaos \u00e1rabes.\nFoi fundada'l 22 de marzu de 1945 por siete Estaos. El so oxetivu cimeru ye:\nLa so estremancia con otres organizaciones como la Xuni\u00f3n Europea ye que nun tien algam\u00e1u un grau importante d'integraci\u00f3n rexonal y en que la organizaci\u00f3n nun calti\u00e9n rellaciones direutes colos ciudadanos de los sos Estaos-miembru. La carta fundacional de la Lliga \u00c1rabe declara que coordinar\u00e1 asuntos econ\u00f3micos, incluyendo rellaciones comerciales, comunicaciones, cultura y sal\u00fa. El llar permanente (Secretar\u00eda Xeneral) de la Lliga alcu\u00e9ntrase n'El Cairu, Exiptu. Sacantes ente 1979-1989 que tuvo asitiada en T\u00fanez.\nNa so carta fundacional, la Lliga \u00c1rabe afita como los sos oxetivos aniciales los d'algamar que'l restu d'estados \u00e1rabes qu'ent\u00e1 s'alcuentren colonizaos por pa\u00edses europeos s'independicen y que nel proteutor\u00e1u brit\u00e1nicu de Palestina, la minor\u00eda xud\u00eda nun creye l'est\u00e1u d'Israel. Tami\u00e9n especifica que nun se trata d'una Xuni\u00f3n d'estados nin d'una Federaci\u00f3n, sin\u00f3n una Lliga na que tolos estaos soberanos caltienen una independencia dafechu.\nEstaos miembros.\nMiembros de la Lliga \u00c1rabe y (data de la so almisi\u00f3n):\nLa suspensi\u00f3n d'Exiptu debi\u00f3se a la robla de los alcuerdos de Camp David y al afitar rellaciones diplom\u00e1tiques con Israel. Demientres esta suspensi\u00f3n foi cuando'l llar de la Lliga tresllad\u00f3se d'El Cairu a T\u00fanez.\nOrganizaci\u00f3n.\nLa Lliga \u00c1rabe ta compuesta polos organismos que vienen darr\u00e9u:"}
{"id": "14251", "revid": "43102", "url": "https://ast.wikipedia.org/wiki?curid=14251", "title": "Xuni\u00f3n Africana", "text": "La Xuni\u00f3n Africana (XA), ye la organizaci\u00f3n supranacional del \u00e1mbitu africanu dedicada a xorrecer la integraci\u00f3n econ\u00f3mica y pol\u00edtica y a encontar la cooperaci\u00f3n ente los sos estaos miembros. La XA \u00f1aci\u00f3 en marzu de 2001, data en que se robl\u00f3'l pautu de Syrte na ciud\u00e1 hom\u00f3nima de Libia reemplazando a la Organizaci\u00f3n pa la Xunid\u00e1 Africana. La XA ta inspirada na Xuni\u00f3n Europea. \nMarruecos ye l'\u00fanicu pa\u00eds del continente qu'abandon\u00f3 la XA en 1984, dada la reconocencia por parte del bloque de la independencia de l'antigua colonia espa\u00f1ola d'El S\u00e1\u1e25ara Occidental, a la qu'esti pa\u00eds \u00e1rabe vindica como parte del so territoriu, reincorpor\u00e1ndose a la XA en 2017. \nLa xunta a\u00f1al de la XA decidi\u00f3 en xunetu de 2004 que los idiomes oficiales d'esti bloque de 53 pa\u00edses ser\u00eden l'\u00e1rabe, hausa, el franc\u00e9s, l'ingl\u00e9s, el sua\u1e25ili y el portugu\u00e9s. \nFundaci\u00f3n de la XA.\nLa Xuni\u00f3n Africana ye l'heriede de dellos intentos previos de xunir pol\u00edticamente al continente, como la Xuni\u00f3n d'Estaos Africanos creada por Kwame Nkrumah, la Organizaci\u00f3n pa la Xunid\u00e1 Africana (OXA) de 1963, o la Comunid\u00e1 Econ\u00f3mica Africana fundada en 1981. \nLa idea de crear la XA foi rellanzada por dellos xefes d'est\u00e1u y de gobiernu na declaraci\u00f3n de Sirte, el 9 de setiembre de 1999. A dicha declaraci\u00f3n sigui\u00e9ron-y una riestra de xuntes en Lom\u00e9 (2000) u se redaut\u00f3 l'acta constitutiva de la XA; y en Lusaka (2001) u s'aprob\u00f3'l plan pa la instauraci\u00f3n de la Xuni\u00f3n. \nNel acta constitutiva fac\u00edase un llamamientu a la di\u00e1spora africana a implicase activamente nel desendolcu de la Xuni\u00f3n.\nLa Xuni\u00f3n Africana foi inaugurada formalmente en Durban el 9 de xunetu de 2002 pol so primer presidente, el sudafricanu Thabo Mbeki. \nA dellos cr\u00edticos esmoleci\u00f3-yos la poca implicaci\u00f3n de la XA a la hora de protexer los derechos de los sos ciudadanos frente a los sos propios dirixentes, polo que n'ocasiones refiri\u00e9ronse a la organizaci\u00f3n como \"Club pa Dictadores\".\nOrganizaci\u00f3n de la XA.\nLos mu\u00e9rganos cimeros son:\nParllamentu Panafricanu.\nLa nauguraci\u00f3n del parllamentu panafricanu, con s\u00e9 en Johannesburgu, foi'l 16 de setiembre de 2004.\nNos sos primeros cinco a\u00f1os d'esistencia, el Parllamentu Panafricanu, integr\u00e1u hasta agora por 265 integrantes de 46 pa\u00edses de la XA, ser\u00e1 un mu\u00e9rganu consultivu y asesor. Pero en 2009, asumir\u00e1 la funci\u00f3n d'aprobar lleis. "}
{"id": "14252", "revid": "37624", "url": "https://ast.wikipedia.org/wiki?curid=14252", "title": "Asam\u00e9s", "text": "L'asam\u00e9s (\u0985\u09b8\u09ae\u09c0\u09af\u09bc\u09be \"\u00d4x\u00f4miya\") ye la llingua oficial del est\u00e1u d'Assam nel noreste de la India. Tami\u00e9n se fala en partes d'Arunachal Pradesh y otros estaos del noreste de la India; en But\u00e1n y Bangladex, y n'otres partes del mundu que recibieron emigrantes d'Assam. Ye fal\u00e1u por m\u00e1s de 20 millones de persones. Tr\u00e1tase de la llingua indoeuropea m\u00e1s oriental falada angua\u00f1o.\nLa pallabra \"asam\u00e9s\" remanez d'Assam, nome d'una parte de la valle del r\u00edu Brahmaputra. N'asam\u00e9s, l'est\u00e1u n\u00f3mase \"\u00d4x\u00f4m\" y l'idioma, \"\u00d4x\u00f4miya\"."}
{"id": "14253", "revid": "204", "url": "https://ast.wikipedia.org/wiki?curid=14253", "title": "Corr\u00e9u lletr\u00f3nicu", "text": ""}
{"id": "14254", "revid": "114126", "url": "https://ast.wikipedia.org/wiki?curid=14254", "title": "Estrelada Aragonesa", "text": ""}
{"id": "14255", "revid": "114127", "url": "https://ast.wikipedia.org/wiki?curid=14255", "title": "Estrelada d'Arag\u00f3n", "text": ""}
{"id": "14257", "revid": "204", "url": "https://ast.wikipedia.org/wiki?curid=14257", "title": "Tigre", "text": ""}
{"id": "14258", "revid": "14", "url": "https://ast.wikipedia.org/wiki?curid=14258", "title": "Jos\u00e9 Antonio Garc\u00eda Su\u00e1rez", "text": ""}
{"id": "14259", "revid": "43102", "url": "https://ast.wikipedia.org/wiki?curid=14259", "title": "Manga", "text": "Manga () ye la pallabra xaponesa pa nomar a la historieta. T\u00f3rnase, lliteralmente, como \"dibuxos caprichosos\" o \"escarabayos\"; fuera de Xap\u00f3n, util\u00edzase nam\u00e1i que pa refer\u00edse a la historieta xaponesa. Katsushika Hokusai un representante del ukiyo-e, alcu\u00f1\u00f3'l t\u00e9rmino \"manga\", al amestar los \"kanji\" correspondientes a \"informal\" (\u6f2b man) y a \"dibuxu\" (\u753b ga). Al autor de manga se lu conoz como \"mangaka\", y al aficion\u00e1u, como Akiba-kei u Otaku (m\u00e1s utiliz\u00e1u pero de connotaciones m\u00e1s \u00f1egatives). El manga \u00f1az d'un mestu ente'l ukiyo-e y l'estilu de dibuxu occidental, y nam\u00e1i tres la Segunda Guerra Mundial, convertir\u00edase, adulces, no que g\u00fcei conocemos. \nUna migaya del total de mangues espublizaos en Xap\u00f3n suel convert\u00edse n\"'anime\". Esti caberu cr\u00e9ase, davezu, una vez que la serie tuvo ciertu \u00e9situ. Lo m\u00e1s com\u00fan ye que les histories seyan modificaes pa faceles m\u00e1s comerciales o pa cumplir con ciertes regulaciones de les canales de televisi\u00f3n.\nAngua\u00f1o, el \"manga\" o historieta xaponesa ye l'estilu m\u00e1s conoc\u00edu del mundu y constit\u00fai una parte important\u00edsima del merc\u00e1u lliterariu del pa\u00eds. El \"manga\" abarca tolos x\u00e9neros y aporta a tolos p\u00fablicos, motivando am\u00e1s adautaciones a estremaos formatos: series de dibuxos animaos, pel\u00edcules d'imaxe real y videoxuegos.\nHistoria.\nEl manga ye una de les manifestaciones de la historieta. Si se precisa la so venceya col arte xapon\u00e9s, foi productu d'una llarga evoluci\u00f3n de magar el sieglu XI. Dende un entamu, se pue notar el predominiu de la simplicid\u00e1 nos detalles y l'harmon\u00eda na composici\u00f3n.\nAntecesores del Manga.\nLos primeros indicios del manga desendolc\u00e1ronse col \"Ch\u014djugiga\" (dibuxos sat\u00edricos d'animales), atribuy\u00edos a Toba no S\u014dj\u014d (sieglos XI-XII), del que malpenes se conserven angua\u00f1o unos escasos exemplares en blanco y prieto.\nDemientres el periodu Edo, l'ukiyo-e desendolc\u00f3se con rixu, y produxo les primeres narraciones remotamente comparables a los x\u00e9neros d'angua\u00f1o del manga, que van de la historia y l'erotismu a la comedia y la cr\u00edtica.\nHokusai afit\u00f3 l'usu del vocablu \"Manga\" n\u00fan de los sos llibros, \"Hokusai Manga\", recompil\u00e1u a lo llargu'l sieglu XIX. Otros dibuxantes, como Gyonai Kawanabe, rescamplaron tami\u00e9n nesi periodu art\u00edsticu.\nLos precursores del manga modernu.\nCuando s'entam\u00f3 la era Meiji, los artistes europeos maraviy\u00e1bense del ukiyo-e, gracies a la ex\u00f3tica guapura que tresmit\u00eda. Con ello, los entamos del manga modernu debi\u00e9ronse non s\u00f3lo al estepticismu nel arte del periodu Edo, sin\u00f3n a les influyencies europees, y m\u00e1s sero d'Estaos Xun\u00edos d'Am\u00e9rica: sobremanera, cola introducci\u00f3n de les t\u00e9uniques del c\u00f3mic.\nDemientres el sieglu XIX, en plena transici\u00f3n de la era feudal a la industrializada, foron Charles Wirgman y George Bigot (dambos, cr\u00edticos de la socied\u00e1 xaponesa d'esos tiempos), quienes afincaron les bases pal desendolcu del manga. Dambes personalidaes foron ya ent\u00e1 siguen siendo almiraos polos mangaques, por mor de la so trescendencia nel dibuxu vi\u00f1et\u00edsticu xapon\u00e9s.\nAl aportar el sieglu XX, xurdieron los precursores del manga d'angua\u00f1o, en manes de los propios xaponeses como Ippei Okomoto, Kiyochika Kayashi y Rakuten Kitazawa. Toos ellos oficiaron de pioneros, espardiendo la so obra al travi\u00e9s d'espublizaciones como \"Tokyo Puck\" (1905). Sicas\u00ed, se suel considerar a \"Tagosaku to Mokube na Tokyo Kenbutsu\" como'l primer manga de la d\u00f3mina moderna.\nEl manga hasta 1945.\nCol espardimientu de la influyencia cultural europea en Xap\u00f3n, el manga modernu foi tomando vida seg\u00fan s'introduc\u00eden t\u00e9uniques de dibuxu y vi\u00f1et\u00e1u. Esto torn\u00f3se nuna producci\u00f3n lenta pero segura por parte de mangaques como Kitazawa, Ichiro Suzuki y Takeo Nagamatsu.\nLos a\u00f1os 1920 y 1930 foron perbonos, cola apaici\u00f3n de x\u00e9neros como'l \"Kodomo\" (manga pa ne\u00f1os). Tami\u00e9n les espublizaciones se foron perfeccionando n'obres destacaes como \"Nagagatsu no Sanjushi\", \"Speed Taro\" y \"Ogon Bat\" (esti caberu, el primer superh\u00e9roe). Al empar, dende 1915 vin\u00edense faciendo los primeros ensayos pal pasax del manga a l'animaci\u00f3n, lo que m\u00e1s sero remanecer\u00eda nel xurdimientu del anime.\nAl aportar la Segunda Guerra Mundial, col xorrecimientu de pol\u00edtiques militaristes, el manga escomenz\u00f3 a vese influyenci\u00e1u polos rellatos b\u00e9licos, los cualos amosaben personaxes perfechos ya invencibles. Utiliz\u00f3se al manga con fines propagand\u00edsticos hasta 1945, cuando les autoridaes d'Estaos Xun\u00edos d'ocupaci\u00f3n prohibieron de manera xeneralizada esti tipu d'historietes.\nNacencia del Manga modernu tres 1945.\nCola rendici\u00f3n incondicional en 1945, Xap\u00f3n entrar\u00eda nuna nueva d\u00f3mina. L'entretenimientu emerx\u00f3 como industria retrucando a la necesid\u00e1 psicol\u00f3xica d'evasi\u00f3n \u00e9nte la cruda posguerra. La falta de recursos de la poblaci\u00f3n en xeneral requer\u00eda de medios baratos d'entretenimientu.\nDe tal mou, la industria de Tokiu de mangues basaos en revistes vio xurdir competidores. Productu de les circunstancies, apaeci\u00f3'l Kamishibai, una especie de lliendes de ciegu, que percorr\u00eda los pueblos ufriendo'l so espect\u00e1culu a camb\u00e9u de la merca de carambelos. El \"Kamishibai\" nun compet\u00eda coles revistes, pero s\u00ed otros dos nuevos medios cientraos n'Osaka:\nOsamu Tezuka, un ventia\u00f1eru estudiante de medicina apasion\u00e1u de los dibuxos animaos de Fleischer y Disney, camudar\u00eda la faz de la historieta xaponesa col su primer llibru roxu. \"La nueva islla de l'ayalga\" vendi\u00f3 sospresivamente ente 400.000 y 800.000 ejemplares. El so \u00e9situ foi aplicar al c\u00f3mic un estilu cinematogr\u00e1ficu descomponiendo los movimientos en varies vi\u00f1etes y combinando esti dinamismu con abondantes efeutos sonoros.\nL'\u00e9situ de Tezuka llev\u00f3lu a les revistes de Tokyo, particularmente a la nueva \"Manga Shonen\" (1947) que foi la primer revista infantil dedicada n'esclusiva al manga, y na que Tezuka espubliz\u00f3 Astroboy. Nestes revistes impunxo'l so esquema d'epopeya en forma de serie de rellatos y diversific\u00f3 la so producci\u00f3n en munchos x\u00e9neros, de los que rescamplen les sos adautaciones lliteraries y el manga pa moces o \"sh\u014djo manga\". A mediaos de los 50, Tezuka tresllad\u00f3se a un edificiu de la capital nom\u00e1u Tokiwasi, al que peregrinar\u00eden los nuevos autores, ent\u00f3s aspirantes, y angua\u00f1o estrelles. Un a\u00f1u depu\u00e9s, Shonen desapaeci\u00f3 y los llibros roxos agonizaron. Ente dambos, y por obra d'Osamu Tezuka, punxeran los pilares de la industria del manga y anime contempor\u00e1neos. Al poco de la so muerte dellos de los peri\u00f3dicos xaponeses m\u00e1s importantes pidieron que se-y entregara'l premiu novel de lliteratura, anque foi refug\u00e1u. Dende 1997 cell\u00e9brase a\u00f1almente l'Osamu Tezuka Culture Award, n'honor a l'aportaci\u00f3n de Tezuka al manga modernu, premiu onde son gallardoniaos aquellos mangaques que siguen la visi\u00f3n de Tezuka.\nEl trunfu de les revistes de manga fin\u00f3 col \"Kamishibai\", y munchos de los sos autores abellug\u00e1ronse nel sistema de biblioteques. Les revistes de manga yeren toes infantiles, y les biblioteques alcontraron un g\u00fcecu creando un manga empobin\u00e1u haza un p\u00fablicu m\u00e1s adultu: el \"gekiga\". Dexaron l'estilu de Disney por otru m\u00e1s realista y fotogr\u00e1ficu abriendo'l campu a nuevos x\u00e9neros violentos, escatol\u00f3xicos o pornogr\u00e1ficos como l'horror, les histories de samurais, los mangues sobre yacuces, l'erotismu, etc. Ente ellos cabe rescamplar a Sanpei Shirato qu'en 1964 patrocinar\u00eda la \u00fanica revista \"underground\" de la historia del manga, Garo. La competencia nel tarr\u00e9n gr\u00e1ficu del gekiga ublig\u00f3 a les revistes a amenorgar la presencia del testu, medrar el n\u00famneru de p\u00e1xines y tama\u00f1u pa la so meyor visi\u00f3n.\nCol entamu del auxe econ\u00f3micu la xente esix\u00eda m\u00e1s manga. En rempuesta, una de les principales editores de llibros, Kodansha, entr\u00f3 en 1959 nel merc\u00e1u de revistes. El so t\u00edtulu Sh\u014dnen Magazine, camud\u00f3 la pauta de periodicid\u00e1 mensual a selmanal, multiplicando la producci\u00f3n ya imponiendo a los autores l'estaxanovismu, anque esta vez con sueldos millonarios. Ceo, otros grupos editores como Shueisha, Shogakukan o Futabasha xunir\u00edense. Esti sistema de producci\u00f3n sacrificar\u00eda'l color, la calid\u00e1 del papel y la sofisticaci\u00f3n tem\u00e1tica, llev\u00e1ndose tami\u00e9n de pasu la cr\u00edtica pol\u00edtica. Pero medrar\u00eda vertixinosamente les ventes hasta cifres astron\u00f3miques y con elles los beneficios empresariales, convirtiendo al manga nel mediu de comunicaci\u00f3n audiovisual m\u00e1s importante del pa\u00eds.\nL'espardimientu a Occidente.\nEn 1988, gracies al \u00e9situ de la versi\u00f3n cinematogr\u00e1fica d\"'Akira\", basada nel \"manga\" hom\u00f3nimu del dibuxante Katsuhiro Otomo, espubliz\u00e1u en 1982 na revista \"Young Magazine\" de la editorial K\u014ddansha, el manga emprim\u00f3 a difundise internacionalmente a escales enxam\u00e1s nun sua\u00f1aes enantes. A fines de los a\u00f1os noventa, el manga influy\u00f3 nes espublizaciones de los xigantes del c\u00f3mic d'Estaos Xun\u00edos Marvel Comics y DC Comics: inclusive foi contrat\u00e1u (ensin munchu \u00e9situ) el \"mangaka\" xapon\u00e9s Kia Asamiya pa una de les sos series cimeres, \"Uncanny X-Men\".\nPero'l gran asoced\u00edu que la producci\u00f3n xaponesa \"Akira\" llev\u00f3 a Occidente nun foi daqu\u00e9 que se forx\u00f3 de la nueche a la ma\u00f1ana. Y\u00e1 nos a\u00f1os 1960 Osamu Tezuka vendiera los derechos d'emisi\u00f3n de la so primera serie \"Astro Boy\" a la cadena d'Estaos Xun\u00edos NBC algamando un \u00e9situ bastante notable d'audiencia infantil. Nos a\u00f1os setenta, socedieron-y les series d'animaci\u00f3n \"Mazinger Z\", \"Great Mazinger\", \"Grendizer\", siendo esta cabera un espa\u00f1\u00edu medi\u00e1ticu en Francia, u se la conocer\u00eda como \"Goldorak\". Toes elles bas\u00e1bense nos c\u00f3mics del mangaka G\u014d Nagai, actual magnate d'un imperiu de distribuci\u00f3n editorial. Na d\u00e9cada de los 80, entamaron a rescamplar series d'otra mena, como \"Macross\", conocida n'Occidente por \"Robotech\": la revisi\u00f3n d'Osamu Tezuka d\"'Astroboy\" pero nesta ocasi\u00f3n vuelta a filmar en color y con aires y\u00e1 m\u00e1s modernos. A la que se sum\u00f3 la saga \u00e9pica \"Gundam\", basada nel c\u00f3mic serie, nam\u00e1i superada en temporaes y episodios pola serie d'animaci\u00f3n d'Estaos Xun\u00edos \"The Simpsons\" de Matt Groening.\n\u00dan de los autores m\u00e1s relevantes ya importantes nel apox\u00e9u medi\u00e1ticu de fines de los ochenta ya entamos de los noventa, foi'l \"mangaka\" Akira Toriyama, creador de la famosa serie \"Dragon Ball\" y de la serie \"Dr. Slump\", dambes carauterizaes pol so humor picante, irreverente y absurdu. Tal foi l'\u00e9situ de les sos dos obras qu'en dellos pa\u00edses europeos lleg\u00f3 a desbancar de les llistes de ventes d'historieta al c\u00f3mic d'Estaos Xun\u00edos y a los c\u00f3mics nacionales demientres bastantes a\u00f1os. Esti fen\u00f3menu foi m\u00e1s marc\u00e1u n'Espa\u00f1a, onde en pocos a\u00f1os \"Dragon Ball\" vendi\u00f3 tantos exemplares, que se considera'l tebeu m\u00e1s vend\u00edu na historia'l pa\u00eds. La revista \"Sh\u014dnen Jump\" \u2014en momentos puntuales, especialmente demientres delles selmanes que coincid\u00eden con episodios decisivos de la serie \"Dragon Ball\"\u2014 lleg\u00f3 a aumentar la so tirada semanal en 6 millones d'exemplares.\nAngua\u00f1o'l x\u00e9neru del \"manga\" ta afit\u00e1u na socied\u00e1 occidental por mor del \u00e9situ collech\u00e1u demientres les d\u00e9cades pasaes. Inclusive foi imit\u00e1u por autores europeos y d'Estaos Xun\u00edos, quienes trataron de competir cola cuidada est\u00e9tica y los recursos visuales d'esti x\u00e9neru. La importancia del manga medr\u00f3 considerablemente, dexando de ser daqu\u00e9 minoritariu n'Occidente pa constituyise nun fen\u00f3menu comercial y cultural, en competencia direuta cola hexemon\u00eda narrativa d'Estaos Xun\u00edos y europea.\nInclusive la poderosa Disney afal\u00f3 les producciones xaponeses como productu comercial de calid\u00e1. La so distribuidora Buenavista f\u00edzose colos derechos de distribuci\u00f3n en cine de les pel\u00edcules del estudiu Ghibli, del cual surdieron munches de les meyores obres que Xap\u00f3n tien dau al mundu de la mano d'Hayao Miyazaki. El so \u00e9situ ye pergrande, tantu que la pel\u00edcula d'animaci\u00f3n \"El viaje de Chihiro\" recibi\u00f3 nel 2002 l'\u00d3scar de l'Academia a la meyor pel\u00edcula d'animaci\u00f3n, premiu qu'enxam\u00e1s nun ganara una pel\u00edcula xaponesa d'animaci\u00f3n.\nEstilu manga.\nEl m\u00e1s popular y reconoc\u00edu estilu manga ye mui distintivu. Los rasgos m\u00e1s carauter\u00edsticos basense munches veces na llinia sobre la forma, el mou de cuntar la historia y la mena de colocar los paneles que lo estremaben sobre tou de la historieta occidental. Los paneles y les p\u00e1xines son t\u00edpicamente lle\u00edes de drecha a izquierda al igual que la escritura tradicional xaponesa. Anque l'arte pueda llegar a ser mui real pa los \"mangaques\" s'observa davezu los rasgos occidentales como los g\u00fceyos grandes. Los g\u00fceyos grandes ta convert\u00edu nuna carauter\u00edstica permanente del manga y l'anime dende los a\u00f1os 1960 cuando Osamu Tezuka, creador d'Astro Boy y consider\u00e1u'l pa del manga modernu, entam\u00f3 a dibuxar d'esa mena, imitando l'estilu de les historietes de Disney de los Estaos Xun\u00edos. Magar de ser una mena d'arte mui diversa, non tolos mangaques s'amiesten a les convenciones m\u00e1s popularizaes nel occidente como Akira, Sailor Moon, Dragon Ball y Ranma \u00bd.\nRevistes de Manga.\nAnque'l formatu pue variar, suelen ser grandes tomos (paec\u00edos a gu\u00edes telef\u00f3niques) de papel de baxa calid\u00e1 y un preciu mui econ\u00f3micu que contienen varies histories por entregues. Diches histories, si son valoraes polos llectores, depu\u00e9s recop\u00edlense nunos tominos nomaos tank\u014dbon.\nLa periodicid\u00e1 tami\u00e9n var\u00eda seg\u00fan la espublizaci\u00f3n, diendo davezu d'una selmana a dos meses.\nDellos exemplos ser\u00eden: "}
{"id": "14262", "revid": "43102", "url": "https://ast.wikipedia.org/wiki?curid=14262", "title": "Festival Interc\u00e9lticu de Lorient", "text": "El Festival interc\u00e9lticu de Lorient (en , en ) ye un festival de m\u00fasica celta que se celebra na ciud\u00e1 del mesmu nome, qu'aconceya cada a\u00f1u na Breta\u00f1a francesa a los grupos de m\u00fasica c\u00e9ltica de les naciones celtes, y ye un puntu d'alcuentru de la cultura m\u00fasica y tradiciones de los diferentes pa\u00edses participantes. Tien llugar nos primeros d\u00edes d'agostu y ye'l mayor acontecimientu d'estes carauter\u00edstiques del mundu con una duraci\u00f3n de diez d\u00edes.\nEl festival de Lorient \u00f1aci\u00f3 nel a\u00f1u 1971 sobre una idea de Jean-Pierre Pichard p'acoyer la competici\u00f3n nacional de bagad. Nos a\u00f1os siguientes, convirti\u00f3se nun festival d'interceltismu pa diferenciase d'otros festivales asemeyaos de la redolada. A partir de finales de la d\u00e9cada de 1990 convirti\u00f3se nun de los festivales de m\u00fasica m\u00e1s importantes de Francia pol n\u00famberu de visitantes, acoyendo a m\u00e1s de 800\u00a0000 persones y con 115\u00a0000 entraes vend\u00edes en 2010. L'antepas\u00e1u d'esti Festival alcontr\u00e1base'n Brest, pero darr\u00e9u foi la ciud\u00e1 de Lorient la s'ufri\u00f3 voluntaria p'acoyer l'eventu. \nLa programaci\u00f3n del festival ta centrada nos conciertos, espect\u00e1culos y dances. Tami\u00e9n ye la sede de competiciones musicales, como'l campeonatu nacional de bagad, de bailles como los de la federaci\u00f3n War 'l leur. Organ\u00edcense tami\u00e9n otros eventos como desfiles y actividaes culturales. Tien una importante influencia nel territoriu, tanto no econ\u00f3mico como no que cinca a los medios. El festival funciona como un actor cultural, permitiendo la creaci\u00f3n y difusi\u00f3n de la cultura de Breta\u00f1a y de les naciones celtes.\nLes naciones participantes son: Irlanda (\"\u00c9ire\"), Escocia (\"Alba\"), Breta\u00f1a (\"Breizh\"), Gales (\"Cymru\"), islla de Man (\"Mannin\"), Cornualles (\"Kernow\"), Galicia y Asturies. Dende l'a\u00f1u 2000, nom\u00e1u \"A\u00f1u del mundu celta\" vi\u00e9nense sumando representaciones de pa\u00edses con fuerte emigraci\u00f3n de los pa\u00edses celtes como EEXX, Australia, Nueva Zelanda, Arxentina, M\u00e9xicu, ya inclusive Ruman\u00eda ya Italia.\nUna particularid\u00e1 del festival ye que cada a\u00f1u ta dedic\u00e1u a un pa\u00eds celta del mundu siendo'l 1998 dedic\u00e1u a Asturies, en 2007 foi l'a\u00f1u d'Escocia, en 2006 el d'Australia o'l 2005 el d'Irlanda. Nel 2008 tuvo dedic\u00e1u a Gales, el 2009 a Galicia y l'a\u00f1u 2010 a Breta\u00f1a.\nDende primeros del a\u00f1u 2007, l'asturianu Lisardo Lombard\u00eda toma'l relevu de Jean-Pierre Pichard na direici\u00f3n d'esti festival.\nArtistes participantes en diferentes ediciones.\n2006.\nGilles le Bigot (Brittany) | Robin Huw Bowen (Wales) | Carreg Lafar (Wales) | Claymore (Australia) | Crasdant (Wales) | Daimh (Scotland) | Dominique Dupuis (Canada) | Gwenan Gibbard (Wales | Deborah Henson-Conant (USA) | Tuenda (Asturies)| Banda Gaites Llac\u00edn (Asturies) | Grupu de Baille El Ventolin (Asturies) I Muvrini (Corsica) | Gerry O'Connor (Ireland) | Merzhin (Brittany) | Carlos N\u00fa\u00f1ez (Galicia) | Leil\u00eda (Galicia) | Ruote (Galicia) | Susana Seivane (Galicia) | The Tannahill Weavers (Scotland) | Michel Tonnerre (Brittany)M| City of Adelaide Pipe Band (Australia) | Queensland Irish Association Pipe Band (Australia) | Murphy's Pigs (Australia) | Ipswich Thistle Pipe Band (Australia) | John Williamson (Australia) | Christina Sonnemann (Tasmania, Australia)\n2005.\nBates Motel (Cornwall) | Rory Cambell (Scotland) | Djiboudjep (Brittany) | Dominique Dupuis (Canada) | Annie Ebrel (Brittany) | Delyth Jenkins (Wales) | Nolwenn Korbell (Brittany) | Llan de Cubel (Asturies) | L\u00fanasa (Ireland) | Carlos N\u00fa\u00f1ez (Galicia) | Pat O\u2019May (Brittany) | Denez Prigent (Brittany) | N\u00f3ir\u00edn N\u00ed Riain (Ireland) | Susana Seivane (Galicia) | The Silencers (Scotland) | Soldat Louis (Brittany) | John Spillane (Ireland) | Didier Squiban (Brittany) | Teada (Ireland) | Yann Tiersen (Brittany)\n2004.\nChristine Collister (Isle of Man) | Djiboudjep (Brittany) | Dominique Dupuis (Canada) | Ronnie Drew (Ireland) | Paddy Glackin (Ireland) | Meinir Heulyn (Wales) | Nolwenn Korbell | Mairi MacInnes (Scotland) | Maggie MacInnes (Scotland) | Carre Manchot (Brittany) | Merzhin (Brittany) | Cass Meurig (Wales) | Ramon Prada (Asturies) | Skolvan (Brittany) | Sonerien Du (Brittany) | Susana Seivane (Galicia) | Gilles Servat (Brittany) | Kathryn Tickell (Northumbria) | Triskell (Brittany)\n2003.\nBack of the Moon (Scotland) | Blazin\u2019 Fiddles (Scotland) | I Muvrini (Corsica) | Meinir Heulyn (Wales) | Jos\u00e9 \u00c1ngel Hevia (Asturies) | Eilieen Ivers (USA) | Mairi MacInnes (Scotland) | Maggie MacInnes (Scotland) | Tony MacManus (Scotland) | Karen Matheson (Scotland) | Dixebra (Asturies) | Merzhin (Brittany) | Mercedes P\u00e9on (Galicia) | Denez Prigent (Brittany) | Sharon Shannon (Ireland) | Skolvan (Brittany) | Soldat Louis (Brittany) | Tejedor (Asturies) | Toreth (Wales) | Tri Yann (Brittany) | Amy Wadge (Wales)\n2002.\nVale of Clyde Pipe Band (Lanark, Scotland) |Armens (Brittany) | Back of the Moon (Scotland) | Celtitude (Canada) | Cormac de Barra (Ireland) | Roland Becker (Brittany) | Robin Huw Bowen (Wales) | Cajuns Denbo (Wales) | Carreg Lafar (Wales) | Clandestine (USA) | Claymore (Australia) | Crasdant (Wales) | Djiboudjep (Brittany) | E.V. (Brittany) | Liam O'Flynn (Ireland) | Alasdair Fraser (Scotland) | The Hennessys (Wales) | Si\u00e2n James (Wales) | Yann-Fa\u00f1ch Kemener (Brittany) | John Kenny (Scotland) | Kohan (Brittany) | Erik Marchand (Brittany) | Merzhin (Brittany) | Miosecc (Brittany) | Naked Feet (Cornwall) | Mercedes P\u00e9on (Galicia) | Carlos Nu\u00f1ez (Galicia) | Skolvan (Brittany) | Gilles Servat (Brittany) | Didier Squiban (Brittany) | Katherine Thomas (Wales) | Amy Wadge (Wales) | The Waterboys (Ireland)\n2001.\nBig Leaves (Wales) | Xose Manuel Budi\u00f1o (Galicia) | Rita Connolly (Ireland) | Carr\u00e9 Manchot (Brittany) | Djiboudjep (Brittany) | E.V. (Brittany) | Liam O'Flynn (Ireland) | Gwerinos (Wales) | Hoogie (Scotland) | Karma (Brittany) | Yann-Fa\u00f1ch Kemener (Brittany) | King Chiaullee (Isle of Man) | Luar na Lubre (Galicia) | Murry the Hump (Wales) | Patrick Mollard (Brittany) | Alain Pennec (Brittany) | Denez Prigent (Brittany) | Rag Foundation (Wales) | Gilles Servat (Brittany) | Alan Stivell (Brittany) | Tartan Amoebas (Scotland) | Yann Tiersen (Brittany) | Tri Yann (Brittany)\n2000.\nRonan Le Bars (Brittany) | Dan Ar Braz (Brittany) | Arz Nevez (Brittany) | Avalon (Scotland) | Robin Huw Bowen (Wales) | Cajuns Denbo (Wales) | Capercaillie (Scotland) | Carr\u00e9 Manchot (Brittany) | The Chieftains (Ireland) | Clandestine (USA) | Rita Connolly (Ireland) | Diwall (Brittany) | Djiboudjep (Brittany) | Liam O'Flynn (Ireland) | Alasdair Fraser (Scotland) | Gaelic Storm (USA) | Deborah Henson-Conant (USA) | Jos\u00e9 \u00c1ngel Hevia (Asturies) | Yann-Fa\u00f1ch Kemener (Brittany) | Manu Lann Huel (Brittany) | Donal Lunny (Ireland) | Eileen Ivers (USA) | Erik Marchand (Brittany) | Karen Matheson (Scotland) | Merzhin (Brittany) | The Mollag Band (Isle of Man) | Elaine Morgan (singer)|Elaine Morgan]] (Wales) | Carlos Nu\u00f1ez (Galicia) | Rag Foundation (Wales) | Red Cardell (Brittany) | Melanie O\u2019Reilly (Ireland) | Sacred Turf (Cornwall) | Tan Ha Dowr (Cornwall) | Gilles Servat (Brittany) | Skyedance (Scotland) | Sharon Shannon (Ireland) | The Silencers (Scotland) | Soldat Louis (Brittany) | Sonerien Du (Brittany) | Telenn Du (Brittany) | Michel Tonnerre (Brittany)\n1999.\nAltan (Ireland) | Armens (Brittany) | Bernard Benoit (Brittany) | Black Label Zone (Brittany) | Dan Ar Braz (Brittany) | Carr\u00e9 Manchot (Brittany) | Carreg Lafar (Wales) | Djiboudjep (Brittany) | Annie Ebrell (Brittany) | Alasdair Fraser (Scotland) | Galldubh (Ireland) | Iron Horse (Scotland) | Karma (Brittany) | King Chiaullee (Isle of Man) | Gaelic Storm (USA) | Melaine Favennec (Brittany) | Yann-Fa\u00f1ch Kemener (Brittany) | Dougie MacLean (Scotland) | Michael McGoldrick (Ireland) | Pat O\u2019May (Brittany) | Malinky (Scotland) | Carlos Nu\u00f1ez (Galicia) | Denez Prigent (Brittany) | Sacred Turf (Corwall) | Gilles Servat (Brittany) | Skeduz (Brittany) | Skolvan (Brittany) | Skyedance (Scotland) | Sonerien Du (Brittany) | Didier Squiban (Brittany) | Stone Age (Brittany) | Tejedor (Asturies) | Telenn Du (Brittany) | Tri Yann (Brittany) | Xeliba (Asturies)\n1998.\nArmens (Breta\u00f1a) | Avalon (Escocia) | Elinor Bennett (Gales) | Martyn Bennett (Escocia) | Black Label Zone (Breta\u00f1a) | Dan Ar Braz (Breta\u00f1a) | The Bolingey Troyl Band (Cornualles) | Nollaig Casey (Irlanda) | Emma Christian (Islla de Man) | De Dannan (Irlanda) | Djiboudjep (Breta\u00f1a) | Liam O'Flynn (Irlanda) | Albert Fry (Irlanda) | Gaelic Caf\u00e9 (Irlanda) | Galldubh (Irlanda) | Anne-Lorne Gillies (Escocia) | Deborah Henson-Conant (USA) | Karma (Breta\u00f1a) | Kate Me (Breta\u00f1a) | Lia Luachra (Ireland) | Llan de Cubel (Asturies) | Mabon (Gales) | Karen Matheson (Escocia) | Natalie MacMaster (Islla de Cabo Bret\u00f3n) | Rhona MacKay (Escocia) | Elaine Morgan (Gales) | The Picts (Escocia) | Ram\u00f3n Prada (Asturies) | Gilles Servat (Breta\u00f1a) | Soldat Louis (Breta\u00f1a) | Didier Squiban (Breta\u00f1a) | Alan Stivell (Breta\u00f1a) | The Tholtan Builders (Islla de Man) | Kathryn Tickell (Northumbria) | The Whistlebinkies (Escocia) | Wolfstone (Escocia)"}
{"id": "14263", "revid": "43102", "url": "https://ast.wikipedia.org/wiki?curid=14263", "title": "Cava", "text": "El cava ye un vinu esplumiento ellabor\u00e1u pol m\u00e9todu champagnoise fundamentalmente na rex\u00f3n del altu Pened\u00e9s catal\u00e1n (95% de la producci\u00f3n espa\u00f1ola), sobre manera na llocalid\u00e1 de Sant Sadurn\u00ed d'Anoia (75% de la producci\u00f3n espa\u00f1ola).\nL'introductor del cava na rex\u00f3n foi Jos\u00e9 Raventos en 1872. \nUves.\nLes variedaes d'uva qu'entren na so ellaboraci\u00f3n son variaes pero predominen les uves blanques: macabeo, parellada y xarel\u00b7lo. Tami\u00e9n s'utilicen otres variedaes blanques en menor cuant\u00eda Chardonnay y Subirat Parent (Malvas\u00eda Rioxana).\nEsisten caves rosaos que s'ellaboren con monastrell, garnacha, pinot noir y trepat.\nMenes.\nSeg\u00fan la cantid\u00e1 de zucre que s'amieste nel \"llicor d'espedici\u00f3n\" dist\u00ednguense les siguientes tribes de cava:\nProducci\u00f3n.\nProd\u00facense al rodiu de 12 millones de caxes (de 12 botelles) siendo'l segundu productor mundial de vinu esplumiento, depu\u00e9s de la rex\u00f3n de Champagne. Magar que la m\u00e1s de la producci\u00f3n procede de Catalu\u00f1a, tami\u00e9n hai bodegues productores de cava n'Arag\u00f3n, Castiella y Lle\u00f3n, Estremadura, La Rioxa, Pa\u00eds Vascu Murcia, Navarra y Valencia.\nExtiendese por 159 conceyos: 63 de la provincia de Barcelona, 52 de Tarragona, 12 de Lleida, 5 de Girona, 18 de La Rioxa, 2 de Zaragoza, 3 d'\u00c1lava, 2 de Navarra y los de Requena (Valencia) y Almendralejo (Badajoz)."}
{"id": "14264", "revid": "735", "url": "https://ast.wikipedia.org/wiki?curid=14264", "title": "Xamp\u00e1n", "text": "El xamp\u00e1n (del franc\u00e9s \"champagne\") ye una mena de vinu esplumiento ellaborao pel m\u00e9todu \"champenoise\" na rex\u00f3n de Champagne (Francia). Tr\u00e1tase xeneralmente d'un vinu blanco, anque tami\u00e9n esiste'l xamp\u00e1n rosao, ellaborao a partir de delles tribes d'uva, les m\u00e1s d'elles tintes.\nEl xamp\u00e1n tien denominaci\u00f3n d'orixe, \u00e9sa ye la sida pola que cuando s'apenz\u00f3 a producir en Sant Sadurn\u00ed d'Anoia, se denom\u00f3 cava al vinu esplumiento procendente d'esta poblaci\u00f3n catalana.\nEl so consumu as\u00f3ciase a celebraciones y ye de vezu descorchar una botella de gran tama\u00f1u na entraga de trofeos nes carreres de coches o motos. Tami\u00e9n foi tradicional estrellar una botella de xamp\u00e1n escontra'l cascu del barcu na so botadura."}
{"id": "14265", "revid": "43102", "url": "https://ast.wikipedia.org/wiki?curid=14265", "title": "Escandiu", "text": "L'escandiu ye un elementu qu\u00edmicu de n\u00famberu at\u00f3micu 21 y s\u00edmbolu Sc, allug\u00e1u nel grupu 3 de la tabla peri\u00f3dica. Ye un elementu perteneciente a la serie qu\u00edmica de los metales de transici\u00f3n, d'aspeutu plate\u00e1u y blandu. Alcu\u00e9ntrase en minerales d'Escandinavia y con frecuencia clasif\u00edcase ente los lant\u00e1nidos poles sos asemeyances con ellos."}
{"id": "14266", "revid": "116", "url": "https://ast.wikipedia.org/wiki?curid=14266", "title": "Takao Kobayashi", "text": "Takao Kobayashi (\u5c0f\u6797\u9686\u7537) ye un astr\u00f3nomu xapon\u00e9s aficion\u00e1u.\nDescubri\u00f3 m\u00e1s de 2.000 asteroides usando la teunolox\u00eda CCD, ente los que t\u00e1n los asteroides Amor, Oze, (23714) 1998 EC3, (48603) 1995 BC2 y unos nueve asteroides Troyanos. Tami\u00e9n descubri\u00f3'l cometa peri\u00f3dicu P/1997 B1 (Kobayashi), que nun principiu pens\u00f3 que yera un asteroide.\nL'asteroide Kobayashi lleva'l so nome n'honor d'elli."}
{"id": "14267", "revid": "28171", "url": "https://ast.wikipedia.org/wiki?curid=14267", "title": "Estereotipu", "text": "Nel so usu modernu, un estereotipu ye una imaxe mental persimplificada y con pocos detalles acerca d'un grupu xente que comparte ciertes cualidaes carauter\u00edstiques y habilidaes. El t\u00e9rminu \u00fasase davezu nun sent\u00edu \u00f1egativu, consider\u00e1ndose que los estereotipos son creyencies il\u00f3xiques que nam\u00e1i se puen camudar per aciu la educaci\u00f3n. \nLos estereotipos m\u00e1s comunes del pas\u00e1u incluy\u00eden una amplia varied\u00e1 d'alegaciones sobre diverses tribes raciales (estereotipu racial y perfil racial) y predicciones de comportamientu basaes nel estatus social o la ricura (estereotipu social).\nNa lliteratura y l'arte los estereotipos son clich\u00e9s o personaxes o situances predecibles. Por exemplu, un dia\u00f1u estereot\u00edpicu ye mali\u00f1u, de color roxu y con cuernos, cola y traenta."}
{"id": "14269", "revid": "116", "url": "https://ast.wikipedia.org/wiki?curid=14269", "title": "Katsushika Hokusai", "text": "Katsushika Hokusai (\u845b\u98fe \u5317\u658e), conoc\u00edu simplemente como Hokusai (\u5317\u658e) (\u00f1ac\u00edu y fin\u00e1u n'Edo, actual Tokiu, ochobre de 1760 - 10 de mayu de 1849) foi un pintor y grabador xapon\u00e9s del periodu Edo, vencey\u00e1u a la escuela Ukiyo-e. Acu\u00f1\u00f3'l t\u00e9rminu \"manga\" en 1814.\nPintor y grabador, tami\u00e9n conoc\u00edu polos diversos nomes qu'utiliz\u00f3 a lo llargo de la so carrera profesional: Shunro, Sori, Kako, Taito, Gakyonjin, Iitsu y Manji. Ye \u00fan de los artistes cimeros de la escuela Ukiyo-e, \"pintures del mundu flotante\".\nVieno al mundu, col nome de Tokitaro, nel distritu d'Honjo, al este d'Edo. Ell\u00ed, dende los cinco a\u00f1os, desendolc\u00f3 la so gran vocaci\u00f3n pol dibuxu y la pintura. Esti encl\u00edn determin\u00f3 que, con una curtia ed\u00e1, fuere adopt\u00e1u como aprendiz y como f\u00edu por un prestixosu artesanu d'Edo, familiarmente conoc\u00edu col nome de Nakajima, del que llueu foi'l so llex\u00edtimu heriede, fechu que fai camentar que, posiblemente, seya cierta la hestoria qu'esplica qu'Hokusai yera verdaderamente f\u00edu de Nakajima, \u00f1ac\u00edu d'una barragana. \nNa so moced\u00e1, Hokusai decidi\u00f3 trabayar como vendedor nuna prestixosa llibrer\u00eda, y dende los 15 a\u00f1os, y hasta los 18, entr\u00f3 como aprendiz de grabador nun taller. Esti entrenamientu tempranu nel mundu'l llibru y del comerciu de la imprentaci\u00f3n contribuyeron al desendolcu d'Hokusai como imprentador. Nel a\u00f1u 1778, con 18 a\u00f1os d'ed\u00e1, converti\u00f3se en disc\u00edpulu del maestru de la escuela Ukiyo-e, Katsukawa Shunsho, col que deprendi\u00f3 la t\u00e9unica del grab\u00e1u con planches de madera, especializ\u00e1ndose en retratar a actores. El xoven Hokusai espubliz\u00f3 los sos primeros trabayos al a\u00f1u viniente, invitaciones imprentaes pal teatru Kabuki, onde'l x\u00e9neru de la escuela del Shunsho y de Katsukawa apaez y\u00e1 domin\u00e1u dafechu.\nA xulgar poles edaes de los sos f\u00edos, Hokusai hebo contrayer matrimoniu al rodiu de la ed\u00e1 de 20 a\u00f1os. Posiblemente, por mor de la influyencia de la vida familiar, nesti periodu los sos dise\u00f1os tienden a recoyer actores y muyeres n'ambientes hist\u00f3ricos y en xardinos utilizando la t\u00e9unica Uki-e (paisaxes semi-hist\u00f3ricos onde s'utiliza la t\u00e9unica occidental de la perspeutiva), ans\u00ed como imprentaciones de ne\u00f1os. Los llibros d'ilustraciones del artista y los sos testos dieron la vuelta a los temes hist\u00f3ricos y did\u00e1uticos, al tiempu que'l trabayu d'Hokusai nel x\u00e9neru Surimoru demientres tola d\u00e9cada viniente marc\u00f3 \u00fan de los finxos cimeros de la so carrera.\nEl x\u00e9neru Surimoru utiliz\u00e1base, principalmente, p'asoleyar tarxetes pa les ocasiones especiales, a\u00f1u nuevu y otres felicitaciones, pa presentar programes musicales, avisos, ya eso, n'ediciones curties qu'ufr\u00eden una imprentaci\u00f3n perfecha y la m\u00e1s alta calid\u00e1.\nHaza los 30 a\u00f1os Hokusai sufri\u00f3 importantes cambeos personales. El so maestru Shunso morri\u00f3 tempranu, en 1793, y la so xoven muyer morri\u00f3 dex\u00e1ndo-y un f\u00edu y dos f\u00edes. Nel a\u00f1u 1797 torn\u00f3 casase y adopt\u00f3'l conoc\u00edu nome d'Hokusai. Esti camb\u00e9u de nome marca l'entamu de la ed\u00e1 d'oru del so trabayu, que sigui\u00f3 demientres mediu sieglu.\nLa obra d'Hokusai nesti periodu abarca tola gama del arte Ukiyo-e: tarxetes, Surimonu, llibros ilustraos, ilustraciones d'antolox\u00edes de versos, llibros er\u00f3ticos, pintures a mano o llibros de bocetos. Dientro de los temes trataos por Hokusai, en perpoques vegaes compiti\u00f3 con Utamaro, el meyor grabador de sensuales im\u00e1xenes femenines. Pese a esta torga consciente, Hokusai trat\u00f3 d'abarcar una amplia gama de temes, especialmente esmoleci\u00f3se pola representaci\u00f3n de paisaxes ya escenes hist\u00f3riques, u la figura humana desempe\u00f1a un papel secundariu. Alredor de la fin de la centuria introduxo nel so estilu la t\u00e9unica de la perspeutiva y el color\u00edu occidental.\nY\u00e1 nel sieglu XIX Hokusai escomenz\u00f3 la ilustraci\u00f3n del yomihon, noveles hist\u00f3riques. Baxo la so influyencia, el so estilu emprim\u00f3 a sufrir camudamientos importantes y claramente visibles ente 1806 y 1807. La so figura y el so trabayu cada vez tevo un mayor algame, pero perdi\u00f3 en delicadeza y tendi\u00f3 a poner mayor atenci\u00f3n a los temes cl\u00e1sicos tradicionales, especialmente la representaci\u00f3n de samur\u00e1is, guerreros o temes chinos, y a allo\u00f1ase del mundu del Ukiyo-e. \nAl rodiu l'a\u00f1u 1812 el f\u00edu mayor d'Hokusai morri\u00f3. Esta traxedia nun foi nam\u00e1i un duru g\u00fcelpe emocional sin\u00f3n tami\u00e9n econ\u00f3micu, porque, como heriede de l'acomodada familia Nakajima, el so f\u00edu supon\u00eda'l mediu de llograr una importante renta, de manera qu'Hokusai nun tuviere qu'esmolecese de la insegurid\u00e1 de vivir de los cobros de la so pintura, los sos dise\u00f1os y les sos ilustraciones. \nPor razones econ\u00f3miques o non, dende esi intre l'atenci\u00f3n d'Hokusai centr\u00f3se na ilustraci\u00f3n de llibros, y sobre too nos llibros de copies de grabaos dise\u00f1aos p'artistes aficionaos. La so intenci\u00f3n yera alcontrar nuevos disc\u00edpulos y, poro, nuevos proteutores, no que tevo un \u00e9situ escasu. \nXunto a la fama de les sos detallaes imprentaciones ya ilustraciones, Hokusai collech\u00f3 tami\u00e9n gran \u00e9situ nes esposiciones p\u00fabliques de la so pintura; fizo, por exemplu, una pintura pergrande d'unos 200 m\u00b2 con figures mitol\u00f3xiques pa un gran festival. Inclusive una vez foi convoc\u00e1u p'amosar les sos habilidaes art\u00edstiques \u00e9nte'l shogun, te\u00f3ricamente un ayudante del emperador que na pr\u00e1utica yera'l gobernante de Xap\u00f3n.\nNel branu de 1828 la segunda muyer d'Hokusai morri\u00f3. El maestru ten\u00eda ent\u00f3s 68 a\u00f1os, alcontr\u00e1base ablay\u00e1u, con una paral\u00eds intermitente nel brazu esquierdu, solu y con un \u00f1etu pelgar, qu'amosara ser un delincuente incorrexible. \u00c9nte esta situaci\u00f3n la so f\u00eda favorita y alumna, O-ei, fra\u00f1\u00f3'l so matrimoniu con un artista menor y torn\u00f3 a casa'l p\u00e1 u permaneci\u00f3'l restu de la so vida. \nHokusai trabay\u00f3 fasta'l caberu d\u00eda de la so esistencia. Yera un artista en\u00e9rxicu que s'allevantaba ceo y pintaba hasta la nueche. \u00c9sta fuera la so forma d'actuar demientres tola so llarga y productiva vida, y foi tami\u00e9n la de los sos a\u00f1os finales. De los millares de llibros y d'imprentaciones d'Hokusai, les sos Trenta y seyes vistes del Monte Fuji son notables enforma. Espublizada ente 1826 y 1833, esta famosa serie, que colos suplementos incluy\u00eda un total de 46 impresiones a color, marc\u00f3 un fitu na impresi\u00f3n xaponesa de paisaxes. La grandura del dise\u00f1u y l'habilid\u00e1 de la execuci\u00f3n nun fuera algamada hasta esi intre, inclusive nel trabayu del so contemporaneu Hiroshige.\nLos continuos camudamientos de casa d'Hokusai -vivi\u00f3 en m\u00e1s de 90 viviendes-, ya inclusive los cambeos de nome, son elementos significativos del calter del artista. Am\u00e1s del so nome principal, Hokusai utilizaba otros dos seud\u00f3nimos ocasionales, y alredor d'una ventena de nomes que, indistintamente, a\u00f1ad\u00eda al so nome principal. \nPese a les sos s\u00fapliques por siguir viviendo una d\u00e9cada m\u00e1s, el d\u00eda 18 del cuartu mes xapon\u00e9s \"el vieyu llocu pola pintura\", como \u00e9l mesmu se defin\u00eda, morri\u00f3 a los 89 a\u00f1os, ensin satisfacer la gueta de la cabera verd\u00e1 sobre la pintura. \nQuince a\u00f1os enantes escribiera: \"\"[...] a la ed\u00e1 de cinco a\u00f1os ten\u00eda la zuna de facer trazos de les coses. A la ed\u00e1 de 50 produxera una bayura dibuxos, con too, neng\u00fan ten\u00eda un verdaderu m\u00e9ritu hasta la ed\u00e1 de 70 a\u00f1os. A los 73 finalmente deprend\u00ed daqu\u00e9 sobre la calid\u00e1 verdadera de les coses, p\u00e1xaros, animales, inseutos, pexes, les yerbes o los \u00e1rboles. Poro, a la ed\u00e1 de 80 a\u00f1os tendr\u00e9 fechu un ciertu progresu, a los 90 tendr\u00e9 caltri\u00e1u'l signific\u00e1u m\u00e1s fonderu de les coses, a los 100 tendr\u00e9 fecho realmente maraviyes y a los 110, cada puntu, cada llinia, tendr\u00e1 vida propia\" [...]\"\nConsider\u00e1u'l m\u00e1ximu esponente de la escuela de grabaos Ukiyo-e, Hokusai incorpor\u00f3 a lo llargo de la so vida la esencia del arte d'esta escuela. Les llinies curvies trazaes con una gran soltura, carauter\u00edstiques del so estilu primeru, foron evolucionando gradualmente haza una serie d'espirales qu'a\u00f1adieron una llibert\u00e1 ya elegancia ent\u00e1 mayores a la so obra, como pue observase en Raiden (Esp\u00edritu del truenu). Yera famosu pola enerx\u00eda ya espontaneid\u00e1 del so xeniu creador, cualidaes que cola ed\u00e1 xorrecieron inda m\u00e1s. \nNes obres de la so cabera d\u00f3mina emplegaba pincelaes amplies curties y una t\u00e9unica de color que-y daba una cualid\u00e1 m\u00e1s sombr\u00eda. Ente les m\u00e1s conoc\u00edes t\u00e1n el cuadernu de dibuxos en 13 vol\u00famenes Hokusai manga (comenz\u00e1u en 1814) y la serie de grabaos conocida como Fugaku sanjurokkei (Trenta y seyes vistes del monte Fuji), que conti\u00e9n delles de les im\u00e1xenes m\u00e1s famoses de la tradici\u00f3n art\u00edstica xaponesa. \nEl so xeniu tester\u00f3n tami\u00e9n representa, a los sos 70 a\u00f1os, la creaci\u00f3n art\u00edstica permanente, el prototipu del artista \u00fanicu que s'esforcia en finar la xera emprecipiada. \nD'otra miente, Hokusai constit\u00fai una figura que, dende fines del sieglu XIX, impresion\u00f3 a artistes, cr\u00edticos y amantes del arte occidentales. Dende mediaos del sieglu los sos grabaos, como los d'otros artistes xaponeses, llegaron a Par\u00eds, u se coleicionaben con gran entusiasmu, n'especial por parte d'impresionistes de la talla de Claude Monet, Edgar Degas y Henri de Toulouse-Lautrec, con obres que denoten una fondera influyencia de dichos grabaos. \nEnllaces esternos.\nGaler\u00eda d'Ukiyo-E de Jim Breen (con comentarios n'ingl\u00e9s)."}
{"id": "14270", "revid": "116", "url": "https://ast.wikipedia.org/wiki?curid=14270", "title": "Martyn Bennett", "text": "Martyn Bennett foi un m\u00fasicu escoc\u00e9s anque naci\u00f3 en San Xuan de Terranova, Canad\u00e1. Ye una importante referencia no tocante a la fusi\u00f3n de m\u00fasica tradicional con sones electr\u00f3nicos.\nEntam\u00f3 a tocar la gaita a los 10 a\u00f1os y a los 12 gan\u00f3 dellos concursos de gaita n'Escocia, en categor\u00edes infantiles. Entamar\u00eda al poco a tocar el viol\u00edn y el pianu y a componer con 15 a\u00f1os na Escuela de M\u00fasica de la Ciud\u00e1 d'Edimburgu, sigui\u00f3 estudiando na Real Academia Escocesa de M\u00fasica y Drama en 1990. \nEn 1993, al poco de graduase, diagnostiquen-y un c\u00e1ncer nos test\u00edculos. En 1994 dexa de llau la so formaci\u00f3n en m\u00fasica cl\u00e1sica y entama a dedaca-y m\u00e1s tiempu otra vegada a la m\u00fasica tradicional, y al poco entam\u00f3 a esperimentar con sones sint\u00e9ticos. Toc\u00f3 nel primer pase mundial de la pel\u00edcula \"Braveheart\". \nEn 1996, asoley\u00f3'l primer \u00e1lbum que llevar\u00eda el so propiu nome. En 1998 asoleya \"Bothy Culture\", el so trabayu m\u00e1s exitosu. En 2000, y nel prest\u00edu de la so carrera, diagnostiquen-y linfoma de Hodgkin. \nMuerre'l 30 de xineru de 2005, depu\u00e9s d'una llarga llucha col cancer."}
{"id": "14271", "revid": "28171", "url": "https://ast.wikipedia.org/wiki?curid=14271", "title": "Ukiyo-e", "text": "Ukiyo-e (\u6d6e\u4e16\u7d75), \"pintures del mundu nalante\", ye un x\u00e9neru d'impresos (per aciu de la t\u00e9unica de grab\u00e1u en madera) produc\u00edos en Xap\u00f3n ente los sieglos XVII y XX, ente los que s'alcuentren imaxenes paisax\u00edstiques, del teatru y de los cuartos del placer.\n\"Ukiyo\", fai referencia a la impetuosa cultura moza que tevo puxu nel centru urbanu d'Edo (angua\u00f1o Tokiu), Osaka, y Kyoto y que yera un mundu dientro de s\u00ed. Ye una alusi\u00f3n ir\u00f3nica al t\u00e9rminu hom\u00f3nimu \"Mundu Dolisosu\" (\u6182\u304d\u4e16), el planu terrenal de muerte y renacencia nel que se basa la relix\u00f3n budista.\nEsta forma d'arte algam\u00f3'l so mayor grau de popularid\u00e1 na cultura metropolitana d'Edo demientres la segunda met\u00e1 del sieglu XVII, orixin\u00e1ndose colos trabayos d'un solu color d'Hishikawa Moronobu na d\u00e9cada de 1670. Nun entamu, nam\u00e1i s'utilizaba tinta india, y llueu dellos impresos yeren colloreaos de forma manual con pinceles, pero nel sieglu XVIII Suzuki Harunobu desendolc\u00f3 una t\u00e9unica d'impresi\u00f3n pol\u00edcroma pa producir \"nishiki-e\". \nL'Ukiyo-e yera accesible dau que pod\u00eda ser produc\u00edu de mena masiva. Yeren na so mayor\u00eda alquir\u00edos por habitantes que polo xeneral nun ten\u00eden el dineru suficiente como pa mercar una pintura orixinal. El tema orixinal de los ukiyo-e yera la vida de la ciud\u00e1, particularmente actividaes y escenes de llugares d'entretenimientu. Cortesanes fermoses, robustos lluchadores de sumu y actores populares yeren representaos realizando actividaes atrautives. M\u00e1s adelantre los retratos paisaxistes fix\u00e9ronse populares, y temes pol\u00edticos ya im\u00e1xenes sobre individuos de los estratos baxos de la socied\u00e1 foron prohib\u00edos y volvi\u00e9ronse temes que raramente yeren fechos. El sexu foi tami\u00e9n un tema prohib\u00edu, pero apaec\u00eda de forma continua nos impresos ukiyo-e. Dellos artistes ya editoriales foron sancionaos por crear impresos ukiyo-e con escenes de sexu esplicitu, tami\u00e9n conoc\u00edos como \"shunga\"."}
{"id": "14272", "revid": "37624", "url": "https://ast.wikipedia.org/wiki?curid=14272", "title": "Kanji", "text": "Kanji(\u6f22\u5b57), lliteralmente \"car\u00e1uter Han\", ye'l nome de los car\u00e1uteres chinos utilizaos na escritura del Xapon\u00e9s.\nDientro del procesu de consolidaci\u00f3n del llinguax xapon\u00e9s, a la par d'un desendolcu d'alfabetu sil\u00e1bicu, adout\u00f3se'l sistema ideogr\u00e1ficu chinu pa espresar la llingua. L'usu de los \"kanji\" ye una de les tr\u00e9s principales formes d'escritura xaponesa, los otros dos son hiragana y katakana, agrupaos como kana.\nLos \"kanji\" son utilizaos pa espresar nam\u00e1i conceutos, a estremancia del so usu nel chinu, u puen ser tami\u00e9n utilizaos nel so car\u00e1uter fon\u00e9ticu. A un \"kanji\" correspuende un signific\u00e1u y s'usa como determinante de la ra\u00edz de la pallabra; les derivaciones, conxugaciones y accidentes espr\u00e9sense per aciu del usu de \"kana\" (n'especial d\"'hiragana\") col nome d'okurigana. D'esta mena conviven tanto'l sistema d'escritura llariegu (pero remanec\u00edu de la mesma escritura \"han\") y el sistema import\u00e1u.\nUna peque\u00f1a curiosid\u00e1 ye que'l xapon\u00e9s, al alquirir la escritura \"han\" (o china) haza'l sieglu III, calti\u00e9n inalteraos los s\u00edmbolos que na China continental foron remocicaos demientres la Revoluci\u00f3n Cultural de los a\u00f1os 60.\""}
{"id": "14273", "revid": "43102", "url": "https://ast.wikipedia.org/wiki?curid=14273", "title": "Mangaka", "text": "Mangaka (\u6f2b\u753b\u5bb6) ye la pallabra xaponesa pa dibuxante d'historieta. Fuera de Xap\u00f3n, principalmente n'occidente, la pallabra \u00fasase principalmente haza artistes autores d'historietes xaponeses o manga. El sufixu \"-ka\" ye un agreg\u00e1u que quier dicir \"creador de\", d\u00e1ndo-y a la pallabra un grau honor\u00edficu qu'indica maestr\u00eda.\nEl trabayu de mangaka usualmente abarca la creaci\u00f3n mayoritaria del trabayu final, tantu de la trama como del dibuxu de la historia, anque ye com\u00fan alcontrar dalg\u00fan mangaka que realiza los dibuxos en base a una historia dada por un escritor o que reciba aida en detalles del dibux\u00e1u, como los paisaxes, el collore\u00e1u o inclusive nel dise\u00f1u de personaxes. Inclusive esisten casos n'onde varios mangakes trabayen como grupu pa desendolcar un productu final, como ye'l casu de les artistes CLAMP, anque ye menos frecuente."}
{"id": "14274", "revid": "399", "url": "https://ast.wikipedia.org/wiki?curid=14274", "title": "Melecina", "text": "Una melecina ye un f\u00e1rmacu integr\u00e1u nuna forma farmac\u00e9utica y destin\u00e1u al so usu nes persones o animales, dot\u00e1u de propiedaes pa prevenir, diagnosticar, tratar, aliviar o curar enfermedaes o p'afeutar a funciones corporales o al est\u00e1u mental, too ello al travi\u00e9s de la v\u00eda d'alministraci\u00f3n afayadiza, y cola dosificaci\u00f3n de f\u00e1rmacu prevista. Los principios activos de les melecines son el f\u00e1rmacu en s\u00ed."}
{"id": "14275", "revid": "37624", "url": "https://ast.wikipedia.org/wiki?curid=14275", "title": "Kodomo manga", "text": "Kodomo Manga (del xapon\u00e9s \"kodomo\", que significa ne\u00f1u) ye la serie de tomos, series o espublizaciones anime infantiles que van empobinaes a los m\u00e1s peque\u00f1os, como por exemplu; Gakkou no Kaidan (hestories de pantasmes) y Hello Kitty. \nTami\u00e9n ye mui com\u00fan que persones adultes s'interesen por eses series (un 70% de la poblaci\u00f3n xaponesa adulta, seg\u00fan recientes encuestes), probablemente pol so desenfad\u00e1u estilu, la so curtia duraci\u00f3n y una simple trama."}
{"id": "14276", "revid": "43102", "url": "https://ast.wikipedia.org/wiki?curid=14276", "title": "Sh\u014dnen manga", "text": "Sh\u014dnen (kanji: \u5c11\u5e74, hiragana: \u3057\u3087\u3046\u306d\u3093) significa lliteralmente \"mozu\", pero'l t\u00e9rminu pue emplegase pa referise a una mena d'anime y manga que ta empobin\u00e1u a los mozos adolescentes, anque a vegaes pue atrayer tami\u00e9n a les moces. Suel haber pelees y grandes dosis d'aici\u00f3n, o bien romances vistos dende'l puntu vista del mozu.\nDellos exemplos son Gundam Wing, Dragon Ball, Inuyasha, El pu\u00f1u de la Estrella del Norte y Saint Seiya. El manganime empobin\u00e1u a homes mozos se conoz como seinen, anque n'Occidente suel vendese xunto col sh\u014dnen, como si fueren una mesma cosa.\nTami\u00e9n s'escribe \"\"shonen\", \"sh\u00f4nen\" o \"shounen\"\". Esta forma \u00faltima ye la trescripci\u00f3n individual de los carauteres hiragana, pero nun indica tan bien la pronunciaci\u00f3n de la pallabra.\nSeries.\nLlistes de les series shonen."}
{"id": "14277", "revid": "43102", "url": "https://ast.wikipedia.org/wiki?curid=14277", "title": "Escudu de Les Regueres", "text": "L'escudu de Les Regueres (Asturies) ye xebr\u00e1u:\nAl timbre, corona real zarrada."}
{"id": "14278", "revid": "43102", "url": "https://ast.wikipedia.org/wiki?curid=14278", "title": "Antonio Tejero", "text": "Antonio Tejero Molina ye un ex-teniente coronel de la Guardia Civil. Foi unu de los principales cabezaleros del intentu de g\u00fcelpe d'est\u00e1u del 23 de febreru de 1981 n'Espa\u00f1a, popularmente conoc\u00edu como 23-F.\n23-F.\nLa tarde del 23-F, al mandu d'unos 200 guardies civiles asalt\u00f3'l Congresu de los Diputaos, que nesos momentos celebraba la sesi\u00f3n d'investidura como Presidente del Gobiernu de Leopoldo Calvo Sotelo. Secuestr\u00f3 a tolos diputaos hasta les 10 de la ma\u00f1ana del 24 de febreru de 1981, cuando s'entreg\u00f3 al fracasar l'intentu de golpe d'est\u00e1u.\nFoi proces\u00e1u y encarcel\u00e1u, permaneciendo na prisi\u00f3n d'Alcal\u00e1 d'Henares hasta'l 2 d'avientu de 1996 en que sali\u00f3 en llibert\u00e1 condicional. Dende setiembre de 1993 y\u00e1 disfrutaba de r\u00e9xime abiertu. En 1982 entam\u00f3 dende la c\u00e1rcele un ef\u00edmeru part\u00edu pol\u00edticu d'estrema derecha pa presentase a las eleiciones xenerales (\"Solidaridad Espa\u00f1ola\"), que desapaeci\u00f3 tres \u00e9stas pol mor de los sos raqu\u00edticos resultaos."}
{"id": "14279", "revid": "43102", "url": "https://ast.wikipedia.org/wiki?curid=14279", "title": "Eufemismu", "text": "L'eufemismu ye una figura ret\u00f3rica que consiste en sustituyer una pallabra considerada desagradable por una espresi\u00f3n o otra pallabra que nun tenga les mesmes connotaciones negatives. \nLos eufemismos son frecuentes na propaganda en tiempu de guerra, nel llinguaxe pol\u00edticamente correcto o cuando se fai referencia al sexu, les fonciones fisiol\u00f3xiques en xeneral, la muerte, la enfermed\u00e1 o la econom\u00eda. \nNel casu de les interxeiciones ye frecuente cambiar pallabres consideraes tab\u00fa por otres de signific\u00e1u bien distintu pero que suenen apaec\u00edo. Asina, en munches blasfemies sostit\u00fayese \"Dios\" por \"diez\" o \"cago en\" por \"caso con\". \nDelles veces, col pasu del tiempu, el propiu eufemismu llega a considerase desagradable y sostit\u00fayese por otru nuevu. Por exemplu, angua\u00f1o la espresi\u00f3n \"cuartu ba\u00f1u\" sustituye a \"retrete\", que s'usaba pa designar el cuartu de la casa tresn\u00e1u pa les necesidaes fisiol\u00f3xiques."}
{"id": "14281", "revid": "204", "url": "https://ast.wikipedia.org/wiki?curid=14281", "title": "Guxarapu", "text": ""}
{"id": "14285", "revid": "204", "url": "https://ast.wikipedia.org/wiki?curid=14285", "title": "Rancuayu", "text": ""}
{"id": "14286", "revid": "37624", "url": "https://ast.wikipedia.org/wiki?curid=14286", "title": "Renacuayu", "text": "N\u00f3mase cucharapu o rancuayos a les llarves de les xaronques y sapos (anfibios anuros) y, por estensi\u00f3n, tami\u00e9n a los de los dem\u00e1s anfibios, como les sacaveres, tritones y cecilies. Nesi estadiu respiren per aciu de branquies esternes (o internalizaes) y residen permanentemente nel agua. "}
{"id": "14289", "revid": "14", "url": "https://ast.wikipedia.org/wiki?curid=14289", "title": "Reinu Un\u00edu", "text": ""}
{"id": "14296", "revid": "28171", "url": "https://ast.wikipedia.org/wiki?curid=14296", "title": "Kesva an Taves Kernewek", "text": "Kesva an Taves Kernewek (n'asturianu: \"Conceyu de la Llingua C\u00f3rnica\"), ye una socied\u00e1 fundada en 1967 pola resoluci\u00f3n del \"Gorsedh Kernow\" (\"Asamblea los Bardos de Cornualles\") y la \"Unyans Kowethasow Kernow Goth\" (\"Xuni\u00f3n de Sociedaes del Vieyu Cornualles\") pa continuar la promoci\u00f3n del c\u00f3rnicu que hasta aquel a\u00f1u desendolcaran estes dos asociaciones. Esti conceyu cunta con representantes del gobiernu de Cornualles, de les dos sociedaes fundadores y de la Universid\u00e1 de Plymouth.\nEnte otres xeres, la \"Kesva an Taves Kernewek\" da informaci\u00f3n sobro'l movimientu de la \"dasserghans an yeth\" o resurdimientu de la llingua c\u00f3rnica. Tami\u00e9n organiza cursos, fai es\u00e1menes en cooperaci\u00f3n col Comit\u00e9 Llocal d'Educaci\u00f3n y espubliza llibros, gram\u00e1tiques, diccionarios y otres obres de referencia.\nLa so constituci\u00f3n foi reformada en 1982 y ta formada por 21 miembros:\nEn 1987 vot\u00f3 l'adopci\u00f3n del \"Kernewek Kemmyn\" pal c\u00f3rnicu estandariz\u00e1u."}
{"id": "14322", "revid": "379", "url": "https://ast.wikipedia.org/wiki?curid=14322", "title": "Cartograf\u00eda", "text": "La cartograf\u00eda ye una disciplina qu'integra ciencia, t\u00e9unica y arte, que trata de la representaci\u00f3n de la Tierra sobre un mapa o representaci\u00f3n cartogr\u00e1fica. \nPero am\u00e1s de representar los contornos de les coses, les superficies y los \u00e1ngulos, oc\u00fapase tami\u00e9n de representar la informaci\u00f3n qu'apaez sobre'l mapa, seg\u00fan se considere qu\u00e9 ye relevante y qu\u00e9 non. Esto, normalmente, depende de lo que se quiera representar nel mapa y de la escala.\nEstes representaciones actualmente t\u00e1n realiz\u00e1ndose con programes d'inform\u00e1tica nomaos SIG, nos que se pue xeorreferenciar dende un \u00e1rbol y la so ubicaci\u00f3n, hasta una ciud\u00e1 entera como pue ser los sos edificios, cais, places, pontes, xuridicciones, etc."}
{"id": "14323", "revid": "379", "url": "https://ast.wikipedia.org/wiki?curid=14323", "title": "Arroz con lleche", "text": "L'arroz con lleche ye un postre fechu cociendo lentamente arroz en lleche con zucre. C\u00f3mese fr\u00edu o caliente. Suel ech\u00e1se-y canela.\nL'arroz con lleche tien or\u00edxenes bien antiguos n'Asia y espardi\u00f3se per Europa y \u00c1frica. A partir del sieglu XV tres la colonizaci\u00f3n esport\u00f3se a Am\u00e9rica deb\u00edu al comerciu y por la poblaci\u00f3n europea qu'emigraba al nuevo continente.\nEsisten delles maneres de preparalo, pero xeneralmente l'arroz cuezse a fueu llentu en lleche con zucre, una ca\u00f1a de canela y vainilla.\u200b Tami\u00e9n puede entestase con g\u00fcevu, nata o farina, o nel so defeutu, usando lleche abondosamente. Ye com\u00fan arumalo con pulgu de llim\u00f3n.\nDempu\u00e9s de que tea prepar\u00e1u, \u00e9chase el zucre percima, antes quem\u00e1base col gabitu de la cocina de carb\u00f3n, g\u00fcei y\u00e1 hai m\u00e9todos ll\u00e9tricos pa turrar el zucre nes cocines modernes.\nPuede consumise fr\u00edu o tibiu. Dacuando espolvorease con canela o c\u00fabrese con lleche entestada, anque n'Asturies y Portugal ye habitual sirvilo con azucre quemada con un fierro ingriente, de cuenta que la superficie queda caramelizada y crujiente. En pa\u00edses como Arxentina o Urugu\u00e1i acomp\u00e1\u00f1ase tami\u00e9n con dulce de lleche."}
{"id": "14325", "revid": "37624", "url": "https://ast.wikipedia.org/wiki?curid=14325", "title": "The Simpsons", "text": "The Simpsons ye una serie animada de televisi\u00f3n. D'orixe norteamericanu y tem\u00e1tica adulta, The Simpsons foron creaos por Matt Groening pa la canal de televisi\u00f3n americana Fox Broadcasting Company, y narra la vida y el d\u00eda a d\u00eda d'una familia de clase media americana que vive nun pueblu ficticiu nom\u00e1u Springfield. La serie ye una parodia sat\u00edrica del estilu de vida del americanu de clase media personific\u00e1u na familia protagonista, formada por Homer, Marge, Bart, Lisa y Maggie. El programa ta ambient\u00e1u na ciud\u00e1 de ficci\u00f3n Springfield, satirizando munchos de los aspectos de les condiciones humanes, dientro de les que s'atopa la cultura, socied\u00e1 y televisi\u00f3n americanes.\nLa familia foi concebida por Groening poco enantes de convertise nuna serie de curtiametraxes animaes xunto col productor James L. Brooks. Groening cre\u00f3 una familia disfuncional y llam\u00f3 a los personaxes colos nomes de miembros de la so propia familia, sustituyendo'l so propiu nome pol de Bart. Les curties conviert\u00e9ronse en parte de The Tracey Ullman Show el 19 d'abril de 1987. Depu\u00e9s d'una serie de 48 curties separaes en 3 temporaes decidi\u00f3 facese un programa de media hora n'horariu de m\u00e1xima audiencia. Asina la serie converti\u00f3se nun \u00e9xitu pa la canal Fox, llegando a ser la primer serie de la Fox que s'asitiaba ente les 30 con mayor n\u00famberu d'audiencia nuna temporada (1989-1990).\nDende'l so deb\u00fa, el 17 d'avientu de 1989, la serie tien 491 episodios y 23 temporaes. The Simpsons Movie, la pel\u00edcula basada na serie, foi estrenada nos cines de tol mundu'l 6 y 7 de xunetu de 2007, y recaud\u00f3 527 millones de d\u00f3lares en tol mundu.\nThe Simpsons gan\u00f3 docenes de premios desque la serie p\u00fanxose n'antena. Ente ellos destaquen 24 Premios Emmy, 26 premios Annie y un premiu Peabody. Nel n\u00famberu del d\u00eda 31 d'avientu de 1999 de la revista Time dic\u00edase que yera la meyor serie de televisi\u00f3n del sieglu XX y el 4 de xineru del a\u00f1u siguiente a familia Simpson foi premiada con una estrella nel Pas\u00e9u de la Fama de Hollywood. The Simpsons ye la comedia de situaci\u00f3n americana y programa d'animaci\u00f3n que lleva m\u00e1s a\u00f1os n'antena, y dende\u2019l 2008 ye, xunto con Gunsmoke, la serie d'entretenimientu americana que m\u00e1s tiempu lleva emiti\u00e9ndose n'horariu de m\u00e1xima audiencia. \nN'Espa\u00f1a, empez\u00f3 a emitise nel mes d'abril de 1993 per TVE 2, pero por falta d'audiencia foi retirada d'emisi\u00f3n. A\u00edna, Antena 3 merc\u00f3 los derechos d'esta serie y na emisi\u00f3n nesta canal algam\u00f3 un enorme \u00e9xitu. Tanto ye asina qu'ent\u00e1 rep\u00edtense cap\u00edtulos n'horariu de mediud\u00eda.\nLlingua.\nEl gru\u00f1\u00edu de quexa de Homer \u2013\u201cD\u2019oh!\u201d- incluy\u00f3se nel Oxford English Dictionary, testu que funciona como m\u00e1xima autorid\u00e1 del idioma francu del mundu, mentes que la espresi\u00f3n de refuga \u201cMeh\u201d, popularizada pola serie, entr\u00f3 nel 2008 nel diccionariu Collins. Mesmamente, Mark Liberman, direutor del Linguistic Data Consortium, afirm\u00f3 que The Simpsons substituyera a Shakespeare y a la Biblia como \u201cla meyor fonte de lling\u00fces, frases comod\u00edn y alusiones testuales\u201d.\nPersonaxes.\nLa familia Simpson ta formada por cinco personaxes principales, que son:\nOtros miembros de la familia son:\nM\u00e1s personaxes:\nEmisiones.\nLos Simpson em\u00edtiense internacionalmente pola cadena FOX. Adem\u00e1s, cadenes llocales de cada pa\u00eds tami\u00e9n emiten la serie, polo xeneral, con doblaxe nel idioma oficial y mui poques veces subtitul\u00e1u.\nTemporaes.\nActualmente la serie emiti\u00f3 dieciocho temporaes n'Estaos Xun\u00edos. Agora t\u00e1 trabay\u00e1ndose na decimonovena temporada y Fox confirm\u00f3 que la serie seguir\u00e1, de fechu hai rumores que dicen que se firmar\u00e1 hasta la temporada 24 y si al llegar a esa temporada siguen teniendo \u00e9situ firmar\u00e1n m\u00e1s. Posee el recor de ser la serie de dibuxos animaos que m\u00e1s permaneci\u00f3 n'horariu central (de 20:00 a 24:00 hores)."}
{"id": "14326", "revid": "35", "url": "https://ast.wikipedia.org/wiki?curid=14326", "title": "Auvernia", "text": "Auvernia (, n'occitanu \"Auv\u00e8rnhe\" o \"Auv\u00e8rnha\" ) foi una rex\u00f3n alministrativa allugada nel centru de Francia, con capital en Clermont-Ferrand. Ten\u00eda una superficie de km\u00b2 y una poblaci\u00f3n de . En 2016 integr\u00f3se na rex\u00f3n d'Auvernia-R\u00f3danu-Alpes.\nLa rex\u00f3n alministrativa correspond\u00eda \"grosso modo\" a les antigues provincies d'Auvernia, Velai y Borbon\u00e9s.\nEl nome d'Auvernia deriva del pueblu galu de los arvernos (arverni) que viv\u00eden nesta rex\u00f3n enantes de la llegada de los romanos.\nDivisi\u00f3n alministrativa.\nLa rex\u00f3n taba formada por cuatro departamentos:"}
{"id": "14327", "revid": "37624", "url": "https://ast.wikipedia.org/wiki?curid=14327", "title": "Vel\u00e1i", "text": "El Vel\u00e1i (n'occitanu \"Velai\", en franc\u00e9s \"Velay\") ye una rex\u00f3n de cultura occitana allugada nel macizu central franc\u00e9s. Form\u00f3 parte de l'antigua provincia del Languedoc, hasta la Revoluci\u00f3n francesa. A partir d'esta \u00e9poca, cola amestadura de dellos territorios d'Auvernia, del G\u00e9vaudan y del Forez dio llugar al actual departamentu de Huate-Loire.\nEl nome vien del pueblu galu de los \"vellavi\" o \"velauni\", establec\u00edos alredor de la ciud\u00e1 de Ruessio (angua\u00f1o Saint-Paulin). A partir del sieglu VI, col treslladu del obisp\u00e1u al Puy-en-Velay, la vida de la rex\u00f3n organ\u00edzase alredor d'esta \u00faltima ciud\u00e1."}
{"id": "14330", "revid": "37624", "url": "https://ast.wikipedia.org/wiki?curid=14330", "title": "Bandera de Catalu\u00f1a", "text": "La bandera de Catalu\u00f1a ye angua\u00f1o la tradicional \"senyera\" del soberanu de Catalu\u00f1a, tal como se\u00f1ala l'art\u00edculu 8 de l'Estatutu de Catalu\u00f1a. \nOrixinariamente esta yera la bandera del conde de Barcelona, y darr\u00e9u de los reis de tola Corona d'Arag\u00f3n. De magar el sieglu XIX y la Renaixen\u00e7a, el naciente catalanismu adopt\u00f3la como \"Bandera Nacional\" de Catalunya, convirti\u00e9ndose n'oficial col Estatutu de 1932."}
{"id": "14331", "revid": "3210418", "url": "https://ast.wikipedia.org/wiki?curid=14331", "title": "Bart Simpson", "text": "Bartholomew \"Bart\" Jo Jo Simpson (1 d'abril de 1980) ye un personaxe ficticiu de la serie animada The Simpsons, y la so voz orixinal n'ingl\u00e9s ye de Nancy Cartwright\nBart ye f\u00edu de Homer y Marge, y hermanu de Lisa y Maggie. Tien 10 a\u00f1os, ye un mal estudiante y abondo bromista. El so nome ye un anagrama de \"brat\", que n'ingl\u00e9s significa \"mocosu malcri\u00e1u\". La so ideolox\u00eda ye \"yo nun lo fice, naide me vio, nun puen demostralo\".\nBart ye decididamente el m\u00e1s rebelde de la serie. Ye un rapaz simp\u00e1ticu y tami\u00e9n mui pirav\u00e1n, que fai munches bromes col so amigu Milhouse. Estudia na escuela de Springfield, aunque nun-y va mui bien; ye m\u00e1s, qu\u00e9dase siempre en clase a escribir na pizarra lo que nun debe facer. Sigue los programas del so c\u00f3micu prefer\u00edu Krusty el payasu. Ye desobediente y fai tolo que-y pasa pola cabeza."}
{"id": "14336", "revid": "28171", "url": "https://ast.wikipedia.org/wiki?curid=14336", "title": "Ismael Gonz\u00e1lez Arias", "text": "Ismael Mar\u00eda Gonz\u00e1lez Arias ye \u00fan de los escritores m\u00e1s prol\u00edficos y pol\u00e9micos (nos sos art\u00edculos de prensa) del panorama lliterariu asturianu. Diplom\u00e1u en Profesor\u00e1u d'Educaci\u00f3n Xeneral, enxam\u00e1s trabay\u00f3 de maestru, faci\u00e9ndolo como vendedor de peri\u00f3dicos, camareru, guaje na construcci\u00f3n o ayudante mineru. M\u00e1ster en M\u00e1rqueting y Comunicaci\u00f3n Multimedia, especialista en Xesti\u00f3n Cultural y Territoriu, y diplom\u00e1u en Xesti\u00f3n d'Instituciones Art\u00edstiques y Culturales, presidi\u00f3 l'Asociaci\u00f3n Profesional de Xestores T\u00e9unicos de Cultura d'Asturies y ye angua\u00f1o direutor de la Casa de Cultura \"Teodoro Cuesta\" de Mieres.\nTrabayando na mina publica'l so trabayu \"F\u00e1lame, f\u00e1la-y\", primer manual d'aprendizaxe comunicativu de la llingua asturiana, empleg\u00e1u a lo llargo d'a\u00f1os nel ense\u00f1u de la llingua asturiana p'adultos.\nTola so obra, incluyida la ficci\u00f3n, ta de dalguna manera entellazada, siendo una cr\u00f3nica del tiempu del que fala. Asina, \"El cuartu negociu\" (1993) tresll\u00e1danos a la guerra de los Balcanes con un personaxe que vuelve aparecer en \"El tiempu de Manolo\" (2005), biograf\u00eda personal de lo que fueran los a\u00f1os setenta, un periodu marc\u00e1u pol fin de la dictadura y el fin del mundu rural. Na so \u00faltima novela, \"En busca de Xovellanos\" (2006), realiza una incursi\u00f3n na novela hist\u00f3rica como una manera de regresar a los or\u00edxenes del tiempu presente, con personaxes espa\u00f1oles y foranos que revisen el conceptu d'Espa\u00f1a percorriendo'l so territoriu detr\u00e1s de Gaspar Melchor de Xovellanos, en plena ocupaci\u00f3n francesa a primeros del sieglu XIX.\nEl so trabayu m\u00e1s valor\u00e1u a nivel cr\u00edticu ta rellacion\u00e1u cola m\u00fasica asturiana, tanto como compositor, productor o cr\u00edticu musical.\nCuenta con p\u00e1xina propia en [www.ismael.org] na que s'afayen dellos de los sos trabayos sobre m\u00fasica y art\u00edculos period\u00edsticos, como los correspondientes a la serie de \"L'Asturies Cismontana\" y del siguimientu de la pel\u00edcula \"P\u00eddele cuentas al Rey\", de Jos\u00e9 Antonio Quir\u00f3s."}
{"id": "14339", "revid": "43102", "url": "https://ast.wikipedia.org/wiki?curid=14339", "title": "Premiu de Materiales Did\u00e1cticos", "text": "El Premiu de Materiales Did\u00e1cticos del Princip\u00e1u d'Asturies convoc\u00f3se a lo llargo de la d\u00e9cada de los noventa del sieglu XX, col obxetivu de fomentar los trabayos did\u00e1cticos en llingua asturiana pa les aules.\nDellos de los principales trabayos premiaos y publicaos fueron:\n\"Programaci\u00f3n Comunicativa sobre un testu cl\u00e1sicu: \u201cLa Cuelma\u201d, de Xos\u00e9 Caveda y Nava\" (1991), d'Ismael Gonz\u00e1lez Arias, que recibi\u00f3\u2019l Premiu de Materiales Did\u00e1cticos en 1990, xenera materales d'averamientu did\u00e1cticu de la poes\u00eda cl\u00e1sica asturiana al aula, de manera que sirviera p'afondar nel vocabulariu, na construcci\u00f3n lliteraria, nel autor y nel so tiempu.\n\"Lliteratura asturiana nel tiempu\" (1993), d'Ant\u00f3n Garc\u00eda, que recibi\u00f3\u2019l Premiu de Materiales Did\u00e1cticos en 1991, ye un intentu, bien fruct\u00edferu, de sistematizar al trav\u00e9s de periodos y xeneraciones la lliteratura na nuestra llingua dende Ant\u00f3n de Marirreguera a los autores contempor\u00e1neos."}
{"id": "14340", "revid": "43102", "url": "https://ast.wikipedia.org/wiki?curid=14340", "title": "Anabel Santiago", "text": "Anabel Santiago S\u00e1nchez ye una cantante de tonada asturiana. Entam\u00f3 a cantar tonada asturiana a la ed\u00e1 de trece a\u00f1os. Ye angua\u00f1o la cantadora de tonada con mayor proyeici\u00f3n d'Asturies. Fue nomada Meyor Voz Asturiana del Memorial Silvino Arg\u00fcelles nes ediciones 2003, 2004, 2005 y 2006.\nNel barriu de La Corredoria d'Uvi\u00e9u hai una urbanizaci\u00f3n de cais dedicaes a les grandes estrelles del folclor y la m\u00fasica tradicional asturiana de tolos tiempos. Naturalmente, la mayor\u00eda de los nomes ilustraos son d'artistes y\u00e1 fallec\u00edos o bien avanzaos d'a\u00f1os. La esceici\u00f3n ye Anabel Santiago, que con nam\u00e1s 19 a\u00f1os cont\u00f3 cola so propia cai, por mor d'una llarga retafila de gallardones, premios, collaboraciones, xires y grabaciones que vien realizando dende los 12 a\u00f1os.\nEmprimando en 1995, gana en bien d'ocasiones los concursos m\u00e1s importantes de la tonada asturiana: Concursu Ciud\u00e1 d'Uvi\u00e9u, Concursu de La Nueva, Concursu d'El Comercio de Xix\u00f3n, Concursu d'Amieva, Concursu de Tonada d'Avil\u00e9s, Concursu Cuenca del Caudal\u2026 y ye contratada pol Gobiernu del Princip\u00e1u d'Asturies p'actuar n'Europa y Llatinoam\u00e9rica \u2013Bruxeles, Xinebra, Lausana, Buenos Aires, Cuba\u2026-.\nEn 1996, realiza les sos primeres grabaciones xunto a otros campeones de la tonada. Anicia a facese notar en festivales de folk como Lorient o Folk Segovia. Participa nun curtiu cinematogr\u00e1ficu, \"La ne\u00f1a de los mios g\u00fceyos\", en 1999. En 2000 realiza una importante collaboraci\u00f3n con Dixebra, nuna esitosa grabaci\u00f3n, \"Glaya un pa\u00eds\". Nel 2001 edita'l so primer trabayu, en clave tradicional, titulada \"Tierra de sue\u00f1os\".\nNel 2003, Anabel Santiago edita'l so segundu discu, \"Al son de la lluna\", que sup\u00f3n una revoluci\u00f3n dientro del mundu de la tonada y del cantu asturianu. La inquiet\u00fa que siempre amuesa l'artista y\u00e1 ye una realid\u00e1 plasmada en temes de gran belleza, talos como \u201cA la mar vanse los r\u00edos\u201d, \u201cCantar del home solu\u201d o \u201cAmor qui\u00e9n te tuviera\u201d\u2026 Collabora nel mesmu a\u00f1u na nueva grabaci\u00f3n del multiinstrumentista y productor Tino de Giraldo.\nNesta d\u00f3mina conoz a Michael Lee Wolfe, m\u00fasicu y productor americanu afinc\u00e1u n'Asturies, col qu'entama una collaboraci\u00f3n qu'incl\u00fai diversos proyeutos. A parte de les sos actuaciones xunto a l'Asturiana Mining Company, Anabel Santiago ye llamada pola Compa\u00f1\u00eda Asturiana d'Espect\u00e1culos pa ser la voz principal de los nuevos proyeutos, como \"Nel Cam\u00edn\" o \"Torner\", o la so destacada collaboraci\u00f3n na estrena de la obra \"Cam\u00edn a Xix\u00f3n\", na Plaza Mayor de Xix\u00f3n. En 2004 realiza una xira per Venezuela xunto a Alberto Varillas y el grupu \u00c1stura.\nXunto al cit\u00e1u cantante y gaiteru Alberto Varillas, Anabel Santiago ye la estrella del nuevu espect\u00e1culu \"Torner\", cola producci\u00f3n musical d'Ismael Gonz\u00e1lez Arias, que s'estrena'l 26 de febreru de 2005 nel Conservatoriu Superior \u201cEduardo Mart\u00ednez Torner\u201d d'Uvi\u00e9u, un espect\u00e1culu col que va dir de xira per Asturies a lo llargo de tol a\u00f1u.\nA finales del a\u00f1u 2005 sal en CD el so trabayu \"Anabel Santiago canta a Diamantina Rodr\u00edguez\", dedic\u00e1u a la figura femenina m\u00e1s importante de la m\u00fasica asturiana, Diamantina Rodr\u00edguez, y que ye'l primeru qu'algama una distribuci\u00f3n per tol territoriu espa\u00f1ol, de la mano de Galileo MC.\nNel CD \"M\u00fasica de Mujer\", edici\u00f3n exclusiva de la La F\u00e1brica de Ideas y FNAC, incluy\u00f3se'l so tema \"Esi pandeiru que toco\", del CD \"Anabel Santiago canta a Diamantina Rodr\u00edguez\", y nel CD \"Nuestra diversidad cultural\", edit\u00e1u pola FNAC, La F\u00e1brica de Ideas y Radio 3, abri\u00f3se col so tema \"El gal\u00e1n d'esta villa\", orixinal d'Ismael Gonz\u00e1lez Arias.\nNel a\u00f1u 2010 publica'l trabayu titul\u00e1u \"Agora\" que ye produc\u00edu por H\u00e9ctor Braga.\nLa \u00faltima grabaci\u00f3n d'Anabel tien llugar nel a\u00f1u 2015, tr\u00e1tase de \"Llances de papel\", que conti\u00e9n cantares populares asturianos, tangos y otros sobre lletres de Jos\u00e9 Luis Remis y m\u00fasica de Xulio Arbes\u00fa. Nel discu am\u00e9stense l' \"indi\" pop y la tonada en dellos cantares, mientres qu'otros son m\u00e1s marcadamente folk.\nOtros trabayos / Cine / Televisi\u00f3n.\nDurante la so trayectoria art\u00edstica surgen diverses collaboraciones y comparte escenariu y conciertos con grupos y m\u00fasicos diversos:\nAm\u00e1s fixo colaboraciones col s\u00e9ptimu arte, en cortos y largometraxes cinematogr\u00e1ficos rodaos n\u2019 Asturies como:\nDocencia.\nAm\u00e1s de la so llabor de b\u00fasqueda de nuevos son\u00edos pa la canci\u00f3n asturiana, dende\u2019l a\u00f1u 2009 fasta l\u2019actualid\u00e1 desempe\u00f1a llabores como docente na Escuela de M\u00fasica Tradicional d\u2019 Uvi\u00e9u ena modalid\u00e1 de cantu tradicional y tonada asturiana.\nNel a\u00f1u 2017-2018 pasa a formar parte del grupu docente perteneciente a la ESCUELA DE ASTURIAN\u00cdA, dientro del proyeutu de la Conseyer\u00eda de Educaci\u00f3n y Cultura del Princip\u00e1u d\u2019Asturies, pa la ense\u00f1anza del folclor tradicional a escolinos/as de centros asturianos del mundiu."}
{"id": "14342", "revid": "37624", "url": "https://ast.wikipedia.org/wiki?curid=14342", "title": "Premiu Enriqueta Gonz\u00e1lez Rub\u00edn", "text": "El Premiu \"Enriqueta Gonz\u00e1lez Rub\u00edn\" de periodismu, el m\u00e1s prestixosu delos que s'entreguen n'Asturies nel campu audiovisual y de prensa escrita, lleva'l nome de la opular escritora de la segunda metada del sieglu XIX, que nam\u00e1s firmaba con alcu\u00f1os les sos collaboraciones period\u00edstiques (\"La Gallina Vieja\" y \"La Cantora del Sella\").\nS\u00e1bese que naci\u00f3 Enriqueta Gonz\u00e1lez Rub\u00edn en Santianes del Agua (Ribeseya) nel a\u00f1u 1832, que yera de bona familia, que tuvo un f\u00edu de soltera y qu'exerci\u00f3 de maestra en Ribeseya, pero nun se tienen noticies de la data y del llugar onde morri\u00f3.\nHasta 1992 nun se publicara deng\u00fan llibru d'esta autora, de la que diz Ant\u00f3n Garc\u00eda que \u201cpue consider\u00e1sela comu'l primer narrador de la nuesa lliteratura\u201d. L'Academia de la Llingua Asturiana sac\u00f3 esi a\u00f1u un volume titul\u00e1u \"Collaboraciones period\u00edstiques\", que recueye los dos testos (\"Una boda por amor\" y \"Un Indianu como hay pocos\") que y\u00e1 asoleyara Protasio Gonz\u00e1lez Sol\u00eds nes sos \"Memorias Asturianas\" (Uvi\u00e9u, 1890).\nPaez ser que, polo menos, public\u00f3 esta autora una novela por entregues en El Faro Asturiano en 1864 y qu'en 1875 tami\u00e9n apaeci\u00f3'l so \"Viaxe del T\u00edu Pacho el Sordu a Uviedo\".\nPalmar\u00e9s.\nEl premiu Enriqueta Gonz\u00e1lez Rub\u00edn convoc\u00f3lu la Conseyer\u00eda de Cultura en cuatro ocasiones y condedi\u00f3se a los siguientes trabayos:\n-Beatriz R. Viado pol so reportaxe \"El campu asturianu, en v\u00edes d'estinci\u00f3n\", public\u00e1u nel peri\u00f3dicu Les Noticies\n-Ismael Gonz\u00e1lez Arias pol art\u00edculu \"La tonada como m\u00fasica culta asturiana\", public\u00e1u nel diariu La Nueva Espa\u00f1a.\n-Na so modalid\u00e1 de periodismu audiovisual a Chema Fern\u00e1ndez y a Xandru Osuna, pola emisi\u00f3n 141 del programa \"El xorrecer d'Asturies\", en Radio Vestusta.\n-Crist\u00f3bal Ruiti\u00f1a pol art\u00edculu \"Una historia de la mina poco conocida\", publicada nel peri\u00f3dicu Les Noticies.\n-Inaciu Gal\u00e1n y Gonz\u00e1lez, na modalid\u00e1 de periodismu audiovisual, pola emisi\u00f3n \"Homenaxe na alcordanza de M\u00e1nfer de la Llera\", del programa \"Asina foi... el Surdimientu\" emit\u00edu n'Onda Pe\u00f1es.\n-Miguel Sol\u00eds Santos, pol art\u00edculu \"La hemocianina de les andariques y el sangre del ciudadanu Capeto99\" public\u00e1u'l 15 de payares del 2005 en La Nueva Espa\u00f1a."}
{"id": "14343", "revid": "116", "url": "https://ast.wikipedia.org/wiki?curid=14343", "title": "Akihito", "text": "Aki-hito () ye l'emperador (, tenn\u014d) qu'angua\u00f1o reina en Xap\u00f3n.\nBiograf\u00eda.\nTres cuatro f\u00edes, los emperadores Hirohito y Nagako, consiguen tener un f\u00edu: Akihito. Esti pr\u00edncipe \u00f1az en Tokiu'l 23 d'avientu de 1933.\nNom\u00e1u Pr\u00edncipe Tsugu (, ) na so infancia, Akihito foi educ\u00e1u por tutores privaos hasta qu'entr\u00f3 na instituci\u00f3n educativa Gakushuin.\nDemientres la Segunda guerra mundial, especialmente mientres los bombardeos sobro Tokiu, foi evacu\u00e1u, col so hermanu, fuera del Palaciu Imperial."}
{"id": "14344", "revid": "28171", "url": "https://ast.wikipedia.org/wiki?curid=14344", "title": "Borbon\u00e9s", "text": "El Borbon\u00e9s (\"Bourbonnais\" /burbon\u025b/ en franc\u00e9s, \"Borbon\u00e9s\" /burbunej/ o \"Barbon\u00e9s\" /barbunej/ n'occitanu), ye una antigua provincia del centru de Francia. Correspuende \"grosso modo\" al actual departamentu del Allier y a una parte del Cher, alredor de Saint-Amand-Monrond \nLling\u00fc\u00edsticamente, la rex\u00f3n ta dividida en dos partes: el norte (comprendiendo les ciudaes de Moulins y Saint-Amand-Monrond) utiliza tradicionalmente un dialeutu d'o\u00efl conoc\u00edu como borbon\u00e9s. En cambiu, el sur del territoriu, incluyendo les ciudaes de Gannat, Vichy y Montlu\u00e7on ye de llingua occitana.\nLa provincia toma'l nome del castiellu de Borb\u00f3n (angua\u00f1o Bourbon-l'Archambault), posesi\u00f3n de la familia que gobern\u00f3 la se\u00f1or\u00eda a partir del sieglu X. Esta familia ta nel orixe de la casa de Borb\u00f3n, qu'ocup\u00f3 en diferentes \u00e9poques los tronos de Navarra, Francia, Espa\u00f1a o'l reinu de les dos Sicilies."}
{"id": "14345", "revid": "3316909", "url": "https://ast.wikipedia.org/wiki?curid=14345", "title": "Premiu M\u00e1ximo Fuertes Acevedo d'Ensayu en Llingua Asturiana", "text": "El Premiu M\u00e1ximo Fuertes Acevedo d'Ensayu en Llingua Asturiana ye un premiu lliterariu a obres escrites n'asturianu que concede'l Gobiernu del Princip\u00e1u d'Asturies dende los a\u00f1os 90 del sieglu XX.\nConcedi\u00f3se a lo llargo de la d\u00e9cada de los noventa del sieglu XX, dexando de facese dellos a\u00f1os depu\u00e9s de quedar ermes les convocatories de los a\u00f1os 2000, 2001 y 2002 y volviendo a convocase de magar l'a\u00f1u 2010.\nLlista de ganadores.\nNos a\u00f1os primeros del concursu, esist\u00eda nam\u00e1i un ganador y dellos finalistes. Dende l'a\u00f1u 2011, consiste nun primer y segundu premiu:"}
{"id": "14348", "revid": "43102", "url": "https://ast.wikipedia.org/wiki?curid=14348", "title": "Casa de Cultura Teodoro Cuesta", "text": "La Casa de Cultura \"Teodoro Cuesta\" de Mieres foi inaugurada'l 31 de mayu de 1988 y dende ent\u00f3s vien exerciendo de catalizador d'actividaes y proyeutos apostando decid\u00edo poles nueves iniciatives nel dominiu de les artes esc\u00e9niques, les artes pl\u00e1stiques, les artes gr\u00e1fiques y la m\u00fasica, asina como pola valoraci\u00f3n y estudiu d'aquelles que, de mou espec\u00edficu, toquen los aspectos propios de les artes tradicionales.\nLleva'l nome del que fuera'l m\u00e1s conoc\u00edu de los escritores en llingua asturiana, Teodoro Cuesta, am\u00e1s de m\u00fasicu y compositor. Dende l'a\u00f1u 1989 ye direutor de la Casa de Cultura \"Teodoro Cuesta\" l'escritor Ismael Gonz\u00e1lez Arias.\nDende l'a\u00f1u 2007 cuenta con un teatru con capacid\u00e1 pa 400 persones y sal\u00f3n d'actos con capacid\u00e1 pa 120 persones.\nActividaes.\nA lo llargo del a\u00f1u destaquen, pola so trescendencia n'Asturies, los sos programes:\nCentros dependientes.\nDependen de la Casa de Cultura \"Teodoro Cuesta\" les siguientes instalaciones culturales del conceyu de Mieres:"}
{"id": "14349", "revid": "116", "url": "https://ast.wikipedia.org/wiki?curid=14349", "title": "Francis William Aston", "text": "Francis William Aston foi un f\u00edsicu y qu\u00edmicu brit\u00e1nicu.\nEn 1903 consigue una beca pa estudiar na Universid\u00e1 de Birmingham. En 1909 pasa pal Llaboratoriu Cavendish en Cambridge, convid\u00e1u por Joseph John Thomson, onde trabay\u00f3 na idendificaci\u00f3n de los is\u00f3topos del neonio y experiment\u00f3 les descargues ll\u00e9triques en tubos de baxa presi\u00f3n. Foi profesor del \u201cTrinity College de Cambridge\". \nRetom\u00f3 los sos estudios depu\u00e9s de la I Guerra Mundial en 1919, inventando un espectr\u00f3grafu de masa que-y permiti\u00f3 descubrir el porqu\u00e9 de les diferencies de masa en dellos is\u00f3topos non radioactivos. Con estos estudios ye a identificar, polo baxo, 212 de los 287 is\u00f3topos naturales. \nEn 1922 concedi\u00e9ron-y el Premiu Nobel de Qu\u00edmica pol \u00e9situ algam\u00e1u al determinar les mases at\u00f3miques de tolos elementos del sistema peri\u00f3dicu. Igualmente, esi mesmu a\u00f1u concedi\u00e9ron-y la medaya Hughes, que da la Royal Society (l'academia de ciencies brit\u00e1nica).\nEn 1921 ingres\u00f3 na Royal Society, y en 1935 foi escoy\u00edu presidente del Comit\u00e9 At\u00f3micu Internacional. \nDe les sos obres, les m\u00e1s importantes tan n\"'Is\u00f3topos\" (1922) y \"Masa-Espectru y Is\u00f3topos\" (1933)."}
{"id": "14350", "revid": "43102", "url": "https://ast.wikipedia.org/wiki?curid=14350", "title": "R\u00edu Seya", "text": "El r\u00edu Seya ye un curtiu r\u00edu costeru d'Asturies que desagua nel mar Cant\u00e1bricu y escurre peles provincies de Lli\u00f3n y Asturies.\nEl r\u00edu Seya naz en Los Picos d'Europa na \"Fonte del infiernu\", nel llugar llam\u00e1u \"Jonseya\", perteneciente a la localid\u00e1 y conceyu d'Oseya de Sajambre (provincia de Lli\u00f3n) y desagua nel mar Cant\u00e1bricu formando la r\u00eda de Ribeseya. Tien un llargor de 66 kil\u00f3metros y un caudal mediu a\u00f1al de 18,07 m\u00b3/s. La so cuenca tien una superficie de 1.284 km\u00b2.\nTraviesa los conceyos d'Oseya de Sajambre, Ponga, Amieva, Parres, Cangues d'On\u00eds y Ribeseya. Foi una importante barrera natural na so contorna y de fechu ye frontera en casi tol so percorr\u00edu ente estos conceyos. Particularmente ente Parres y Cangues d'On\u00eds. Esta incomunicaci\u00f3n foi parcialmente superada cola ponte medieval, llamada \u00abPonte romana\u00bb, que xune dambes m\u00e1rxenes na ciud\u00e1 de Cangues d'On\u00eds. Esta ponte ye considerada como una de les im\u00e1xenes m\u00e1s emblem\u00e1tiques d'Asturies.\nAfluentes.\nLos sos principales afluentes son los r\u00edos Ponga y Pilo\u00f1a, pela esquierda, y el Dobra y el G\u00fce\u00f1a pela drecha.\nDescensu del Sella.\nEl primer s\u00e1badu d'agostu dempu\u00e9s del d\u00eda 2 cel\u00e9brase, dende 1930, el Descensu Internacional del Sella ente les pontes de Les Arriondes (Parres) y Ribesella, prueba pirag\u00fcista internacional de gran prestixu, a la qu'acompa\u00f1a una gran fiesta tol fin de selmana.\nEl restu del a\u00f1u, cualesquier puede arrendar una canoa y baxar el r\u00edu nun percorr\u00edu d'unos 15 km aptu pa mayores d'ocho a\u00f1os.\nTami\u00e9n ye \u00fan de los r\u00edos salmoneros m\u00e1s importantes d'Espa\u00f1a.\nEtimolox\u00eda.\nSeg\u00fan E. Bascuas, \"Seya\", llam\u00e1u \"Salia\" na antig\u00fced\u00e1, ye una forma d'orixe paleoeuropeo, derivada del raiga\u00f1u indoeurop\u00e9u \"sal-\" 'aguaxe, agua que fl\u00fai, corriente'. \nXos\u00e9 Lluis Garc\u00eda Arias cree que Seya ye la expresi\u00f3n aut\u00f3ctona asturiana derivada d'un t\u00e9rminu prerromanu, SALIA, col que polo menos, los naturales d'Asturies oriental, occidente de Cantabria y noreste de Lli\u00f3n denomaben a delles corrientes d'agua.\nEtimol\u00f3xicamente ye posible que se trate d'una pallabra de vieyu espardimientu en territorios de llingua indoeuropea. El r\u00edu SALIA, cit\u00e1u por Mela, escritor de orixe hispanu, nun sabemos esautamente si se correspuende col actual Seya o col c\u00e1ntabru (castellaniz\u00e1u) Saja o, menos probable, con Besaya que confl\u00fai col Saja (d'eh\u00ed Be- \u2018dos\u2019) na rodiada deTorrelavega.\nLa forma asturiana \"Seya\" se documenta ininterrumpidamente dende la Ed\u00e1 Media hasta'l sieglu XX."}
{"id": "14351", "revid": "35", "url": "https://ast.wikipedia.org/wiki?curid=14351", "title": "GUI", "text": ""}
{"id": "14352", "revid": "43102", "url": "https://ast.wikipedia.org/wiki?curid=14352", "title": "Interfaz gr\u00e1fica d'usuariu", "text": "La Interfaz Gr\u00e1fica d'usuariu o GUI (n'ingl\u00e9s Graphical User Interface)\nLa interfaz gr\u00e1fica de los ordenadores foi dise\u00f1ada cola fin d'ocultar el verdaderu funcionamientu de la m\u00e1quina, ya que yera mui complicao pa los usuarios tipo. D'esta manera facilitaben l'usu de los ordenadores y llegaben a nuevos usuarios. La interfaz gr\u00e1fica ens\u00e9\u00f1amos cualesquier ficheru, programa o otro con un iconu dependiendo del ficheru que sea. Mu\u00e9stranos una barra de ferramientes, un fondu y otres coses que nos ayuda a diferenciar mui f\u00e1cilmente cualesquier aplicaci\u00f3n o ficheru, facilitando'l so usu, cosa que nun yera tan cenciella cola llinia de comandos."}
{"id": "14353", "revid": "28171", "url": "https://ast.wikipedia.org/wiki?curid=14353", "title": "Golem", "text": "Na mitolox\u00eda xud\u00eda'l golem ye un ser anim\u00e1u cre\u00e1u enteramente de materia inanimada por un procesu m\u00e1xicu. El t\u00e9rminu \u00fasase na Biblia pa referise a una sustancia incompleta o embrionaria (Salmos 139:16). Les histories m\u00e1s vieyes de golem vienen del antiguu xuda\u00edsmu, el Talmud describe a un Ad\u00e1n cre\u00e1u inicialmente com un golem."}
{"id": "14354", "revid": "37624", "url": "https://ast.wikipedia.org/wiki?curid=14354", "title": "Puntu Aries", "text": "Los planos del ecuador terrestre y la ecl\u00edptica (el planu form\u00e1u pola \u00f3rbita de la Tierra) c\u00f3rtanse nuna recta que se\u00f1ala la direici\u00f3n del puntu Aries o puntu vernal. \nYe'l puntu nel que'l Sol pasa del hemisferiu sur al norte, cosa que pasa pa contra'l 21 de marzu (entamando la primavera nel hemisferiu norte y la seronda nel hemisferiu sur). \nYe l'orixen de l'ascensi\u00f3n reuta y tanto ella como la declinaci\u00f3n son nules. Por mor de la precesi\u00f3n de los equinoccios esti puntu retrocede 50,25\u201d al a\u00f1u. Agora'l puntu Aries nun ta na constelaci\u00f3n Aries (como cuando foi calcul\u00e1u por primer vez, hai lo menos un par de miles d'a\u00f1os) sin\u00f3n na so vecina Piscis. El puntu diametralmente opuestu ye'l puntu Llibra."}
{"id": "14360", "revid": "116", "url": "https://ast.wikipedia.org/wiki?curid=14360", "title": "Bon Jovi", "text": "Bon Jovi ye una banda norteamericana de Hard Rock. Algam\u00f3 la fama mundial gracies a los \u00e9sitos internacionales: \"Livin'On A Prayer\", \"You Give Love A Bad Name\", \"Bad Medicine\" y \"I'll Be There For You\", a mediaos de los 80's. Foi formada en New Jersey, en 1983 por Jon Bon Jovi (el so verdaderu nome ye John Francis Bongiovi). Con Richie Sambora na guitarra, David Bryan nos teclaos, Tico Torres (Hector Torres) como bater\u00eda y Alec John Such comu baxu (sustitu\u00edu en 1995 por Hugh McDonald), esta banda algam\u00f3 gran \u00e9situ y aceptaci\u00f3n nes d\u00e9cades de los 1980 y 1990. Remaneci\u00f3 nel a\u00f1u 2000 col \u00e9situ \"It's My Life\", y contin\u00faa llenando tolos estadios onde se presenten y vendiendo millones de discos alredor del mundu con cada llanzamientu."}
{"id": "14361", "revid": "735", "url": "https://ast.wikipedia.org/wiki?curid=14361", "title": "Matt Groening", "text": "Matt Groening ye un dibuxante d'Estaos Xun\u00edos, conoc\u00edu por crear les series de \"The Simpsons\" y \"Futurama\".\nLa so infancia trescurri\u00f3 na so ciud\u00e1 natal y residi\u00f3 nun edificiu asiti\u00e1u na cai Evergreen Terrace, nome que-y dio a la cai onde viven los personaxes de la so creaci\u00f3n, The Simpsons.\nEn 1977 grad\u00faase nel Evergreen State College d'Olympia, Washington. Nesi mesmu a\u00f1u decide treslladase a Los Angeles pa continuar cola so carrera d'escritor. Am\u00e1s, entam\u00f3'l so trabayu profesional como dibuxante al llanzar la tira c\u00f3mica \"Life in Hell\"\nEn 1986 decide crear dalgo nuevo. La so creaci\u00f3n involucr\u00f3 a una simple familia, que con munchu humor llograr\u00eden facer una cr\u00edtica social. El 8 de setiembre del mesmu a\u00f1u, \"The Simpsons\" debuten nel show de Tracey Ullman, nuna curtia escena de dos minutos. Tuvo un gran \u00e9situ. En 1989 son emit\u00edos na Canal Fox como programa independiente.\nEn 1993, Matt fund\u00f3 Bongo Comics, una empresa qu'angua\u00f1o tien editaos cientos de c\u00f3mics y llibros. Realiz\u00f3 una nueva serie animada llamada Futurama llanzada en 1999 na mesma canal, serie que dex\u00f3 d'emitise en 2003."}
{"id": "14363", "revid": "37624", "url": "https://ast.wikipedia.org/wiki?curid=14363", "title": "Coca-Cola", "text": "Coca-Cola ye una bebida con gas. Ye una de les marques comerciales m\u00e1s identificable y comercializada, disponible en m\u00e1s de 200 pa\u00edses, siendo por tanto'l refrescu m\u00e1s vend\u00edu en toos estos pa\u00edses menos en tres d'ellos.\nLes oficines centrales de la compa\u00f1\u00eda (The Coca-Cola Company) t\u00e1n n'Atlanta, nos Estaos Xun\u00edos.\nEl mayor rival de Coca-Cola ye Pepsi, qu'emprimaron como los sos imitadores a entamos del sieglu XX.\nN'Estaos Xun\u00edos, Canad\u00e1, Australia y Gran Breta\u00f1a se conoz como Coke, n'Ecuador ll\u00e1mase Cola y en bona parte d'Hispanoam\u00e9rica ll\u00e1mase-y familiarmente Coca o Coquin.\nHai muncha pol\u00e9mica alredor de la compa\u00f1\u00eda, los sos productos y les sos t\u00e9uniques de comerciu. Recientemente nel Reinu Xun\u00edu denunci\u00f3se a la Coca-Cola por afalar a la moced\u00e1 a consumir la llamada \"comida basura\"."}
{"id": "14364", "revid": "379", "url": "https://ast.wikipedia.org/wiki?curid=14364", "title": "Coca Cola", "text": ""}
{"id": "14365", "revid": "204", "url": "https://ast.wikipedia.org/wiki?curid=14365", "title": "Veiga d'Eo", "text": ""}
{"id": "14369", "revid": "28171", "url": "https://ast.wikipedia.org/wiki?curid=14369", "title": "Giuseppe Mazzini", "text": "Giuseppe Mazzini foi un revolucionariu, fil\u00f3sofu del movimentu italianu nom\u00e1u Risorgimento. Aid\u00f3 nel procesu de formaci\u00f3n de la Italia moderna a partir de los numberosos estados, munchos dominaos por potencies foriates, qu'esistieron fasta'l sieglu XIX. Tami\u00e9n contribuy\u00f3 a definir el movimientu europ\u00e9u en pro d'una democracia popular nun est\u00e1u republicanu.\nBiograf\u00eda.\nNac\u00edu en X\u00e9nova, Mazzini ingres\u00f3 nes files de la Carbonar\u00eda, una asociaci\u00f3n secreta con fines pol\u00edticos. La so activid\u00e1 revolucionaria traxo-y problemes bien ceo cola xusticia. En 1831 foi a Marsella, onde entam\u00f3 una nueva socied\u00e1 pol\u00edtica denomada \"La giovine Italia\" (La Xoven Italia). El so lema yera \"Oru y el Pueblu\", y el so principiu b\u00e1sicu yera la xuni\u00f3n de los diversos estaos y reinos de la pen\u00ednsula nuna \u00fanica rep\u00fablica como \u00fanicu mediu p'algamar la llibert\u00e1 italiana. Tami\u00e9n fund\u00f3 delles organizaciones cola fin d'unificar o lliberar otres naciones: \"Xoven Alema\u00f1a\", \"Xoven Polonia\" y finalmente \"Xoven Europa\" (Giovine Europa). \nMazzini crey\u00eda que la unificaci\u00f3n italiana nam\u00e1i se podr\u00eda algamar al travi\u00e9s d'un llevantamientu popular. Continu\u00f3 plasmando esti prop\u00f3situ nes sos obres y trat\u00f3 de consiguilo al travi\u00e9s del exiliu y l'adversid\u00e1 con inflexible constancia. De toes formes, la so importancia foi m\u00e1s ideol\u00f3xica que pr\u00e1utica: tres la cayida de les revoluciones de 1848 (nes que Mazzini se convirtiera nel l\u00edder de la ef\u00edmera Rep\u00fablica Romana), los nacionalistes italianos empincipiaron a mirar al rei d'El Piamonte y el so primer ministru, el conde Cavour como los direutores del movimientu unificador. El xeneral Giuseppe Garibaldi, un mozu siguidor de Mazzini, tami\u00e9n desempe\u00f1\u00f3 un papel crucial nel cam\u00edn faza'l Est\u00e1u italianu, pero esti reinu allo\u00f1\u00e1base abondo de la rep\u00fablica anhelada por Mazzini. \nMazzini enxam\u00e1s acept\u00f3 una Italia unificada baxo la forma de reinu y sigui\u00f3 trabayando por una rep\u00fablica democr\u00e1tica. En 1870 foi arrest\u00e1u y devueltu al exiliu, anque llograr\u00eda tornar con nome falsu y vivir en Pisa hasta la so muerte en 1872. El movimientu pol\u00edticu que lider\u00f3 foi denomin\u00e1u \"Part\u00edu Republicanu\" y tuvo activu n'Italia hasta los a\u00f1os 90 del sieglu XX."}
{"id": "14371", "revid": "43102", "url": "https://ast.wikipedia.org/wiki?curid=14371", "title": "Rep\u00fablica Romana (1798-1799)", "text": "La primer Rep\u00fablica Romana (n'italianu: \"Repubblica Romana\") foi un est\u00e1u cre\u00e1u'l 15 de febreru de 1798 y esisti\u00f3 fasta'l 29 de setiembre de 1799. Nel momentu de la so creaci\u00f3n integr\u00e1ronse-y la Rep\u00fablica Tiberina, proclamada en Perusa en Febreru de 1798, y l'Rep\u00fablica Anconitana, proclamada en Ancona'l 19 de payares de 1797.\nLa bandera, basada na francesa, foi dada por Napole\u00f3n. Conpon\u00edase de tres franxas verticales: negra, blanca y collorada. Tuvo n'usu hasta la supresi\u00f3n de la Rep\u00fablica."}
{"id": "14372", "revid": "37624", "url": "https://ast.wikipedia.org/wiki?curid=14372", "title": "James Larkin", "text": "James (Big Jim) Larkin (n' irland\u00e9s: S\u00e9amas \u00d3 Lorc\u00e1in; ), foi un l\u00edder sindical y revolucionariu socialista, nac\u00edu en Liverpool, Inglaterra, el 28 de xineru de 1874, fiyu de pas irlandeses. Medr\u00f3 en mediu la probeza, teniendo una educaci\u00f3n formal reduc\u00eda al vese oblig\u00e1u a trabayar en dellos emplegos y\u00e1 de ne\u00f1u, enantes de llegar a dedicase por completo a organizar el sindicatu en 1905.\nFoi pa Irlanda en 1907, onde fund\u00f3 la Uni\u00f3n Xeneral Irlandesa de Trabayadores del Tresporte, el Part\u00edu Llaborista d'Irlanda y, m\u00e1s tarde, la Uni\u00f3n de Trabayadores d'Irlanda.\nFoi m\u00e1s conoc\u00edu pol so papel nel lockout de 1913 en Dubl\u00edn. El \"Big Jim\" (Gran Jim) sigue ocupando un llugar destac\u00e1u na memoria coleutiva de Dubl\u00edn."}
{"id": "14374", "revid": "43102", "url": "https://ast.wikipedia.org/wiki?curid=14374", "title": "Partida de caza", "text": "Partida de caza (\"Partie de chasse\" nel orixinal franc\u00e9s) ye un c\u00f3mic guioniz\u00e1u por Pierre Christin y dibux\u00e1u por Enki Bilal, asoley\u00e1u n'\u00e1lbum en 1983.\nSinopsis.\n1983, seis a\u00f1os anantes de la cayida del muru de Berl\u00edn, un tren atraviesa los campos nevaos, Vassili Alexandrovitch Tchevtchenko, veteranu de la Revoluci\u00f3n rusa y dignatariu de la Xuni\u00f3n Sovi\u00e9tica entam\u00f3 una caza del osu, nos alredores de Krol\u00f2wka en Polonia. Nun compartimientu vec\u00edn, Evgueni Golozov evoca con un cuadru moxu del Part\u00edu Comunista (un interprete franc\u00e9s), el recorr\u00edu vital de Tchevtchenko, del so primer alcuentru con Lenin al puxu del poder stalinista.\nLa estancia tien llugar nun palaciu d'est\u00e1u d'arquiteutura indeterminada. Los invitaos lleguen socesivamente de los estremaos Pa\u00edses del Este, una decena de persones na que toos tienen responsabilidaes importantes nos aparatos d'Est\u00e1u y que toos tienen un papale importante na edificaci\u00f3n del socialismu sovi\u00e9ticu. Constituyen una especie de rede informal, na que un de los intereses ye la conservaci\u00f3n de les sos funciones y privilexos. Los alcuentros nel bar son la ocasi\u00f3n de recordar lluches pasaes.\nLlega'l d\u00eda de la caza, minuciosamente organizada por vieyu Tchevtchenko, cada unu tien un llugar asign\u00e1u. Ye interrumpida pola muerte \u00abaccidental\u00bb de Serguei Chavanidz\u00e9, el miembru m\u00e1s mozu del bur\u00f3 pol\u00edticu, fer\u00edu por una bala del inocente int\u00e9rprete. tu\u00e9 d'une balle par l'innocent interpr\u00e8te. Compru\u00e9base ent\u00f3s qu'esta cacer\u00eda nun ye m\u00e1s que'l maquillaxe program\u00e1u del asesinatu d'un miembru inoportunu.\nAn\u00e1lisis.\nEl tel\u00f3n de fondu, ye la historia de la Revoluci\u00f3n rusa, de la evoluci\u00f3n de dellos cuadros a los puestos m\u00e1s importantes y les rellaciones ente pa\u00edses \u00ab hermanos \u00bb pero la cacer\u00eda ye la ocasi\u00f3n d'eliminar f\u00edsicamente al socesor de Tchevtchenko. Los otros invitaos t\u00e1n, la mayor\u00eda, perfechamente informaos de la maquinaci\u00f3n, cosa que sabemos por delles indiscreciones, y ningunu fai la menor oxeci\u00f3n. El que lo fixera ta amenaz\u00e1u, tami\u00e9n \u00e9l, de ser elimin\u00e1u pol grupu. \nSeis a\u00f1os anantes de la cay\u00eda del muru de Berl\u00edn y del fundimientu de la Xuni\u00f3n Sovi\u00e9tica, l'\u00e1lbum pue paecer premonitoriu nesi sent\u00edu nel que nos amuesa un aparatu esclerotiz\u00e1u, dirix\u00edu por homes que s'agarren al poder y a los privilexos inherentes. \nLa collaboraci\u00f3n ente Pierre Christin y Enki Bilal entamara en 1975, cola publicaci\u00f3n d'un primer c\u00f3mic, \"La Croisi\u00e8re des oubli\u00e9s\", seguida en 1979 por una novela gr\u00e1fica pol\u00edtica, \"Les Phalanges de l'Ordre Noir\".\nPersonaxes.\nLos personaxes son imaxinarios, pero representen prototipos del aparatu de la Xuni\u00f3n Sovi\u00e9tica y los sos pa\u00edses sat\u00e9lites."}
{"id": "14375", "revid": "43102", "url": "https://ast.wikipedia.org/wiki?curid=14375", "title": "Frederic Mistral", "text": "Frederic Mistral ( \"Frederi Mistral\" seg\u00fan les normes ortogr\u00e1fiques del Felibritge, Fr\u00e9d\u00e9ric Mistral en franc\u00e9s), foi un escritor franc\u00e9s n'occitanu que vivi\u00f3 ente los a\u00f1os 1830 y 1914. \nFoi miembru fundador del Felibrige, impulsor de la norma ortogr\u00e1fica conocida dacuando col so nome y inspirador de publicaciones como l' \"Armana Prouven\u00e7au\" y \"L'A\u00efoli\". Nel campu de la lexicograf\u00eda, dedic\u00f3 m\u00e1s de venti a\u00f1os de trabayu a la redaici\u00f3n del monumental diccionariu \"Lou Tresor d\u00f3u Felibrige\". \nLa so poes\u00eda, con obres como \"Mir\u00e8io\", \"Calendau\" o \"Lou poeumo d\u00f3u Rose\" ta considerada como una de les meyores de tola historia de la lliteratura occitana.\nFrederic Mistral foi reconoc\u00edu y\u00e1 en vida como'l principal responsable del recobramientu del provenzal como llingua lliteraria na segunda met\u00e1 del sieglu XIX. En 1904 recibi\u00f3'l Premiu Nobel de Lliteratura.\nElementos biogr\u00e1ficos.\nFrederic Mistral naci\u00f3 en Maillane (Provenza) el 8 de setiembre de 1830. Yera f\u00edu d'unos terratenientes emparentaos con dalgunes de les families m\u00e1s antig\u00fces de Provenza.\nEstudi\u00f3 bachilleratu en N\u00eemes y Derechu en Aix-en-Provence.\nN'acabando los estudios, siguiendo los pasos de Jos\u00e8p Romanilha y d'Honnorat, dedica los sos esfuercios al recobramientu y al estudiu del provenzal.\nEn 1852, tres de la muerte de so p\u00e1, instal\u00f3se dafechu na caser\u00eda de la familia, conocida como'l \"Mas dau Jutge\" (\"Mas d\u00f3u Juge\" na norma ortogr\u00e1fica del Felibritge).\nEl 21 de mayu de 1854 tien llugar la fundaci\u00f3n oficial del Felibritge nuna reuni\u00f3n en Font-S\u00e9gugne cerca d'Avignon, na que particip\u00f3 con otros seis poetes, ente los que destaquen Jos\u00e8p Romanilha y Teod\u00f2r Auban\u00e8u.\nEl llabor de Mistral, dende l'interior del Felibritge, foi decisivu na fixaci\u00f3n de la norma lling\u00fc\u00edstica y ortogr\u00e1fica que diba valir de bas pal recobramientu del provenzal como llingua lliteraria. Nesti sen, obres como Mir\u00e8io (1859), Calendau (1867), Lis isclo d'or (1875) o Lou pouemo d\u00f3u Rose (1897) representaron el modelu a imitar pa munchos poetes, dientro y fuera de Provenza. \nPer otra parte, anque nun primer tiempu foi partidariu d'una ortograf\u00eda m\u00e1s averada a la etimolox\u00eda, adopt\u00f3 bien ceo la norma creada por Romanilha. Mistral contribuy\u00f3 al \u00e9situ d'esi sistema ortogr\u00e1ficu us\u00e1ndolu na versi\u00f3n definitiva de \"Mir\u00e8io\", nos testos del \"Armana Prouven\u00e7au\" y otres publicaciones del Felibritge o incluso nes correiciones a les obres d'otros autores como Auban\u00e8u. Angua\u00f1o, por fidelid\u00e1 a Mistral, siguen mand\u00e1ndose d'\u00e9l dellos escritores n'occitanu, principalmente en Provenza.\nEn 1854 entam\u00f3 la redaici\u00f3n del Tresor d\u00f3u Felibrige, que nun peracab\u00f3 hasta 1886. Esti diccionariu , que sigue siendo angua\u00f1o'l m\u00e1s completu de la llingua d'oc, conti\u00e9n innumerables variantes dialeutales y ortogr\u00e1fiques de cada pallabra. Sicas\u00ed, pue considerase un diccionariu normativu, al colocar sistematicamente al principiu de cada art\u00edculu la forma propia del provenzal rodanianu, preconizada polos autores del Felibritge.\nComo \"capolier\" (\"cabezaleru\") del Felibritge, ente 1876 y 1888, ayud\u00f3 a esparder movimientu per tol territoriu d'oc. Sicas\u00ed, la so aici\u00f3n trespas\u00f3 les fronteres de Provenza y del dominiu lling\u00fc\u00edsticu occitanu. Partidariu de la creaci\u00f3n d'una \"Uni\u00f3n llatina\", entr\u00f3 en contautu colos autores de la Renaixen\u00e7a catalana, a los que dedic\u00f3'l poema La Coupo Santo y de la xoven Ruman\u00eda. Nesti sen, en 1868 viax\u00f3 a Barcelona pa participar nos Xuegos Florales y manifest\u00f3 la so almiraci\u00f3n por Jacint Verdaguer. En 1875, presidi\u00f3 les Fiestes llatines de Montpellier, nes que se coron\u00f3 al poeta nacional rumanu Vasile Alecsandri.\nEn 1904 recibi\u00f3, ex aequo col dramaturgu espa\u00f1ol Jos\u00e9 Echegaray, el premiu Nobel de Lliteratura . Dedic\u00f3'l dineru del premiu a la creaci\u00f3n d'un Mus\u00e9u na ciud\u00e1 d'Arles.\nMorri\u00f3'l 25 de marzu de 1914 nel so pueblu natal de Maillane.\nObres.\nEn versu\nEn prosa\nObres p\u00f3stumes y in\u00e9dites "}
{"id": "14377", "revid": "43102", "url": "https://ast.wikipedia.org/wiki?curid=14377", "title": "Enrique Truan", "text": "Enrique Truan \u00c1lvarez foi un pianista y compositor asturianu.\nSo padre, Luis Antonio Truan Vaamonde, yera descendiente d'una familia suiza afincada n'Asturies y que tendr\u00eda una importancia grande na vida empresarial y cultural de Xix\u00f3n, y so madre, Petronila \u00c1lvarez-Men\u00e9ndez Vald\u00e9s, d'ascendencia asturiana. Precisamente so madre, gran aficionada a la m\u00fasica y con conocimientos de piano, ser\u00eda fundamental na vocaci\u00f3n d'Enrique. Otra persona importante foi Modesta D\u00edaz, profesora de piano, y\u00e1 que foi la persona qu'anim\u00f3 a la Petronila pa que'l so f\u00edu se dedicare con intensid\u00e1 a la m\u00fasica.\nLes actividaes industriales del padre faen que la familia se tresllade a Barcelona nel a\u00f1u 1918, permaneciendo nesa ciud\u00e1 hasta la muerte d'\u00e9sti que tien llugar en 1926, anque Enrique qued\u00f3 hasta 1931. Esta ye la raz\u00f3n de que Barcelona seya una ciud\u00e1 importante na formaci\u00f3n musical del maestru, y\u00e1 qu'esta ciud\u00e1 ten\u00eda una vida musical con munchu puxu nos a\u00f1os 20 y 30.\nDepu\u00e9s de la proclamaci\u00f3n de la Rep\u00fablica, Enrique Truan decide tornar a Xix\u00f3n, pero primero pas\u00f3 dos a\u00f1os en Madrid, onde se dedic\u00f3 a dar clases y a acompa\u00f1ar al tenor Jos\u00e9 Riera, asina como a participar na vida cultural de la capital.\nDebido a lo menguao de la so obra, la so presentaci\u00f3n en Xix\u00f3n nun tien llugar hasta'l 2 de xunetu de 1947 nun conciertu entam\u00e1u pola Sociedad Filarm\u00f3nica Gijonesa. Ye a partir d'esi momentu cuando entama a dirixir la Escuela de M\u00fasica de la ciud\u00e1, xera que llevar\u00e1 a cabu hasta la so xubilaci\u00f3n en 1970.\nEnrique Truan morri\u00f3 en Xix\u00f3n el 1 d'agostu de 1995."}
{"id": "14378", "revid": "37624", "url": "https://ast.wikipedia.org/wiki?curid=14378", "title": "Slavisa Jokanovic", "text": "Slavisa Jokanovic foi un futbolista mediucentru serbiu.\nXug\u00f3 nos equipos siguientes:FK Vojvodina, FK Partizan, Real Uvi\u00e9u, CD Tenerife, Deportivo de La Coru\u00f1a y Chelsea FC. Actualmente ta cas\u00e1u y tien dos f\u00edos."}
{"id": "14379", "revid": "28171", "url": "https://ast.wikipedia.org/wiki?curid=14379", "title": "Sh\u014djo manga", "text": "Sh\u014djo (kanji: \u5c11\u5973, hiragana: \u3057\u3087\u3046\u3058\u3087) ye un tipu de manga/anime empobin\u00e1u a moces, pero que tami\u00e9n pue interesar a los mozos. La pallabra significa \"moza xoven\".\nTradicionalmente, el \"sh\u014djo puru\" cientrase nes hestories d'amor y un fuerte protagonismu femen\u00edn, pero delles hestories sh\u014djo cientrense m\u00e1s na aici\u00f3n p'atrayer a grupos m\u00e1s variaos (sobremanera'l subx\u00e9nero de les magical girls). Por exemplu, \"Sailor Moon\" amesta elementos del \"sh\u014djo puru\" con elementos d'aici\u00f3n, colo que ven la serie tanto les ne\u00f1es de 10 a\u00f1os como los executivos de 40. Davezu, el sh\u00f6ho ta empobin\u00e1u a moces preadolescentes.\nMunches vegaes, el manga y anime sh\u014djo conti\u00e9n elementos de sh\u014dnen-ai o incluso yaoi, por non falar del yuri. Los bish\u014dnen tienen una est\u00e9tica mui definida, de mozos que tienen rasgos bastante afemaos.\nOtres formes d'escribir \"sh\u014djo\" son: \"shojo\", \"sh\u00f4jo\" y \"shoujo\"\nEsti tipu de manga remanez, seg\u00fan dellos, de la d\u00f3mina d'Osamu Tezuka. Conti\u00e9n nel so orixe y estilu tol conxuntu de los par\u00e1metros est\u00e9ticos que t\u00e1n xeneralizaos del manga y del anime.\nLes visiones de las flores, destellos, g\u00fceyos grandes y figures estilizaes tienen orixe cimeru nesta mena de narrativa, que na so forma m\u00e1s pura cientrase en confliutos, desavenencies, aventures y desventures referentes la vida de pareya, el namoramientu, l'amist\u00e1 y l'amor.\nLos personaxes principales son muyeres de cualaquier ed\u00e1, anque polo xeneral son mozos cruciando los sos caberos a\u00f1os de secundaria. Los personaxes principales esponen dafechu les sos emociones y sentimientos con una gueta de lo m\u00e1s fonderu del so interior, visi\u00f3n y pensamientu.\nCol tiempu los temes vanse actualizando, orient\u00e1ndose a la esposici\u00f3n de rellaciones ente persones del mesmu sexu. Ent\u00e1 cuando non ensin pol\u00e9mica, esti x\u00e9neru tien algam\u00e1u un relativu crecimientu en cuantes a la so popularid\u00e1 y diversificaci\u00f3n."}
{"id": "14380", "revid": "43102", "url": "https://ast.wikipedia.org/wiki?curid=14380", "title": "Hiragana", "text": "L'hiragana (\u5e73\u4eee\u540d; \u3072\u3089\u304c\u306a) ye \u00fan de los dos silabarios emplegaos na escritura xaponesa xunto col katakana. Tami\u00e9n se suel emplegar \"hiragana\" pa referise a cualaquiera de los carauteres d'esi silabariu. Cuando se refier al conxuntu de silabarios hiragana y katakana se-y conoz como \"Kana\".\nEstos carauteres, al aviesu que los kanji, nun tienen neng\u00fan valor conceutual, sin\u00f3n nam\u00e1i fon\u00e9ticu. \nEl silabariu hiragana consta de 46 carauteres que representen s\u00edlabes formaes por una consonante y una vocal, o bien una \u00fanica vocal. La \u00fanica consonante que pue dir sola ye la 'n'.\nEsti silabariu empl\u00e9gase na escritura de pallabres xaponeses, part\u00edcules y desinencies verbales; en contraste col katakana que s'emplega pa pallabres foriates y onomatopeyes. Poro, l'hiragana ye'l primer silabariu que deprienden los ne\u00f1os nipones. A midida que depruenden los kanji, los estudiantes van reemplazando los carauteres sil\u00e1bicos en favor de los carauteres chinos."}
{"id": "14381", "revid": "116", "url": "https://ast.wikipedia.org/wiki?curid=14381", "title": "Telecable", "text": "Telecable ye una empresa de cable asturiana qu'ufierta servicios de televisi\u00f3n, tel\u00e9fonu ya internet. Ye la marca comercial de la Sociedad Promotora de las Telecomunicaciones en Asturias, S.A. (SPTA). Angua\u00f1o ye una filial d'Euskatel.\nHistoria.\nCrease en 1995 al constituise les sociedaes Telecable Avil\u00e9s, Telecable Uvi\u00e9u y Telecable Xix\u00f3n. Tres recibir les llicencies municipales oportunes, entamose'l dise\u00f1u y la implantaci\u00f3n de freba \u00f3ptico que diba cubrir les tr\u00e9s principales ciudaes asturianes.\nServicios.\nTelecable remana pa dar los sos servicios una combinaci\u00f3n de freba \u00f3ptico que forma una rede principal y cable coaxial que ye'l que realmente aporta a los sos clientes. La empresa ufierta angua\u00f1o los sos servicios en packs, siendo obligatoriu la contrataci\u00f3n de televisi\u00f3n pa los clientes particulares.\nLa empresa ufierta estos servicios en m\u00e1s del 80% del territoriu asturianu.\nY la rede m\u00f3vil que fechu un alcuerdu entre Euskaltel y Movistar (Primera accionista de Telecable) pa comparter la cobertura de Movistar.\nAccionistes.\nLos accionistes de Telecable son:"}
{"id": "14382", "revid": "43102", "url": "https://ast.wikipedia.org/wiki?curid=14382", "title": "Sadam Husein", "text": "\u1e62add\u0101m \u1e24usayn Abd al-Ma\u0177\u012bd al-Takr\u012bt\u012b (, trescritu davezu nos medios de comunicaci\u00f3n como Sadam Husein; ) foi un pol\u00edticu y militar sunita iraqu\u00edn, y foi dictador del so pa\u00eds nel periodu 1979-2003.\nPrimeros a\u00f1os.\nSadam Husein naci\u00f3 na peque\u00f1a aldea de Al-Awja, a la vera'l r\u00edu Tigris el 28 d' abril de 1937, dientro d'una familia ensin tierres. \nAnalfabetu hasta los 10 a\u00f1os, Sadam Husein, pas\u00f3 la so infancia con so ma y el so padrastru. So p\u00e1 morriera o abandonara'l llar, seg\u00fan distintes versiones cuando ten\u00eda pocos meses. \nSeg\u00fan espubliz\u00f3 la BBC, el so mayor sofitu familiar ven\u00eda del so t\u00edu maternu, Khairalah Tulfah. Con \u00e9l, Sadam Husein foi a vivir a Baghdad ya ingres\u00f3 nel Part\u00edu del Renacimientu \u00c1rabe Socialista (Baaz) -d'ideolox\u00eda llaica, nacionalista y revolucionaria- en 1957. \nYera la d\u00f3mina na que les universidaes iraquines viv\u00eden un clima de refugu fonderu del colonialismu brit\u00e1nicu y pola intervenci\u00f3n pol\u00edtica de los Estaos Xun\u00edos. Hussein foi parte d'esi ambiente y dempu\u00e9s de ser refug\u00e1u pola Academia Militar de Baghdad pol probe curr\u00edculum acad\u00e9micu, decidi\u00f3 participar m\u00e1s activamente nes aiciones del Part\u00edu Baaz. \nEl 7 d'ochobre de 1959, Sadam Husein form\u00f3 parte d'un comandu de diez activistes del Baaz qu'atentaron escontra la vida del primer ministru Abdel Karim Kassem, un militar golpista qu'instaurara la primer rep\u00fablica n'Iraq, tres derrocar y asesinar al rei Faisal II y a tola so familia un a\u00f1u enantes. \nL'atent\u00e1u escontra Kassem fracas\u00f3 y Sadam Husein fin\u00f3 fir\u00edu nuna pata, una conderga a muerte y un exiliu forz\u00e1u, primero en Siria y dempu\u00e9s n'Exiptu. El presidente exipcianu, Gamal Abdel Nasser, tom\u00f3lu baxo la so proteici\u00f3n y facilit\u00f3-y la entrada na Universid\u00e1 d'El Cairu, onde curs\u00f3 estudios de derechu.\nNes files del Part\u00edu Baas.\nHussein permaneci\u00f3 n'Exiptu dende 1959 a 1963 cuando torn\u00f3 a Baghdad, depu\u00e9s de qu'otru g\u00fcelpe militar -esta vegada d'un grupu form\u00e1u por baasistes y nasseristes- derrocara y executara a Abdel Karim Kassem y formara el Conseyu del Mandu Revolucionariu (CMR). \nSigui\u00f3 una d\u00e9cada de lluches fraticides nel CMR, demientres la que Sadam Husein empecipi\u00f3 a crear la so lleenda. En 1964 foi arrest\u00e1u, tres la depuraci\u00f3n de los baasistes, un a\u00f1u depu\u00e9s, dientro prisi\u00f3n pas\u00f3 a ser escoy\u00edu vicesecretariu del Mandu Rexonal del Baas. Y a entamos de 1966 fug\u00f3se de la prisi\u00f3n aprofitando un tresll\u00e1u a otru centru.\nEl 17 de xunetu de 1968, otru g\u00fcelpe d'est\u00e1u -nel que les milicies organizaes y unviaes por Sadam Husein dende'l so abellugu clandest\u00edn tuvieron un papel central- coloc\u00f3 al Part\u00edu Baas nel poder en solitario. \nL'ascensu de Hussein de magar aquello foi imparable. Saddam foi nom\u00e1u vicepresidente en funciones del nuevu CMR primero, y en payares de 1969 convirti\u00f3se en vicepresidente de la Rep\u00fablica. \nAl frente de la polic\u00eda secreta iraqu\u00ed organiz\u00f3 la purga de disidentes pol\u00edticos y, pasu ente pasu, foi incorporando a miembros del so clan, \"el clan de Tikrit\" a tolos mecanismos del poder. \nEnsin facer carrera militar, Sadam Husein pas\u00f3 de teniente xeneral en 1973 a xeneral en 1976 pa, cuando se fizo definitivamente col poder, el 16 de xunetu de 1979, autodenomase mariscal. \nLa so llegada a la presidencia foi dempu\u00e9s de la conveniente renuncia d'Ahmed Hassan al-Bakr.\nVida pol\u00edtica.\nDe magar 1974 constituy\u00f3se nel home fuerte del Part\u00edu \u00c1rabe Socialista Baaz y del r\u00e9xime. Design\u00e1u presidente de la Rep\u00fablica en 1979, la so ambiciosa pol\u00edtica militar llev\u00e1ronlu a una guerra escontra Ir\u00e1n (1980-88), na que cunt\u00f3 col sofitu d'Estaos Xun\u00edos, Francia y la XRSS.\nEl 2 d'agostu de 1990, Iraq invadi\u00f3 y anexon\u00f3se Kuwait. A entamos de 1991, una coalici\u00f3n internacional dirixida por Estados Xun\u00edos oblig\u00f3 a Iraq a retirase de Kuwait demientres la Primer Guerra del Golfu, magar que nun fueron quien a derrocalu. \nPese a la derrota, calt\u00favose de presidente de la Rep\u00fablica y del Conseyu del Mandu Revolucionariu, hasta que una invasi\u00f3n y ocupaci\u00f3n militar de tropes de los Estaos Xun\u00edos y brit\u00e1niques y sofitada por una coalici\u00f3n internacional na que s'alcontraba Espa\u00f1a lu derroc\u00f3 na denomada Segunda Guerra del Golfu.\nTuvo fux\u00edu demientres meses hasta que'l 13 d'avientu de 2003, Sadam Husein foi arrest\u00e1u nuna operaci\u00f3n conxunta ente efectivos kurdos iraquinos y l'Ex\u00e9rcitu de los Estaos Xun\u00edos mientres taba escond\u00edu nun s\u00f3tanu na redolada de la so llocalid\u00e1 natal, Tikrit.\nEl 5 de payares de 2006, tres dos a\u00f1os de xuiciu, Hussein foi conden\u00e1u, xunto con otros dos acusaos, \"a morrer na forca\" pol Altu Tribunal Penal iraqu\u00edn, que lu alcontr\u00f3 culpable d'un crime escontra la Humanid\u00e1, pola execuci\u00f3n de 148 chi\u00edtes de l'aldega de Duyail en 1982. Tami\u00e9n se-y atribuye la so responsabilid\u00e1 nel ataque qu\u00edmicu a Halabja (1988), l'aplastamientu de la rebeli\u00f3n xi\u00edta (1991) les fuexes comunes (1991), la guerra escontra Ir\u00e1n (1980-88) y la invasi\u00f3n de Kuwait (1990).\nNel momentu de la sentencia (morrer aforc\u00e1u) el d\u00eda 5 de payares de 2006, Hussein pronunci\u00f3 les pallabres:\nEl 28 d'avientu de 2006, L'Altu Tribunal Penal iraqu\u00edn confirm\u00f3 la orde d'execuci\u00f3n de Saddam pal 2 de xineru de 2007. Los altos funcionarios iraquinos apresur\u00e1ronse a tomar la decisi\u00f3n de la so muerte enantes de la llegada del 2007. Sadam Husein foi execut\u00e1u'l 30 d'avientu de 2006. Foi aforc\u00e1u a les 6:00 A.M hora llocal d'Iraq (UTC+3), polos cargos de cr\u00edmenes escontra la humanid\u00e1."}
{"id": "14383", "revid": "28171", "url": "https://ast.wikipedia.org/wiki?curid=14383", "title": "Part\u00edu \u00c1rabe Socialista Baaz", "text": "El Part\u00edu \u00c1rabe Socialista Baaz (tami\u00e9n trescrito como Baath o Ba'ath, n'\u00e1rabe: \u062d\u0632\u0628 \u0627\u0644\u0628\u0639\u062b \u0627\u0644\u0639\u0631\u0628\u064a \u0627\u0644\u0627\u0634\u062a\u0631\u0627\u0643\u064a), foi fund\u00e1u en 1947 como un part\u00edu pol\u00edticu nacionalista \u00e1rabe llaicu, radical socialista. Funcionaba como un part\u00edu pan\u00e1rabe con rames en diferentes pa\u00edses \u00e1rabes, pero yera m\u00e1s fuerte en Siria ya Iraq. Asumi\u00f3'l poder en dambos pa\u00edses en 1963. En 1966 los part\u00edos siriu ya iraqu\u00edn convirti\u00e9ronse en facciones rivales. Ambos partidos Baaz caltuvieron el mesmu nome y tienen estructures paraleles nel mundu \u00e1rabe.\nApaeci\u00f3 d'entamu como movimientu nacionalista \u00e1rabe en 1932 de la mano de los pensadores sirios Michel Aflaq y Salah Bitar. Tom\u00f3 fuercia nos a\u00f1os siguientes en Siria (onde se-y amestaron militantes de grupos marxistes) y el vec\u00edn Iraq (onde se implant\u00f3 fuertemente nel ex\u00e9rcitu). Nun foi fund\u00e1u oficialmente como part\u00edu hasta la celebraci\u00f3n del so primer congresu en Damascu, el 7 d'abril de 1947.\nLa pallabra \u00e1rabe \"Baaz\" significa \"resurrecci\u00f3n\", como na obra publicada por Michel Aflaq, titulada \"Nel cam\u00edn de la resurrecci\u00f3n\". Les creencies baazistes combinen el socialismu \u00e1rabe, el nacionalismu y el panarabismu. La ideolox\u00eda, na so mayor parte llaica, contrasta muncho cola d'otros gobiernos \u00e1rabes nel Oriente Mediu, qu'a veces tienden a orientarse hacia l'islamismu y la teocracia. Dellos analistes ocidentales piensen que'l Part\u00edu Baaz asemeya en cierta manera a la ideolox\u00eda facista pol so discursu populista, el so nacionalismu panarabista que casi se convierte n'espansionismu y poles sos tendencies a ser na pr\u00e1utica parte de la derecha pol\u00edtica.\nEl lema del part\u00edu ye \"Unid\u00e1, llibert\u00e1, socialismu\" (n'\u00e1rabe \"wahda, hurriya, ishtirakiya\"). La \"unid\u00e1\" refierse a la unid\u00e1 \u00e1rabe, la \"llibert\u00e1\" fai \u00e9nfasis na lliberaci\u00f3n del control extranxeru y particularmente de la so intervenci\u00f3n, y el \"socialismu\" refierse a lo que se denomina socialismu \u00e1rabe enantes qu'al marxismu.\nEl Part\u00edu Baaz lleg\u00f3 al poder en Siria el 8 de marzu de 1963 y caltuvo un monopoliu sobre'l poder pol\u00edtico dende finales d'esi a\u00f1u. Los baazistes gobernaron Iraq brevemente en 1963, y llueu dende xunetu de 1968 hasta 2003. Tres la destituci\u00f3n \"de facto\" del r\u00e9xime baazista del presidente Sadam Husein demientres la invasi\u00f3n d'Iraq de 2003, les autoridaes d'ocupaci\u00f3n prohibieron el Part\u00edu Baaz Iraqu\u00edn en xunu de 2003."}
{"id": "14387", "revid": "43102", "url": "https://ast.wikipedia.org/wiki?curid=14387", "title": "Socialismu \u00e1rabe", "text": "El socialismu \u00e1rabe (ar. \u0627\u0644\u0627\u0634\u062a\u0631\u0627\u0643\u064a\u0629 \u0627\u0644\u0639\u0631\u0628\u064a\u0629, \"al-ishtir\u0101k\u012bya al-\u2018arab\u012bya\") ye una ideolox\u00eda pol\u00edtica basada nuna combinaci\u00f3n de panarabismu y socialismu. La so influencia intelectual y pol\u00edtica lleg\u00f3 al so cenit demientres la d\u00e9cada de 1950 y 60, cuando constituy\u00f3 la base ideol\u00f3xica del Part\u00edu \u00c1rabe Socialista Baaz y, en menor mid\u00eda, del movimientu de Gamal Abdel Nasser n'Exiptu. El conceutu de \"socialismo \u00e1rabe\" no debe ser confund\u00edu cola tradici\u00f3n muncho m\u00e1s amplia de pensamientu socialista nel mundu \u00e1rabe, que precedi\u00f3 al socialismo \u00e1rabe en 50 a\u00f1os.\nEl t\u00e9rmino de \"socialismo \u00e1rabe\" alcu\u00f1\u00f3lu Michel 'Aflaq, \u00fan de los fundadores del Part\u00edu Baaz, pa distinguir la so ideolox\u00eda socialista del socialismu marxista y d'otros tipos de socialismu desendolcaos n'Europa o n'otros pa\u00edses non occidentales (China, XRSS, ya eso.), y pa destacar la so autenticid\u00e1 y orixinalid\u00e1. P' 'Aflaq, el socialismu \u00e1rabe yera una consecuencia necesaria de la b\u00fasqueda de la unid\u00e1 y llibert\u00e1 \u00e1rabe, pues nam\u00e1i un sistema socialista de propied\u00e1 y desendolcu podr\u00eda superar el leg\u00e1u social y econ\u00f3micu del colonialismu. Al mesmo tiempo, refuga con fuercia el marxismu ortodoxu, pues consideraba que los sos fundamentos materialistes, internacionalistes y ateos adaptabense mal a la situaci\u00f3n \u00e1rabe.\nMientres el socialismu \u00e1rabe abrazaba gran parte del programa econ\u00f3micu y social del socialismu d'estilu sovi\u00e9ticu, los sos diverxentes fundamentos intelectuales y espirituales impusieron dalgunos ll\u00edmites al so potencial revolucionariu: la propied\u00e1 de los medios de producci\u00f3n ser\u00eda nacionalizada, pero ensin cruciar los ll\u00edmites de valores tradicionales como la propied\u00e1 privada y la herencia. Les estructures sociales \"primitives\" como'l feudalismu, el nomadismu, el tribalismu y el faccionalismo relixosu ser\u00eden superaes, pero non al costu de cortar los llazos sociales que constituy\u00eden la unid\u00e1 \u00e1rabe.\nLas manifestaciones econ\u00f3miques m\u00e1s notables del socialismu \u00e1rabe fueron la reforma agraria n'Exiptu (1952), Siria (1963) ya Iraq (1970) y la nacionalizaci\u00f3n de les principales industries y la banca nesos pa\u00edses. N'Exiptu y Siria munchas d'eses pol\u00edtiques ya fueron reverties. Tuvieron mayor \u00e9situ n'Iraq, hasta l'entamu de la guerra con Ir\u00e1n en 1980.\nA mid\u00eda que los part\u00edos Baaz n'Iraq y Siria se tresformaron gradualmente de movimientos de lliberaci\u00f3n con fines ideol\u00f3xicos a instrumentos de dominaci\u00f3n totalitarios, defin\u00edos \u00e9tnicamente, el socialismu \u00e1rabe perdi\u00f3 la so importancia pol\u00edtica. Angua\u00f1o'l socialismu \u00e1rabe nun ye tan importante pol\u00edtica ya ideol\u00f3xicamente, anque les sos idees d'igualitarismu social y de b\u00fasqueda de una \"tercera v\u00eda\" ente'l capitalismu \"ego\u00edsta\" y el socialismu \"antiespiritual\" siguen siendo importantes nel pensamientu pol\u00edticu \u00e1rabe modernu. L'espoxigue del nuevu fen\u00f3menu del Fundamentalismu \u00e1rabe coincide tami\u00e9n cola cay\u00eda de la influencia del socialismu \u00e1rabe nel denom\u00e1u mundu \u00e1rabe."}
{"id": "14394", "revid": "43102", "url": "https://ast.wikipedia.org/wiki?curid=14394", "title": "Arturu Xos\u00e9 Bermeyu", "text": "Arturu Xos\u00e9 Bermeyu Garc\u00eda , nac\u00edu n'Uvi\u00e9u (Asturies) ye'l Secretariu Xeneral del part\u00edu pol\u00edticu asturianu d'izquierdes Andecha Astur dende la so fundaci\u00f3n en 1990. Anque pel funcionamientu internu d'esta formaci\u00f3n pol\u00edtica, qu'ellos denominen horizontal, esti cargu nun tien relevancia pol\u00edtica y s\u00ed de representativid\u00e1. Asina Arturu Xose Bermeyu foi'l firmante del denom\u00e1u Pautu de Donosti'l 11 de mayu de 2004 de conformaci\u00f3n de la Coalici\u00f3n Europa de los Pueblos con delles formaciones nacionalistes como ERC, EA o CHA pa concurrir a les eleiciones Europees onde la coalici\u00f3n algam\u00f3 un diput\u00e1u nel Parllamentu europ\u00e9u.\nArturu X. Bermeyu ye un hist\u00f3ricu militante del Nacionalismu asturianu d'izquierdes. Y\u00e1 foi miembru del part\u00edu pol\u00edticu Ensame Nacionalista Astur(ENA) siendo estudiante, formaci\u00f3n na que foi nes llistes a la Xunta Xeneral nes eleiciones de 1983. Tres la xuntura d'ENA cola Xunta Nacionalista Asturiana(XNA) pa formar la Unid\u00e1 Nacionalista Asturiana (UNA) Arturu Xos\u00e9 Bermeyu decide nun entrar nesti proyeutu. La UNA coaligarase col PAS y desaparecer\u00eda al poco.\nBermeyu xunir\u00e1se a los 8 espulsaos del sector cr\u00edticu de la UNA contrarios dafechu a la xuni\u00f3n col Part\u00edu Asturianista y que formar\u00e1n Andecha Astur, organizaci\u00f3n pol\u00edtica de la que ye'l so Secretariu Xeneral hasta angua\u00f1o (2007) y na que formar\u00e1 parte de la Xunta Executiva en delles ocasiones. Arturu Xos\u00e9 Bermeyu ser\u00e1 nes eleiciones xenerales de 1993 candidatu al Sen\u00e1u por Andecha Astur.\nBermeyu formar\u00e1 parte tami\u00e9n d'otros coleutivos na d\u00e9cada de los 80 del sieglu XX tando presente nel Conceyu fundacional de la Xunta Pola Defensa de la Llingua Asturiana y siendo parte de l'agrupaci\u00f3n d'Uvi\u00e9u."}
{"id": "14395", "revid": "116", "url": "https://ast.wikipedia.org/wiki?curid=14395", "title": "Xunta Nacionalista Asturiana", "text": "&lt;noinclude&gt;\nLa Xunta Nacionalista Asturiana (XNA) foi una organizaci\u00f3n pol\u00edtica nacionalista asturiana d'izquierda, d'escasu percorr\u00edu, centrada principalmente nel \u00e1mbitu universitariu. Na mesma, participaron persones como Jos\u00e9 Su\u00e1rez Arias-Cachero ya Inaciu Iglesias.\nForm\u00f3se nel a\u00f1u 1986 con dellos militantes provinientes del Conceyu Nacionalista Astur (CNA) y, anque se defini\u00f3 como part\u00edu pol\u00edticu, nun se rexistr\u00f3 oficialmente como talu. D'esta miente, nun se present\u00f3 nin a les eleiciones asturianes, a la Xunta Xeneral y a Conceyu, de 1987, nin a les europees d'esi mesmu a\u00f1u.\nEn 1988 x\u00fantase a la formaci\u00f3n socialista Ensame Nacionalista Astur (ENA), creada en 1982, formando'l part\u00edu Unid\u00e1 Nacionalista Asturiana (UNA)."}
{"id": "14396", "revid": "204", "url": "https://ast.wikipedia.org/wiki?curid=14396", "title": "Mieres del Cam\u00edn", "text": ""}
{"id": "14397", "revid": "116", "url": "https://ast.wikipedia.org/wiki?curid=14397", "title": "Lib\u00e9ration", "text": "Lib\u00e9ration (conoc\u00edu popularmente como \"Lib\u00e9\") ye un diariu de Par\u00eds fund\u00e1u en 1973 pol fil\u00f3sofu Jean-Paul Sartre y los periodistes Pierre Victor (conoc\u00edu col alcu\u00f1u de Benny L\u00e9vy) y Serge July. \nEl diario xurdi\u00f3 embaxo l'influxu del mayu franc\u00e9s de 1968 y supunxo un finxu nos medios de comunicaci\u00f3n europeos pola so concepci\u00f3n empresarial. Con una llinia editorial d'izquierdes, magar que non averada a part\u00edu neng\u00fan, afit\u00f3 una estructura ensin xerarqu\u00edes llaborales, col mesmu salariu pa tolos trabayadores y ensin publicid\u00e1 nes sos p\u00e1xines. Darr\u00e9u que les sos principales fontes de financiaci\u00f3n foron nesa \u00e9poca les aportaciones privaes al trav\u00e9s de bonos d'aida, y la propia venta del diariu.\nEl primer n\u00famberu asoley\u00f3se el 3 de febreru de 1973. Un a\u00f1u depu\u00e9s, Sartre dex\u00f3 la redaici\u00f3n, al tiempu que'l modelu empresarial inicial diba camudando pas\u00edn ente pasu \u00e9nte les dificultaes econ\u00f3miques de la empresa.\nLes rellaciones llaborales non xer\u00e1rquizaes caltuvi\u00e9ronse hasta 1980, a\u00f1u nel que les dificultaes del diariu llev\u00e1ronlu a despaecer de los puntos de venta pente tr\u00e9s meses. \"Lib\u00e9\" reapareci\u00f3 ent\u00f3s con un formatu nuevu y col nome del so primer direutor embaxo la mancheta: Serge July. \nPoco depu\u00e9s, foron apaeciendo les primeres inserciones publicitaries y los primeros socios capitalistes ayenos al trabayu de redaici\u00f3n, magar que'l control empresarial calten\u00edase ent\u00e1 polos propios trabayadores. La llinia radical inicial foi suavizando adulces, sicas\u00ed, nun perdi\u00f3 la so condici\u00f3n de diariu d'esquierda de referencia n'Europa.\nLa trayeutoria empresarial de \"Lib\u00e9ration\" foi acompa\u00f1ada d'una progresiva perda de llectores hasta l'a\u00f1u 2006, nel que l'empresariu \u00c9douard de Rothschild convirti\u00f3se nel m\u00e1ximu accionista \u00e9nte'l refugu de los redactores. Sicas\u00ed, la entrada de capital privau, y la conversi\u00f3n del diariu nuna empresa convencional, present\u00e1ronse como l'unicu mou de salvar al peri\u00f3dicu, enxertu nuna fonda crisis econ\u00f3mica.\nPoro, en xineru de 2007, tres dellos cambeos na direici\u00f3n del diariu, Rothschild algama l'oxetivu de ampliar l'accionari\u00e1u de la empresa y algamar el capital suficiente pa afrontar una furacu econ\u00f3micu estim\u00e1u en 15 millones de euros. D'esa mena, los redactores dexaron definitivamente de caltener el control so'l devenir de la empresa.\nDende xunu de 2006, el puestu de direutor de Serge July ocup\u00f3lu Antoine de Gaudemar. "}
{"id": "14399", "revid": "139", "url": "https://ast.wikipedia.org/wiki?curid=14399", "title": "Part\u00edu Baaz", "text": ""}
{"id": "14403", "revid": "28171", "url": "https://ast.wikipedia.org/wiki?curid=14403", "title": "Pablo Ant\u00f3n Mar\u00edn Estrada", "text": "Pablo Ant\u00f3n Mar\u00edn Estrada ye un escritor n'asturianu.\nEstudi\u00f3 filolox\u00eda y ta asociau con organismos de defensa del asturianu. Ye fundador de l'asociaci\u00f3n lliteraria \"El sombreru de Virxilio\". Vive en Xix\u00f3n. Foi redactor del selmanariu Les Noticies nos primeros tiempos de la publicaci\u00f3n."}
{"id": "14405", "revid": "37624", "url": "https://ast.wikipedia.org/wiki?curid=14405", "title": "Yang Jiang", "text": "Yang Jiang (chinu:\u694a\u7d73), pinyin: \"Y\u00e1ng Ji\u00e0ng\") ye una escritora y traductora china.\nLa so hermana, Yang Bi (chino tradicional: \u694a\u5fc5)(1922-1968) yera tami\u00e9n una traductora importante ( torn\u00f3 \"Vanity Fair\" de William Makepeace Thackeray.\nAl enviudar del novelista Qian Zhongshu y morrer la so f\u00eda Qian Yuan (\u9322\u7457) (1937-1997), escribi\u00f3 \"Nosotros tres\" (\u6211\u5011\u4ee8)."}
{"id": "14408", "revid": "35", "url": "https://ast.wikipedia.org/wiki?curid=14408", "title": "Josep Lobat\u00f3", "text": "Josep Antoni Lobat\u00f3 P\u00e9rez , m\u00e1s conocido como Josep Lobat\u00f3, ye un presentaor y llocutor de radio y televisi\u00f3n espa\u00f1ol.\nDende los 16 a\u00f1os y\u00e1 taba vencey\u00e1u al mundu de la comunicaci\u00f3n. Present\u00f3 programes de radio, televisi\u00f3n y espubliz\u00f3 llibros dirix\u00edos especialmente al p\u00fablicu mozo en Catalu\u00f1a.\nTuvo vincul\u00e1u al mundu de la comunicaci\u00f3n llocal en Barcelona hasta l'a\u00f1u 1998, cuando foi fich\u00e1u pola desapaecida cadena musical \"Top Radio\".\nEnte 2013 y 2015 dirix\u00f3 y present\u00f3 en Europa FM el programa \"Ponte a prueba\".\nEn 2015 tuvo que retirase de los medios de comunicaci\u00f3n por una enfermed\u00e1 desmielinizante que-y afecta al sistema nerviosu y nun-y dexa comunicase con normalid\u00e1."}
{"id": "14409", "revid": "116", "url": "https://ast.wikipedia.org/wiki?curid=14409", "title": "Oriol S\u00e0bat", "text": "Oriol S\u00e0bat ta llicenci\u00e1u en Comunicaci\u00f3n Audiovisual pola Universid\u00e1 Ram\u00f3n Llull, llocutor y presentador de radio y televisi\u00f3n, actualmente en \"Ponte a prueba\" de llunes a vienres de 23.00 a 01.00h n' Europa FM."}
{"id": "14410", "revid": "735", "url": "https://ast.wikipedia.org/wiki?curid=14410", "title": "Gante", "text": "Gante (en neerland\u00e9s, \"Gent\", en franc\u00e9s, \"Gand\") ye la capital de Flandes Oriental, B\u00e9lxica.\nEsta rex\u00f3n tuvo habitada en tiempos de los celtes. Etimol\u00f3xicamente, el nome Gante vien de la pallabra celta ganda, que fai referencia a la converxencia, por exemplu, de los dos r\u00edos ente los qu'esta ciud\u00e1 s'asitia. Ta allugada na confluyencia de los r\u00edos Leie y Escalda.\nNel sieglu XVI foi dempu\u00e9s de Par\u00eds la ciud\u00e1 medieval m\u00e1s grande d'Europa al norte de Los Alpes. Na historia yera una ciud\u00e1 de rebeli\u00f3n escontra los impuestos altos y batalles por los derechos civiles. Angua\u00f1o ye la ciud\u00e1 flamenca con mayor n\u00famberu d'edificios hist\u00f3ricos."}
{"id": "14412", "revid": "37624", "url": "https://ast.wikipedia.org/wiki?curid=14412", "title": "Santiagu (parroquia)", "text": "Santiagu ye una parroquia del conceyu de Vald\u00e9s, puesta baxu l'alvocaci\u00f3n de Santiagu Ap\u00f3stol.\nLa ilesia parroquial ta situada nel pueblu de Santi\u00e1u d'Arriba, a unos 3\u00a0km de \u1e36\u1e37uarca.\nTien una superficie de 17,01\u00a0km\u00b2, y una poblaci\u00f3n de 1336 habitantes."}
{"id": "14413", "revid": "37624", "url": "https://ast.wikipedia.org/wiki?curid=14413", "title": "El Va\u1e37\u1e37\u00edn (Vald\u00e9s)", "text": "El Va\u1e37\u1e37\u00edn ye un llugar de la parroquia de Santiagu, nel conceyu asturianu de Vald\u00e9s. Ta a una distancia de \u1e36\u1e37uarca d'unos 8km.\nEl pueblu ta divid\u00edu en 4 barrios: La Bra\u00f1a d'Arriba, La Bra\u00f1a de Baxu, Las Parandinas y El Soir\u00f3n. Tien una poblaci\u00f3n de .\nDende la capiya, ya en xeneral dende tol pueblu, puen vese unes vistes perguapes de toa la rasa costera asturiana, incluso fasta'l Cabu Pe\u00f1es.\nNel medio'l pueblu ta la capiya, onde s'entama la fiesta La Milagrosa, que suel ser el domingu caberu de xunetu o'l primeru d'agostu."}
{"id": "14414", "revid": "43102", "url": "https://ast.wikipedia.org/wiki?curid=14414", "title": "Esther Prieto", "text": "Esther Prieto ye una escritora asturiana llicenciada en filolox\u00eda hisp\u00e1nica pola Universid\u00e1 d'Uvi\u00e9u.\nBiograf\u00eda.\nLa so primera obra escrita en llingua asturiana foi una narraci\u00f3n infantil escrita en collaboraci\u00f3n con Eva Garc\u00eda V\u00e1zquez, \"El curiador d'estrelles\" (1987). Ye responsable de la edici\u00f3n lliteraria de la obra de dos autores de posguerra, Llorienzu Novo Mier (1991) y Cuno Corquera (1993). \nTami\u00e9n foi fundadora y codireutora, con Xuan Bello, de la revista \"Zimbru\". Como autora de poes\u00eda diose a conocer en 1992 con \"Ed\u00e1 de la memoria\". En 1998 gan\u00f3'l Premiu Teodoro Cuesta de Poes\u00eda cola obra \"La mala suerte\", conxuntu de poemes intensos y breves onde l'autora s'interroga sobre la muerte y fala de la vida.\nLa so obra aparez en delles antolox\u00edes po\u00e9tiques y tien dos rellatos nel llibru Muyeres que cuenten.\nConocida principalmente como poeta, en 2001 gan\u00f3'l Premiu Xosefa Xovellanos de Novela cola obra \"G\u00fcelu Ismail\", onde narra la vida del pueblu palest\u00edn na primer centuria del sieglu XX. Asina, convirti\u00f3se na primer muyer en ganar esti prestoxosu premiu, con una novela que tami\u00e9n foi la primera escrita por una muyer n'asturianu en cien a\u00f1os -l'anterior ye Viaxe del t\u00edu Pacho el Sordu a Uviedo, d'Enriqueta Gonz\u00e1lez Rub\u00edn- y la primer novela n'asturianu del Surdimientu escrita por una muyer.\nNa actualid\u00e1 trabaya na editorial Ediciones Trabe, empresa que nel 2012 compr\u00f3 xunto a Samuel Castro, tami\u00e9n trabayador de la mesma."}
{"id": "14415", "revid": "37624", "url": "https://ast.wikipedia.org/wiki?curid=14415", "title": "Premiu Teodoro Cuesta de Poes\u00eda", "text": "El Premiu \"Teodoro Cuesta\" de Poes\u00eda cre\u00f3se en 1991, dientro de les actividaes de la Casa de Cultura \"Teodoro Cuesta\" de Mieres, convirti\u00e9ndose en pocos a\u00f1os nel m\u00e1s prestixosu de cu\u00e1ntos se celebren n'Asturies en poes\u00eda.\nEl Premiu lleva'l nome n'honor del que fuera'l m\u00e1s grande poeta de la so \u00e9poca, Teodoro Cuesta, natural de la villa de Mieres, na que naciera'l 9 de payares de 1829, morriendo na d'Uvi\u00e9u, el d\u00eda primeru de febreru de 1895.\nLa so dotaci\u00f3n actual ye de 4000 \u20ac, resultando de la collaboraci\u00f3n ente la Oficina de Pol\u00edtica Lling\u00fc\u00edstica del Princip\u00e1u d'Asturies y el Serviciu de Normalizaci\u00f3n Lling\u00fc\u00edstica del Conceyu de Mieres.\nLlista de ganadores.\nNos a\u00f1os primeros del concursu, esist\u00eda nam\u00e1i un ganador y dellos finalistes. Dende l'a\u00f1u 2011, consiste nun primer y segundu premiu:\nTolos poemarios tan publicaos, sacante'l correspondiente al a\u00f1u 1994, que s'incluy\u00f3 a\u00f1os m\u00e1s tarde nuna antolox\u00eda de la escritora, y la obra de Pablo Tex\u00f3n que gan\u00f3'l premiu en 2006."}
{"id": "14416", "revid": "116", "url": "https://ast.wikipedia.org/wiki?curid=14416", "title": "Akiba-kei", "text": "Akiba-kei o Akiba-chan ye una espresi\u00f3n dialeutal del xapon\u00e9s asemey\u00e1u en conceutu a otaku pero ensin les connotaciones negatives (los aficionaos occidentales del manga y l'anime tomaron el t\u00e9rminu \"otaku\" como neutral; en Xap\u00f3n, d'otra miente, la pallabra ye estrictamente discriminatoria -asemeyada al t\u00e9rminu \"friki\" pero m\u00e1s fuerte-). Akiba-kei refierse a xente venceyada a la subcultura \"otaku\" pero poseye un sent\u00edu m\u00e1s bien elitista pa dellos \"otaku\"; pue tener un paralelu a la espresi\u00f3n inglesa \"geek chic\".\n\"Akiba-kei\" significa lliteralmente \"Estilu Akihabara\", refiri\u00e9ndose a un distritu de la ciud\u00e1 de Tokiu u s'asitien centros comerciales de productos electr\u00f3nicos, manga, mercanc\u00eda anime y otros productos dise\u00f1aos pal preste de los aficionaos \"otaku\".\nEsta espresi\u00f3n populariz\u00f3se gracies a la pel\u00edcula y serie de TV \"Densha-otoko\", emit\u00edes en 2005, qu'amuesa la \"cultura virtual\" de la socied\u00e1 xaponesa d'angua\u00f1o."}
{"id": "14417", "revid": "47185", "url": "https://ast.wikipedia.org/wiki?curid=14417", "title": "Otaku", "text": "Un otaku (\u304a\u305f\u304f) ye conoc\u00edu fuera de Xap\u00f3n como un fan\u00e1ticu con gustu abondo marc\u00e1u por anime o manga. Nel so pa\u00eds d'orixe, el signific\u00e1u ye m\u00e1s aver\u00e1u a la definici\u00f3n de friki, una persona que se repliega sobre s\u00ed mesma y vive \u00fanicamente pa una afici\u00f3n, como los ordenadores, una cantante, autom\u00f3viles o modelos a escala. Esti t\u00e9rminu xapon\u00e9s pas\u00f3 a Occidente col signific\u00e1u d'\"aficion\u00e1u al manga\". En Xap\u00f3n el t\u00e9rminu xeneralmente ye despeutivu, anque recientemente, de la mesma manera que geek, dellos xaponeses lu empleguen con arguyu. N'Occidente pue tener tantu connotaciones negatives como positives, dependiendo de la comunid\u00e1 n'onde s'utilice.\nLa pallabra otaku remanez del xapon\u00e9s \u304a (\"o\", una part\u00edcula honor\u00edfica) + \u5b85 (\"taku\", casa). Empleg\u00f3se nos a\u00f1os 1980 como un pronome de segunda persona ente los fot\u00f3grafos aficionaos, anque seg\u00fan el t\u00e9rmino se foi espardiendo pas\u00f3 a ser empleg\u00e1u por otros pa referise a los fot\u00f3grafos aficionaos. Como los fot\u00f3grafos yeren vistos como socialmente torpes, reclusivos y obsesionaos cola so afici\u00f3n, \"otaku\" foi adoutando eses connotaciones negatives y pas\u00f3 a referise a cualaquier aficion\u00e1u reclusivu ya obsesivu. En Xap\u00f3n y n'ocasiones n'occidente, l'estereotipu otaku suel ser asemey\u00e1u al friki, nerd o geek. Un estereotipu com\u00fan otaku ye'l del home xoven que vive en casa ensin trabayu y tien pocos contautos sociales fuera del so c\u00edrculu d'amigos otaku. Angua\u00f1o, pa destremar esti signific\u00e1u modernu del anterior, tola pallabra s'escribe n'hiragana (\u304a\u305f\u304f) o katakana (\u30aa\u30bf\u30af)."}
{"id": "14418", "revid": "43102", "url": "https://ast.wikipedia.org/wiki?curid=14418", "title": "Videoxuegu", "text": "Un videoxuegu ye un programa inform\u00e1ticu, cre\u00e1u espresamente pa divertir, bas\u00e1u na interaici\u00f3n ente una persona y un aparatu lletr\u00f3nicu onde s'executa'l videoxuegu. Estos recreen entornos virtuales nos cualos el xugador pue remanar a un personaxe o cualaquier otru elementu d'esi entornu, p'algamar \u00fan o varios oxetivos per aciu d'unes regles afitaes.\nHistoria de los videoxuegos.\nIdentif\u00edquense cinco etapes na historia de los videoxuegos"}
{"id": "14420", "revid": "37624", "url": "https://ast.wikipedia.org/wiki?curid=14420", "title": "Seinen manga", "text": "Seinen (\u9752\u5e74) ye una subcategor\u00eda del anime o manga. El so env\u00eds ye atrayer a una audiencia masculina de 18 o m\u00e1s a\u00f1os d'ed\u00e1, anque esto pue variar.\nDelles vegaes clasif\u00edcase como sh\u014djo o sh\u014dnen, anque esti tien una bayura m\u00e1s amplia en cuantes a estilos art\u00edsticos, con trames m\u00e1s adultes que van dende lo vanguardista hasta lo pornogr\u00e1ficu. Dellos temes veceros nes trames son el sexu, la violencia y la pol\u00edtica. L'equivalente femen\u00edn al seinen ye'l josei manga. \nUna forma com\u00fan d'identificar a un manga como seinen ye observando si esti tien furigana sobre'l testu orixinal kanji. La carencia de furigana pue indicar que'l testu ta empobin\u00e1u a una audiencia adulta. Otru indicador importante, ye'l nome de la revista onde s'espubliza'l manga o l'audiencia a la que va empobinada esa revista. Davezu les revistes antol\u00f3xiques de manga seinen en Xap\u00f3n, incluyen les pallabres, \"young\", \"seinen\" o cualaquier otru t\u00e9rminu que fai referencia al p\u00fablicu al que va empobinada. Delles espublizaciones seinen importantes son Ultra Jump, Afternoon, Young Jump, Young Animal y Big Comic."}
{"id": "14421", "revid": "35", "url": "https://ast.wikipedia.org/wiki?curid=14421", "title": "Anime", "text": "El t\u00e9rminu anime refierse a la animaci\u00f3n xaponesa, especialmente a l'animaci\u00f3n de dibuxos.\nEtimol\u00f3xicamente s'alderica si ye una abreviaci\u00f3n de la trescripci\u00f3n xaponesa de la pallabra inglesa \"animation\" (acurtiada como asocede con munches pallabres foriates). O si, como se\u00f1alen los entend\u00edos, l'orixe tar\u00eda nel vocablu franc\u00e9s \"anim\u00e9\", (anim\u00e1u). \nD'una o otra forma la pallabra llatina anima quier dicir \"\u00e1nima\", \"alma\", y remanez en pallabres como \"animismu\" y \"animaci\u00f3n\", toes elles venceyaes cola idea de movimientu o vida de coses qu'orixinalmente nun la tienen.\nInternacionalmente, l'anime llev\u00f3 una vez el nome popular \"Japanimation\", pero esti t\u00e9rminu cay\u00f3 en desavezu. Los fans pronunciaben la pallabra preferiblemente como abreviaci\u00f3n de la fras \"Japan Animation\". Vio'l so mayor usu demientres los a\u00f1os 1970 y 1980, que xeneralmente comprende la primera y segunda folada d'anime fandom. El t\u00e9rminu sobrevivi\u00f3 al menos hasta entamos de los 1990, pero paeci\u00f3 desapaecer xusto enantes del resurdir del anime a metanes de los 1990. En xeneral, el t\u00e9rminu \"Japanimation\" agora nam\u00e1i apaez en contestos nost\u00e1lxicos (anque'l propiu anime revivi\u00f3'l nome de nuevo hai poco).\nLos dobladores d'anime lleven davezu'l nomatu xapon\u00e9s equivalente: \"seiyuu\"."}
{"id": "14423", "revid": "28171", "url": "https://ast.wikipedia.org/wiki?curid=14423", "title": "Josei manga", "text": "Josei (\u5973\u6027) (lliteralmente \"muyer\", tami\u00e9n conoc\u00edu como red\u012bsu (\u30ec\u30c7\u30a3\u30fc\u30b9) o redikomi (\u30ec\u30c7\u30a3\u30b3\u30df), lliteralmente \"c\u00f3mics pa dames\") ye un x\u00e9neru de manga y anime cre\u00e1u principalmente pa les muyeres, pa una audencia de x\u00f3venes y adultes. L'equivalente mascul\u00edn d'esti x\u00e9neru ye'l seinen. En xapon\u00e9s, la pallabra \"josei\" significa nam\u00e1i \"femen\u00edn\" y nun ye indicativu de sexualid\u00e1.\nLes hestories falen d'esperiencies diaries que les muyeres viven en Xap\u00f3n. Delles cubren temes de muyeres de preparatoria y universid\u00e1, otres cubren les vides de muyeres adultes. Esti estilu tiende a ser m\u00e1s restrinx\u00edu, siendo la versi\u00f3n m\u00e1s realista del sh\u014djo.\nN'adici\u00f3n, al aviesu del sh\u014djo, el josei pue tener un romance real\u00edsticu (n'oposici\u00f3n al conoc\u00edu romance idealiz\u00e1u del sh\u014djo)."}
{"id": "14424", "revid": "29", "url": "https://ast.wikipedia.org/wiki?curid=14424", "title": "Frederi Mistral", "text": ""}
{"id": "14425", "revid": "29", "url": "https://ast.wikipedia.org/wiki?curid=14425", "title": "Fr\u00e9d\u00e9ric Mistral", "text": ""}
{"id": "14427", "revid": "43102", "url": "https://ast.wikipedia.org/wiki?curid=14427", "title": "Felibritge", "text": "El Felibritge (\"Felibrige\" seg\u00fan les sos normes ortogr\u00e1fiques) ye una asociaci\u00f3n fundada por Frederic Mistral y otros escritores provenzales a mediaos del sieglu XIX col env\u00eds de preservar y difundir la llingua y la cultura de les rexones de llingua occitana. \nAparte de los escritores provenzales que tuvieron nel orixe del movimientu, como Jos\u00e8p Romanilha y Teod\u00f2r Auban\u00e8u, formaron parte del Felibritge autores d'otres rexones como Miqu\u00e8u Camelat (Gascu\u00f1a) Simin Palay (B\u00e9arn), Justin Besson (Rouergue) o Ars\u00e8ni Vermenosa (Auvernia).\nL'actual \"capolier\" (\"cabezaleru\") del Felibritge ye P\u00e8ire Fabre.\nOrixe del nome.\nLa pallabra \"Felibrige\" ye un neoloxismu cre\u00e1u a partir de \"Felibre\", que designa a los sos miembros. Mistral atrib\u00fai-yos a esti t\u00e9rminu y el so femen\u00edn \"felibresso\" (\"felibressa\" seg\u00fan la norma ortogr\u00e1fica cl\u00e1sica) el signific\u00e1u de \"Sabios\" . El so emplegu ta carg\u00e1u de connotaciones m\u00edstiques y evoca per otra parte la pallabra occitana \"libre\", que se pue traducir a la vez por \"llibru\" y \"llibre\".\nDellos autores propunxeron como etimolox\u00edes posibles l'espa\u00f1ol \"feligr\u00e9s\", o'l llat\u00edn \"fellebris\" (\"ne\u00f1\u00edn de pechu\"). Seg\u00fan estes interpretaciones, el llabor de los poetes, alimentaos pola lleche de les muses, garra una dimensi\u00f3n relixosa.\nSicas\u00ed, la interpretaci\u00f3n m\u00e1s probable ye que'l t\u00e9rm\u00ednu venga d'un error d'interpretaci\u00f3n nun versu d'un cantar popular, \"Lis revelacions de sant Ant\u00f2ni\", qu'evoca los siete dolores de la Virxe Mar\u00eda. El tercer d'ellos foi'l de perder a so f\u00edu que s'alcontraba nel templu \"em\u00e9 li Sefer , libre de la lei\" (\"colos Sefer, llibros de la llei\"). El desconocimientu de la pallabra \"sefer\" (\"rollu que conti\u00e9n los llibros sagraos\" n'hebr\u00e9u) y la tresmisi\u00f3n oral d'esti c\u00e1nticu llev\u00f3 a que s'entendiere como \"em\u00e9 li s\u00e8t felibre de la l\u00e8i\", otorgando-y a la secuencia \"felibre\" el signific\u00e1u de \"sabiu\" o \"int\u00e9rprete de los testos sagraos\".\nOrganizaci\u00f3n.\nLos primeros estatutos del Felibritge, fueron redactaos por Frederic Mistral en 1862. A lo llargo de la historia, estos estatutos conocieron varies modificaciones, principalmente en 1876, 1905 y 1911, siendo la \u00faltima la de 1997.\nSeg\u00fan los estatutos de 1876, deb\u00edos a Mistral, al bar\u00f3n Charles de Tourtoulon y al marqu\u00e9s de Villeneuve-Esclapon, los miembros de l'asociaci\u00f3n, conoc\u00edos como \"felibres\", div\u00eddense en \"mantenaires\" y \"majoraus\" (\"majouraus\" seg\u00fan la norma ortogr\u00e1fica mistraliana). Los primeros son los simples miembros interesaos pola defensa de la llingua occitana, mientres que los segundos reciben el reconocimientu polos sos m\u00e9ritos lliterarios. \nEl Felibritge ta presid\u00edu por un \"capolier\" (\"capouli\u00e8\" seg\u00fan la norma ortogr\u00e1fica mistraliana). Ta asist\u00edu por una asamblea, el \"Consist\u00f2ri\" (\"Counsistori\" ) formada por 50 \"majoraus\", nomaos con car\u00e1cter vitaliciu.\nLos felibres ax\u00fantense en \"Mantenen\u00e7as\" (\"Manten\u00e8n\u00e7o\") que correspuenden a los diferentes dialeutos occitanos. Cada \"Mantenen\u00e7a\" ta formada por varies \"Esc\u00f2las\" (\"Escolo\"). Asina, a finales del sieglu XIX, formaben parte de la \"Mantenen\u00e7a\" de Provenza les seiciones que vienen darr\u00e9u: \"Lou Flourege\" (Avignon), \"Escolo dis Aup\" (Forcalquier), \"Escolo de la mar\" (Marsella), \"Escolo de Lar\" (Aix-en-Provence), \"Escolo doufinalo\" (Valence), \"Escolo de Belanda\" (Niza), \"Escolo de la Mountagno\" (Gap), \"Escolo de Lerin\" (Cannes), \"Escolo de la Sedo\" (Lyon), \"Escolo dou Lioun\" (Arles), \"Escolo de Tamaris\" (Toulon), \"Escolo dou Ventor\" (Carpentras)."}
{"id": "14428", "revid": "29", "url": "https://ast.wikipedia.org/wiki?curid=14428", "title": "Felibrige", "text": ""}
{"id": "14429", "revid": "28171", "url": "https://ast.wikipedia.org/wiki?curid=14429", "title": "Manga alternativu", "text": "El manga alternativu son les historietes xaponeses espublizaes fuera del merc\u00e1u m\u00e1s comercial de manga, o tami\u00e9n el manga que tien estilos, temes o narrativa estremaes a la que davezu s'empleguen nes revistes antol\u00f3xiques de manga m\u00e1s populares."}
{"id": "14430", "revid": "43102", "url": "https://ast.wikipedia.org/wiki?curid=14430", "title": "Gekiga", "text": "Gekiga (\u5287\u753b) ye'l vierbu xapon\u00e9s pa \"imaxe dram\u00e1tica\". El t\u00e9rminu foi cre\u00e1u por Yoshihiro Tatsumi y adout\u00e1u darr\u00e9u por munchos otros mangakes serios que nun quer\u00eden que'l so trabayu fuere conoc\u00edu como manga \u00f3 \"escarabayos\". Ye comparatible con Will Eisner quien entam\u00f3 a nomar a les sos historietes \"Noveles gr\u00e1fiques\" en contraste a los \"llibros d'historietes o \"comic books\"\" pola mesma raz\u00f3n."}
{"id": "14431", "revid": "379", "url": "https://ast.wikipedia.org/wiki?curid=14431", "title": "La nouvelle manga", "text": "La Nouvelle Manga ye un movimientu art\u00edsticu que combina les historietes Franco-Belxicanes col manga xapon\u00e9s."}
{"id": "14432", "revid": "379", "url": "https://ast.wikipedia.org/wiki?curid=14432", "title": "Amerimanga", "text": "Amerimanga, (tami\u00e9n \"Ameri-manga\" o \"AmeriManga,\") ye una historieta influyenciada pol manga y anime xapon\u00e9s, cre\u00e1u mayormente por artistes de los Estaos Xun\u00edos, canadianos, europeos o asi\u00e1ticos fuera del tri\u00e1ngulu China-Xap\u00f3n-Corea, particularmente Xap\u00f3n."}
{"id": "14433", "revid": "116", "url": "https://ast.wikipedia.org/wiki?curid=14433", "title": "Manga de compa\u00f1eros de batalla", "text": "Esti tipu de \"manga\" ye bastante abegosu d'algamalu, la mayor\u00eda del manga d'esti tipu yera p'animar a los soldaos que s'enlistaben nel ex\u00e9rcitu xapon\u00e9s demientres la Segunda guerra mundial, anque nam\u00e1i yeren cartelos de propaganda. \nAgora'l manga que m\u00e1s s'avera a esti x\u00e9neru ye'l Saikano: Love Story Killed."}
{"id": "14434", "revid": "43102", "url": "https://ast.wikipedia.org/wiki?curid=14434", "title": "Harem manga", "text": "La comedia harem, tami\u00e9n conocida como harem anime o harem manga dependiendo del mediu del que se fale, ye un t\u00e9rminu empleg\u00e1u nel anime y manga pa referise a les hestories n'onde un personaxe mascul\u00edn ta arodi\u00e1u y davezu viviendo con varios personaxes femeninos. En munches ocasiones esti tipu de series son adautaciones de xuegos de simulaci\u00f3n de cites o dise\u00f1aos p'atrayer audiencies asemeyeaes, n'especial espublizaciones seinen. El t\u00e9rminu foi cre\u00e1u por fan\u00e1ticos occidentales a lo que se conoz usualmente como \"lovecomi\" (comedies rom\u00e1ntiques), sicas\u00ed la so implicaci\u00f3n b\u00e1sica ye conocida tami\u00e9n polos fan\u00e1ticos xaponeses.\nL'usu orixinal del t\u00e9rminu se creye qu'entam\u00f3 nos Estaos Xun\u00edos col \u00e9situ de \"Tenchi Muyo!\", y dende ent\u00f3s tevo en xeneral, connotaciones negatives o sat\u00edriques. Describe la situaci\u00f3n na qu'un protagonista mascul\u00edn de cualidaes 'xen\u00e9riques' convive con varies moces perguapes que nel trescursu de la hestoria amuesen varios graos d'afeutu pa con \u00e9l. El descontentu parte xeneralmente de varios fautores, como la cr\u00edtica referente a que los protagonistes masculinos son evidentes \"sustitutos d'audiencia\" (personaxes que nam\u00e1i esisten pa xustificar l'aici\u00f3n de los otros) y xeneralmente nun podr\u00eden atrayer neng\u00fan tipu d'atenci\u00f3n de les muyeres. En t\u00e9rminos xenerales, munchos fan\u00e1ticos creyen que la premisa de por s\u00ed ta demasiao usada y sal a rellucir cuando los escritores se queden ensin idees o temen amosar decisiones rom\u00e1ntiques que puean nun prestar a los fan\u00e1ticos."}
{"id": "14435", "revid": "37624", "url": "https://ast.wikipedia.org/wiki?curid=14435", "title": "Part\u00edu Carlista (1970)", "text": "El Part\u00edu Carlista (PC) ye un part\u00edu pol\u00edticu, qu'afirma caltener la continuid\u00e1 hest\u00f3rica de la organizaci\u00f3n pol\u00edtica del llexitimismu espa\u00f1ol dende 1833. Nos nomaos Congresos del Pueblu Carlista, desendolcaos n'Arbonne (Francia), ente los a\u00f1os 1970 y 1972, una parte del carlismu consolid\u00f3 un fondu procesu d'anovaci\u00f3n ideol\u00f3xica, pol\u00edtica ya organizativa. Concretamente nel congresu de 1971 foi abandonada la denominaci\u00f3n de \"Comuni\u00f3n Tradicionalista\" y camudada pola que consideraben orixinal de la organizaci\u00f3n: Part\u00edu Carlista. \nDende ent\u00f3s tien una llinia pol\u00edtica d'esquierda tresformadora, socialista autoxestionaria y con-federalista. Entama a\u00f1almente los actos de Montejurra. El Part\u00edu Carlista manti\u00e9n una cadarma federal cola posibilid\u00e1 de que se formen part\u00edos carlistes soberanos nes nacionalidaes, asociaos al Part\u00edu Carlista a nivel estatal, asina existe'l Part\u00edu Carlista de Euskal Herria, Part\u00edu Carlista de Catalu\u00f1a, etc. La moced\u00e1 de los distintos part\u00edos y agrupaciones carlistes x\u00fantase nes denomaes Xuvent\u00faes Carlistes.\nEl secretariu xeneral del part\u00edu ye Jes\u00fas Mar\u00eda Arag\u00f3n dende'l congresu federal de 2009. La so publicaci\u00f3n oficial ye la revista El Federal (dende 1999, enantes yera'l bolet\u00edn IM)."}
{"id": "14436", "revid": "37624", "url": "https://ast.wikipedia.org/wiki?curid=14436", "title": "El Federal", "text": "El Federal pue referise a:"}
{"id": "14437", "revid": "35", "url": "https://ast.wikipedia.org/wiki?curid=14437", "title": "Part\u00edu Carlista'l Reinu de Lli\u00f3n", "text": "El Part\u00edu Carlista'l Reinu de Lli\u00f3n foi un part\u00edu pol\u00edticu feder\u00e1u al Part\u00edu Carlista. Yera un part\u00edu que naguaba pol autogobiernu llion\u00e9s, la oficialid\u00e1 de l'astur-llion\u00e9s y, no tarr\u00e9n social, pol socialismu d'autoxesti\u00f3n.\nFoi un de los convocantes de la primera manifestaci\u00f3n pol autogobiernu llion\u00e9s el 18 de marzu de 1978.\n[] Nesa d\u00f3mina el so principal dirixente yera Javier Aguayo."}
{"id": "14438", "revid": "37624", "url": "https://ast.wikipedia.org/wiki?curid=14438", "title": "Part\u00edu Carlista d'Asturies", "text": "El Part\u00edu Carlista d'Asturies ye un part\u00edu pol\u00edticu feder\u00e1u al Part\u00edu Carlista. Ye un part\u00edu que nagua pola oficialid\u00e1 de l'asturianu y, nel tarr\u00e9n social, pol socialismu d'autoxesti\u00f3n.\nNesti part\u00edu militaron importantes escritores de la lliteratura asturiana como Xuan Mar\u00eda Acebal, Manuel Fern\u00e1ndez de Castro y Men\u00e9ndez Hevia, o Enrique Garc\u00eda Rendueles. Ente les sos principales figures pol\u00edtiques destaca la de Guillermo Estrada.\nNel a\u00f1u 2004 incorporase al Conceyu Abiertu pola Oficialid\u00e1."}
{"id": "14439", "revid": "37624", "url": "https://ast.wikipedia.org/wiki?curid=14439", "title": "Part\u00edu Carlista de Euskal Herria", "text": "El Part\u00edu Carlista d'Euskal Herria (n'euskera \"Euskalherriko Karlista Alderdia\") ye un part\u00edu pol\u00edticu feder\u00e1u al Part\u00edu Carlista. Ye un part\u00edu que nagua pol socialismu d'autoxesti\u00f3n.\nEnllaces esternos.\nWeb del Part\u00edu Carlista d'Euskal Herria"}
{"id": "14440", "revid": "28171", "url": "https://ast.wikipedia.org/wiki?curid=14440", "title": "Part\u00edu Carlista de Catalu\u00f1a", "text": "El Part\u00edu Carlista de Catalu\u00f1a (Partit Carl\u00ed de Catalunya en catal\u00e1n) ye un part\u00edu pol\u00edticu feder\u00e1u al Part\u00edu Carlista. Ye un part\u00edu que nagua pol socialismu d'autoxesti\u00f3n."}
{"id": "14442", "revid": "37624", "url": "https://ast.wikipedia.org/wiki?curid=14442", "title": "Democracia Nacional", "text": "Democracia Nacional (DN) ye un part\u00edu pol\u00edticu espa\u00f1ol de calter ultraderechista , autodefin\u00edu como social-patriota, esti part\u00edu pol\u00edticu nacionalista espa\u00f1ol ye miembru d' Euronat (plataforma agospiada pol ll\u00edder del Frente Nacional franc\u00e9s, Jean-Marie Le Pen). Nes eleiciones xenerales del 14 de marzu de 2004 DN algam\u00f3 15.180 votos (0,06%).\nL'orixe de Democracia Nacional ta en 1994, cuando Juntas Espa\u00f1olas, n'alianza con sectores del estintu Frente Nacional y dalgunos es miembros del C\u00edrculu Espa\u00f1ol d'Amigos d'Europa (CEDADE), Bases Aut\u00f3nomes (BBAA) y Vanguardia Nacional Revolucionaria (VNR), ente otros, crearon Alternativa Dem\u00f3crata Nacional (ADN) presentando a Juan Enrique Peligro Robledo a les eleiciones europees del 12 de xunu d'esi mesmu a\u00f1u y cuntando col sofitu de Le Pen, algamando 4.683 votos (0,03%).\nDN foi fundada sobre la base de ADN en 1995, teniendo al abog\u00e1u Juan Enrique Peligro Robledo como primer presidente.\nAngua\u00f1o llanza un mensaxe cr\u00edtico y populista con problemes sociales, con especial puxu escontra la inmigraci\u00f3n extraeuropea, la defensa de la unid\u00e1 d'Espa\u00f1a y dafechu a la escontra de los diferentes movimientos independentistes esistentes nel Est\u00e1u espa\u00f1ol.\nEl l\u00edder d'angua\u00f1o ye Manuel Canduela, qu'accedi\u00f3 a la direici\u00f3n de Democracia Nacional tres militar en delles organizaciones xuveniles, como'l grupu valencianu Aici\u00f3n Radical, desarticul\u00e1u por reiteraes agresiones, por posesi\u00f3n d' armes y pola muerte de Guillem Agull\u00f3 perpetrada por \u00fan de los sos simpatizantes , hasta llegar a les xuventues de Democracia Nacional (DNJ). A la so vegada foi vocalista y miembru fundador del grupo musical ultra Divisi\u00f3n 250."}
{"id": "14443", "revid": "116", "url": "https://ast.wikipedia.org/wiki?curid=14443", "title": "Enrique Garc\u00eda Palicio", "text": "Enrique Garc\u00eda Palicio , conoc\u00edu como L'Abog\u00e1u, ye un cantante de tonada.\nDiose a conocer nos estremaos concursos que s'entamaben na xeograf\u00eda asturiana, ganando en delles ocasiones, y siendo nunu d'estos onde la locutora Menchu \u00c1lvarez del Valle lu bautizar\u00eda col nomatu col que ye conoc\u00edu: \"L'Abog\u00e1u\".\nForm\u00f3 xunto col so hermanu Laudelino, \"El Tord\u00edn\" y \"El Farucu\", el cuartetu \"Los Cuatro Ases de Frieres\".\n\"L'Abog\u00e1u\" llev\u00f3 la m\u00fasica asturiana a dellos pa\u00edses d'Europa onde realiz\u00f3 diverses actuaciones pa los emigrantes asturianos. Igualmente particip\u00f3 nel a\u00f1u 1980, xunto con otru campe\u00f3n de la canci\u00f3n asturiana, Silvino Arg\u00fcelles, nel Festival Celta de Berl\u00edn.\nTien grabaes canciones tan reconoc\u00edes dientro de la musica asturiana como: \"A la salida del Sella\"; \"Les barandielles del puente\"; \"Xunce les vaques, Ramona\"; ..."}
{"id": "14444", "revid": "43102", "url": "https://ast.wikipedia.org/wiki?curid=14444", "title": "Batzarre", "text": "Batzarre (del eusquera, \"Xunta\" o \"Asamblea\") ye un part\u00edu pol\u00edticu de Navarra (Espa\u00f1a), que'l so orixe ta amest\u00e1u al de Zutik nel Pa\u00eds Vascu. Batzarre cre\u00f3se como candidatura eleutoral en 1987, arrexuntando a EMK y LKI, y puede considerase socesor de plataformes como la Uni\u00f3n Navarra d'Izquierdes, l'Asociaci\u00f3n Navarra de Conceyos d'Izquierdes, l'Asamblea Navarra d'Izquierdes y Auzolan.\nBatzarre constituy\u00f3se oficialmente como part\u00edu pol\u00edticu en marzu de 1991. La so presencia ye amenorgada, circunscrita fundamentalmente a les contornes de Pamplona y Tudela. Cuntaba en 2010 con 510 afiliaos, y foi miembru de la coalici\u00f3n Nafarroa Bai hasta que la abandon\u00f3 en 2011 pa formar con Izquierda Xunida de Navarra la coalici\u00f3n eleutoral Izquierda-Ezkerra.\nHistoria.\nBatzarre cre\u00f3se como candidatura eleutoral en 1987 arrexuntando a dos formaciones qu'hab\u00eden ven\u00edu estableciendo llazos conxuntos d'aici\u00f3n pol\u00edtica: Euskadiko Mugimendu Komunista (EMK) y Lliga Komunista Iraultzailea (LKI); primeramente federaes al Movimientu Comunista y a la Lliga Comunista Revolucionaria, respeutivamente. Estes organizaciones \u2014que proven\u00eden de dixebres obreristes\u00bb d'ETA: EMK d'ETA Berri y LKI d'ETA-VI\u2014 y\u00e1 intentaren converxer enantes, xunto con LAIA y Nueva Izquierda (dixebra d'EE), en Auzolan, coalici\u00f3n que nun espollet\u00f3. Batzarre sofit\u00f3 a Herri Batasuna en diverses ocasiones (nes eleiciones xenerales de 1989 y nes europees de 1987 y 1989) anque marcando les sos diferencies.\nEn marzu de 1991 constituyir nun part\u00edu pol\u00edticu d'\u00e1mbitu navarru de forma paralela al procesu que dio llugar a Zutik nel Pa\u00eds Vascu y a Izquierda Alternativa nel restu d'Espa\u00f1a. En 1998 foi unu de los firmantes del Pactu d'Estella, arriendes de lo cual integr\u00f3se, xunto con otres organizaciones de la izquierda \"abertzale\" na plataforma eleutoral Euskal Herritarrok (EH) al travi\u00e9s del coleutivu \"Arragoa\". Nel 2000, tres la rotura de la tregua, Batzarre abandon\u00f3 EH al negase la mayor\u00eda de la plataforma eleutoral a condergar el primer atent\u00e1u d'ETA, ensin participar nel procesu de refundaci\u00f3n que dar\u00eda llugar a Batasuna, calteniendo sicas\u00ed l'esca\u00f1u llogr\u00e1u nel Parllamentu de Navarra nes llistes d'EH.\nDende 2004 hasta 2011 form\u00f3 parte de la coalici\u00f3n Nafarroa Bai, qu'en 2007 convertir na segunda fuercia pol\u00edtico de la Comunid\u00e1 Foral, xunto colos part\u00edos nacionalistes vascos Aralar, Eusko Alkartasuna (EA) y Part\u00edu Nacionalista Vascu (PNV). En payares de 2010 el 75% de los afiliaos de Batzarre decidi\u00f3 \u00abnun aceptar la Nafarroa Bai alcordada por Aralar, EA y PNV pa les eleiciones de 2011\u00bb al entender que nesta formaci\u00f3n empezaba a primar el criteriu nacionalista percima de la ideolox\u00eda d'izquierdes. Por esti motivu, tami\u00e9n alcordaron avanzar escontra un alcuerdu con Izquierda Xunida de Navarra, formaci\u00f3n cola que finalmente Batzarre alleg\u00f3 en coalici\u00f3n a les eleiciones al Parllamentu de Navarra de 2011. Esta coalici\u00f3n, denomada Izquierda-Ezkerra, ser\u00eda reeditada de cara a les eleiciones xenerales d'esi mesmu a\u00f1u. Pa les eleiciones europees de 2014 anov\u00f3 la so coalici\u00f3n con Izquierda Xunida (IX), integr\u00e1ndose na candidatura de La Izquierda Plural. Nes eleiciones xenerales de 2016 aprob\u00f3 allegar na llista eleutoral de Xun\u00edos Podemos xunto con Podemos, IX y Equo.\nIdeolox\u00eda.\nBatzarre def\u00ednese como un part\u00edu vasquista y republicanu, cercanu al nacionalismu vascu, pero sosti\u00e9n diferencies sustanciales con esta ideolox\u00eda. Asina por casu, al igual que los part\u00edos nacionalistes vascos de Navarra, aspira a crear una comunid\u00e1 pol\u00edtica ente Navarra y la comunid\u00e1 aut\u00f3noma del Pa\u00eds Vascu y ye partidariu de protexer y promocionar la cultura ya identid\u00e1 vasca presente en Navarra, respetando la opci\u00f3n llibre de cada ciudadanu.\nSicas\u00ed, difier en dellos otros planteamientos al reconocer que'l pueblu vascu forma una comunid\u00e1 col restu de los pueblos d'Espa\u00f1a, frutu d'una serie d'acontecimientos hist\u00f3ricos considerando que dalgunos d'ellos fueron forzaos y violentos y nun cuntaron col consentimientu de los vascos. Por ello, Batzarre cunta que nun puede aplicase el derechu d'autodeterminaci\u00f3n unilateralmente ensin cuntar col restu de los pueblos del Est\u00e1u. Amosar en contra del Plan Ibarretxe.\nNel planu sindical los sos miembros simpatizan con ESK y Solidari. Antes de la creaci\u00f3n d'estos sindicatos, participaben en CCOO al travi\u00e9s de la corriente Izquierda Sindical.\nEvoluci\u00f3n eleutoral.\nTocantes a les eleiciones municipales, la \u00faltima vegada que se present\u00f3 en solitariu foi en 2003, cuando llogr\u00f3 8.449 votos (2,8%), y 15 conceyales. En 2007 llogr\u00f3 10 conceyales en candidatures de Nafarroa Bai y 4 en candidatures populares."}
{"id": "14445", "revid": "28171", "url": "https://ast.wikipedia.org/wiki?curid=14445", "title": "Liga Komunista Iraultzailea", "text": "LKI ye l'acr\u00f3nimu de Liga Komunista Iraultzailea (n'euskera, n'asturianu \"Lliga Comunista Revolucionaria\"). Yera un part\u00edu pol\u00edtico vasco surd\u00edu na d\u00e9cada de 1970 y que esapaeci\u00f3 (tres xunise a EMK) a entamos de de los a\u00f1os 90 del sieglu pas\u00e1u pa dar orixe a Zutik y Batzarre.\nEl part\u00edu yera d'ideolox\u00eda comunista y taba integr\u00e1u na Lliga Comunista Revolucionaria, de filiaci\u00f3n trotskista y hermana de la LCR francesa."}
{"id": "14446", "revid": "28171", "url": "https://ast.wikipedia.org/wiki?curid=14446", "title": "Llista d'asteroides (50001-51000)", "text": ""}
{"id": "14447", "revid": "37624", "url": "https://ast.wikipedia.org/wiki?curid=14447", "title": "Zutik", "text": "Zutik (n'euskera \"\u00a1En Pie!\") ye un part\u00edu pol\u00edticu qu'act\u00faa na comunid\u00e1 autonoma del Pa\u00eds Vascu col nome de Zutik y en Navarra cola marca Batzarre. Def\u00ednese como part\u00edu pol\u00edticu vascu, d'izquierda radical y revolucionariu. Diz atropar a nacionalistes y non nacionalistes d'izquierda. Surdi\u00f3 por fusi\u00f3n de dos grupos: Euskadiko Mugimendu Komunista (EMK, \"Movimientu Comunista d'Euskadi\") y Liga Komunista Iraultzailea (LKI, \"Liga Comunista Revolucionaria\") que proven\u00eden d'escisiones d'ETA, tomando'l nome d'ETA Berri y ETA VI respeutivamente.\nEn delles eleiciones, pidi\u00f3'l votu pa Herri Batasuna. Demientres el procesu de refundaci\u00f3n de Batasuna no coincidieron cola corriente mayoritaria. Nes eleiciones xenerales del 2004 present\u00f3se en coalici\u00f3n con Aralar. Nes siguientes eleiciones nun se present\u00f3."}
{"id": "14448", "revid": "28171", "url": "https://ast.wikipedia.org/wiki?curid=14448", "title": "Llista d'asteroides/50001\u201350100", "text": ""}
{"id": "14449", "revid": "37624", "url": "https://ast.wikipedia.org/wiki?curid=14449", "title": "Independentismu", "text": "Na pol\u00edtica, l'independentismu ye la opci\u00f3n pol\u00edtica que defende la creaci\u00f3n d'\u00fan est\u00e1u llibre de magar una nacionalid\u00e1 o una naci\u00f3n ensin est\u00e1u. \nLa ONX reconoz el drechu a independizase per aciu del drechu d'autodeterm\u00edn. Seg\u00fan delles interpretaciones, nam\u00e1i los pueblos internacionalmente consideraos como colonizaos se puen acoyer a elli. Na pr\u00e1utica, sicas\u00ed, nel sieglu XX una bayura de naciones europees algamaron la independencia ensin alcontrase nesta situaci\u00f3n, como ye'l casu de Noruega, les rep\u00fabliques baltiques d'Estonia, Letonia y Lituania o Eslovaquia, ente otres. \nNa historia moderna, l'independentismu ye'l mou mayoritariu de formaci\u00f3n d'estaos nuevos y la causa pola cual nel sieglu XX el n\u00famberu d'estaos soberanos nun apara\u00f3 de medrar."}
{"id": "14450", "revid": "28171", "url": "https://ast.wikipedia.org/wiki?curid=14450", "title": "Llista d'asteroides/50101\u201350200", "text": ""}
{"id": "14452", "revid": "28171", "url": "https://ast.wikipedia.org/wiki?curid=14452", "title": "Llista d'asteroides/50201\u201350300", "text": ""}
{"id": "14453", "revid": "28171", "url": "https://ast.wikipedia.org/wiki?curid=14453", "title": "Llista d'asteroides/50301\u201350400", "text": ""}
{"id": "14454", "revid": "28171", "url": "https://ast.wikipedia.org/wiki?curid=14454", "title": "Llista d'asteroides/50401\u201350500", "text": ""}
{"id": "14455", "revid": "43102", "url": "https://ast.wikipedia.org/wiki?curid=14455", "title": "Herri Batasuna", "text": "Herri Batasuna (HB) (\"Unid\u00e1 Popular\", n'euskera) foi una coalici\u00f3n pol\u00edtica vasca, que se defin\u00eda como d'izquierda \"abertzale\" (\"amante de la patria\" o \"partidariu de la patria\", n'euskera) y buscaba la independencia y el socialismu pa Euskal Herria. Esapaeci\u00f3 al refundase como Batasuna, part\u00edu al que pasaron la mayor\u00eda de los sos miembros.\nHistoria.\nN'agostu de 1977 constituy\u00f3se la Mesa d'Alsasua, a iniciativa del veteranu nacionalista Telesforo de Monz\u00f3n, cola fin d'organizar a dellos grupos alredor a l'alternativa KAS. Como consecuencia d'estos conceyos, Herri Batasuna foi fundada en 1978 n'Alsasua (Navarra) como coalici\u00f3n de: \nDientro del mesmu movimientu asitiabense Xestores Pro Amnist\u00eda, el sindicatu LAB, les mocedaes Jarrai y otros grupos. \nNes primeres eleiciones xenerales de marzu de 1979, la coalici\u00f3n algam\u00f3 170.000 votos, y un 13% de los emit\u00edos nel Pa\u00eds Vascu.\nEl 20 de payares de 1984 Santiago Brouard (el ll\u00edder de HASI cuando se fund\u00f3 la coalici\u00f3n) foi asesin\u00e1u por dos miembros de los GAL (Grupos Antiterroristes de Lliberaci\u00f3n) na so cl\u00ednica de Bilbao.\nEn 1997, el xuez Baltasar Garz\u00f3n de l'Audiencia Nacional espa\u00f1ola orden\u00f3 la detenci\u00f3n los 23 miembros de la Mesa Nacional por collaboraci\u00f3n con banda armada, tres l'intentu de difusi\u00f3n por parte de la coalici\u00f3n d'un videu fecho por Euskadi Ta Askatasuna como cu\u00f1a eleutoral na propaganda eleutoral televisiva de baldre. As\u00ed, se form\u00f3 una nueva Mesa Nacional, cambiando tolos sos miembros. La sentencia ser\u00eda anulada posteriormente pol Tribunal Constitucional.\nEsta situaci\u00f3n, xunida al posterior cierre por orde xudicial del diariu Egin (de la mesma tendencia ideol\u00f3xica) coloc\u00f3 a Herri Batasuna al borde de la illegalizaci\u00f3n. Mientres la tregua d'ETA en 1998, Herri Batasuna decide non participar nes eleiciones auton\u00f3miques vasques, apaeciendo como sustituta la plataforma eleutoral Euskal Herritarrok, que recoy\u00eda tanto a los miembros de la coalici\u00f3n como a otros grupos menores. Alg\u00fan tiempu dempu\u00e9s, Herri Batasuna refundase en Batasuna, part\u00edu que foi illegaliz\u00e1u como consecuencia de la nueva llei de part\u00edos aprobada nel \u00faltimu mandatu de Jos\u00e9 Mar\u00eda Aznar como Presidente del Reinu d'Espa\u00f1a."}
{"id": "14456", "revid": "28171", "url": "https://ast.wikipedia.org/wiki?curid=14456", "title": "Llista d'asteroides/50501\u201350600", "text": ""}
{"id": "14457", "revid": "28171", "url": "https://ast.wikipedia.org/wiki?curid=14457", "title": "Llista d'asteroides/50601\u201350700", "text": ""}
{"id": "14458", "revid": "28171", "url": "https://ast.wikipedia.org/wiki?curid=14458", "title": "Llista d'asteroides/50701\u201350800", "text": ""}
{"id": "14459", "revid": "28171", "url": "https://ast.wikipedia.org/wiki?curid=14459", "title": "Llista d'asteroides/50801\u201350900", "text": ""}
{"id": "14460", "revid": "379", "url": "https://ast.wikipedia.org/wiki?curid=14460", "title": "Colonialismu", "text": "El colonialismu (de \"colonia\" y esti del llat\u00edn: \"colonus, -i\", \"llabrador\") ye la influyencia o la dominaci\u00f3n d'un pa\u00eds por otru m\u00e1s poderosu d'una mena violenta, al travi\u00e9s d'una invasi\u00f3n militar, o sutil, ensin qu'intervenga la fuercia. Esta dominaci\u00f3n pue ser pol\u00edtica, militar, informativa, cultural o econ\u00f3mica. \nDellos estudiosos y seutores sociales y pol\u00edticos, utilicen el t\u00e9rminu neocolonialismu pa facer referencia a una dominaci\u00f3n de tipu econ\u00f3micu, y hasta pol\u00edticu, sobre un est\u00e1u xur\u00eddicamente independiente. En sent\u00edu asemey\u00e1u s'utilicen los t\u00e9rminos imperialismu y nuevu imperialismu. \nLa importancia de la d\u00f3mina colonial y la so historiograf\u00eda tien un gran desendolque dientro de les disciplines hist\u00f3riques, y v\u00e9se encontada nos caberos a\u00f1os per aciu de la necesid\u00e1 de caltriar meyor los procesos globales."}
{"id": "14461", "revid": "28171", "url": "https://ast.wikipedia.org/wiki?curid=14461", "title": "Llista d'asteroides/50901\u201351000", "text": ""}
{"id": "14463", "revid": "43102", "url": "https://ast.wikipedia.org/wiki?curid=14463", "title": "Antimilitarismu", "text": "L'antimilitarismu ye la ideolox\u00eda que s'op\u00f3n a toa forma de fuercies armaes y otres formes d'exerciciu de violencia por parte l'est\u00e1u, consider\u00e1ndoles como instrumentos d'opresi\u00f3n, y principalmente escontra l'ex\u00e9rcitu, al tar a la escontra de la xenofobia, sexismu, homofobia, xerarquizaci\u00f3n y sumisi\u00f3n qu'argumenten alcontrar ell\u00ed, pretendiendo camudar lo que consideren sistemes de dominaci\u00f3n, opresi\u00f3n y dependencia con cadarmes sofitaes na participaci\u00f3n horizontal, sofitu mutuu y di\u00e1logu ente les persones y sociedaes, considerando que d'otru mou ye imposible algamar una paz duradera.\nYe una ideolox\u00eda qu'en munchos aspeutos comparte opiniones col anarquismu, y n'especial col anarcopacifismu, anque non necesariamente un antimilitarista ha ser anarquista.\nEstremancia ente Pacifismu y Antimilitarismu.\nEl pacifismu ta hist\u00f3ricamente vencey\u00e1u a la f\u00e9 n'idegues trescendentes, como Dios o la humanid\u00e1, a estremancia del antimilitarismu, mayoritariamente at\u00e9u, que parte d'un anal\u00eds y critica a les fuercies armaes como instituci\u00f3n del est\u00e1u usada pa reprimir, y llegando a criticar el conceutu de patria y naci\u00f3n, al considerar que son elementos que segreguen al home en fonci\u00f3n de llendes pol\u00edtiques.\nSi bien munchos antimilitaristes son non-violentos, esisten antimilitaristes que nam\u00e1i refuguen la violencia institucionalizada, anque non refuguen l'autodefensa, ya inclusive non refuguen exercer violencia escontra l'est\u00e1u con fines revolucionarios."}
{"id": "14464", "revid": "37624", "url": "https://ast.wikipedia.org/wiki?curid=14464", "title": "Mah\u014d Sh\u014djo", "text": "Magical Girl (conoc\u00edu tami\u00e9n como Mah\u014d sh\u014djo) ye un x\u00e9neru d'anime y manga que tien como tema cimeru ne\u00f1es o moces que tienen dalg\u00fan oxetu m\u00e1xicu o dalg\u00fan poder especial; davezu son acompa\u00f1aes por peque\u00f1es mascotes falantes; la hestoria d'\u00e9sti tipu de series, na so mayor\u00eda ta cientrada na vida convencional de les moces y les sos aventures.\nUn exemplu d'\u00e9sti tipu de series ye Cardcaptor Sakura, , Sailor Moon y Magical Doremi, Magic Knight Rayearth, Nurse Witch Komugi-chan ente otros."}
{"id": "14465", "revid": "43102", "url": "https://ast.wikipedia.org/wiki?curid=14465", "title": "Mo\u00e9", "text": "Mo\u00e9 o moe (\u840c\u3048), lliteralmente \"florecimientu\", ye una pallabra del argot xapon\u00e9s qu'orixinalmente se refier a un fetiche polos personaxes de videoxuegos, anime o manga. Por exemplu, (\u773c\u93e1\u3063\u5a18\u840c\u3048), meganekko-moe, \"moe de moces de gafes\", describe a una persona que se siente atray\u00edda por personaxes ficticios qu'usen gafes. Dende ent\u00f3s, tuvo que ser emplegada como un t\u00e9rminu m\u00e1s xeneral que describe pasatiempos, zunes o fetiches (non sexuales); (\u9244\u9053\u840c\u3048), tetsudou-moe, \"moe de trenes\", ye simplemente un inter\u00e9s apasion\u00e1u polos trenes. Un \"moekko\" ye un personaxe que pue ser consider\u00e1u un estereotipu moe.\n\"Moe!\" ye tami\u00e9n us\u00e1u polos aficionaos al anime, ya inclusive en dellos animes, como una interxeici\u00f3n que se refier a un personaxe al cual el falante considera mo\u00e9. Ans\u00ed como con munchos aspeutos de los aficionaos, el manga y anime que pue ser critic\u00e1u o favorec\u00edu polos otakus mo\u00e9 depende de la opini\u00f3n de cada qui\u00e9n. L'anime bish\u014djo y el mo\u00e9 son trataos ocasionalmente como 'x\u00e9neros' sin\u00f3nimos, anque esto davezu depende de la perceici\u00f3n de cuan evidente seya l'atrautivu que tenga'l show.\nRasgos m\u00e1s comunes de mo\u00e9 qu'incl\u00fain la xuvent\u00fa como rasgu f\u00edsicu (la ed\u00e1) o como rasgu emocional (inxenua o inocente) y dalguna debilid\u00e1 obvia qu'atraiga simpat\u00eda suelen foncionar bastante bien. Sicas\u00ed, munchos artistes tienen defin\u00edu mo\u00e9 ensin tener que referise a cualaquier personaxe del que la personalid\u00e1 espierte na audiencia una rempuesta proteutora o afectuosa. Dexando les apariencies de llau, una personalid\u00e1 moekko pue variar ampliamente; dada una audiencia espec\u00edfica, podr\u00eda ser tami\u00e9n una \"marimachu\" o una que fore sarc\u00e1stica y c\u00ednica. Delles de les m\u00e1s populares \"moekko\" en realid\u00e1 tienen pocos rasgos que permitan encasillales como tales, y otres alquirieronlu por accidente.\nPor exemplu, Kyoko Otonashi (Maison Ikkoku), Yomiko Readman y Mizuho Kazami (Onegai Teacher) ronden los venti a\u00f1os o m\u00e1s y tov\u00eda son consideraes frecuentemente como mo\u00e9 anque t\u00e9unicamente nun son moces mui x\u00f3venes. En situanzes m\u00e1s inusuales, Bridget (Guilty Gear) y Loran Cehack (Gundam) (quienes visten mui convincentemente como homes) tienen munchos de los rasgos t\u00edpicos que s'alcuentren nes \"moekko\" que ficieron que tengan gran acoyida por parte de los fans mo\u00e9."}
{"id": "14466", "revid": "43102", "url": "https://ast.wikipedia.org/wiki?curid=14466", "title": "Pa\u00eds Vascu (rex\u00f3n hist\u00f3rica)", "text": "Euskal Herria o Vasconia (que significa lliteralmente \"Pa\u00eds del euskera\") ye un conceutu qu'evolucion\u00f3 al planu antropol\u00f3xicu y cultural pa referise a los territorios nos que se fala o falaba euskera.\nAngua\u00f1o refierse a los siete territorios hist\u00f3ricos d'\u00c1lava (n'euskera, \"Araba\"), Baxa Navarra (\"Nafarroa Beherea\"), Guip\u00fazcoa (\"Gipuzkoa\"), Labort (\"Lapurdi\"), Navarra (\"Nafarroa\"), Vizcaya (\"Bizkaia\") y Sola (\"Zuberoa\"), repart\u00edos nos estaos espa\u00f1ol y franc\u00e9s. Les provincies na Espa\u00f1a n\u00f3mense \"Hegoalde\" (\"Zona sud\") y les provincies nel Est\u00e1u Franc\u00e9s, \"Iparralde\" (\"Zona norte\").\nYe rese\u00f1able, de toes formes, que les afinidaes ente estos territorios tienen raiga\u00f1os m\u00e1s bien hist\u00f3ricos y culturales que lling\u00fc\u00edsticos, y\u00e1 que nin tolos territorios nos que se fal\u00f3 euskera en tiempos hist\u00f3ricos se consideren pertenecientes a Euskal Herria (euskera se fal\u00f3 en La Rioxa, nordeste de Burgos, valles pirenaicos oscenses) nin en tolos territorios d'Euskal Herria fal\u00f3se euskera en tiempos hist\u00f3ricos (les Encartaciones y la marxe izquierda de la boca'l Nervi\u00f3n son castellanufalantes dende va sieglos y na Ribera de Navarra perdi\u00f3se cola llegada del Imperiu Romanu , o los territorios de la depresi\u00f3n vasca, onde, seg\u00fan delles teor\u00edes, como la de la vasconizaci\u00f3n tard\u00eda, la \"euskaldunizaci\u00f3n\" foi mientres l'Alta Ed\u00e1 Media).\nEl t\u00e9rminu \"Euskal Herria\" apaez por vez primera n'escritos nel sieglu XVI, concretamente en 1567 por Joan P\u00e9rez Lazarraga y en 1571 por Joannes Leizarraga. Tami\u00e9n se-y noma Euskalerria, Euskalerr\u00eda, Eskualerria o Vasconia.\nUsu pol\u00edticu del t\u00e9rminu.\nEl conceutu d'Euskal Herria tuvo, n'orixe, una dimensi\u00f3n exclusivamente cultural, yera'l mou en que los vascofalantes de magar el sieglu XVI denomen hist\u00f3ricamente a los territorios nos que se falaba la so llingua.\nCol espa\u00f1\u00edu del nacionalismu vascu a partir de finales del sieglu XIX, dase-y tami\u00e9n una dimensi\u00f3n pol\u00edtica y\u00e1 qu'esti, estos territorios constit\u00fain el solar de la \"naci\u00f3n vasca\" y Pamplona (Navarra) ser\u00eda la so capital..\nL'usu pol\u00edtico del t\u00e9rminu Euskal Herria pol nacionalismu vascu ye, de toes maneres, reciente, y\u00e1 qu'enantes avez\u00e1base l'usu del neoloxismu Euskadi, invent\u00e1u por Sabino Arana.\nXeograf\u00eda.\nUna superficie de 20.664 km\u00b2 nel v\u00e9rtiz occidental de los Pirineos nel Golfu de Vizcaya. Una poblaci\u00f3n d'aproximao 3.000.000 de persones, de los qu'alredor de 2.500.000 tienen ciudadan\u00eda espa\u00f1ola y el resto, francesa. Euskal Herria div\u00eddese en siete territorios (a vegaes denomaos col t\u00e9rminu vascu \"herrialdes\"):\nEuskal Herria como naci\u00f3n.\nEl conceutu d'Euskal Herria como naci\u00f3n ye pol\u00e9mico, y\u00e1 que la concencia nacional vasca tien un gr\u00e1u mui diversu d'inplantaci\u00f3n nos ciudadanos de ca\u00fan de los territorios d'Euskal Herria. Polos resultaos eleutorales de los distintos part\u00edos nestos territorios, pue inferir, con cautela, que'l sentimientu de pertenencia n'esclusiva a esta naci\u00f3n podr\u00eda ser mayoritariu en Vizcaya y Guip\u00fazcoa (que sumen m\u00e1s del 60% de la poblaci\u00f3n total d'Euskal Herria y con poco m\u00e1s de 20% del total). En Navarra polos resultaos eleutorales nacionalistes podr\u00eda inferirse que'l sentimientu de pertenencia de Navarra a Euskal Herria como naci\u00f3n nun sobrepasar\u00eda un 25% de la poblaci\u00f3n; porcentaxe \u00fanicamente obten\u00edu del n\u00famberu de votos nacionalistes. (En Euskobar\u00f3metro se pue consultar sobre los difernetes sentires de la socied\u00e1 vasca.)\nEl territoriu defin\u00edu angua\u00f1o como Euskal Herria nun tuvo unid\u00e1 pol\u00edtica na historia. Nel rein\u00e1u de Sancho Garc\u00e9s III el Mayor (1004-1035), el reinu de N\u00e1jera-Pamplona, antecesor del Reinu de Navarra, al reinar sobre bona parte del norte cristianu peninsular, rein\u00f3 sobre la mayor parte los territorios, incluyendo los correspondientes al denom\u00e1u \"Pa\u00eds Vascu franc\u00e9s\", ensin abarcar por embargu la Ribera de Navarra."}
{"id": "14467", "revid": "43102", "url": "https://ast.wikipedia.org/wiki?curid=14467", "title": "B\u00e1cs-Kiskun", "text": "B\u00e1cs-Kiskun ye un cond\u00e1u (\"megye\" n'h\u00fangaru) del sur d'Hungr\u00eda. Cre\u00f3se depu\u00e9s de la II Guerra Mundial, axuntando dellos cotarros de los antiguo condaos de B\u00e1cs-Bodrog y Pest-Pilis-Solt-Kiskun. Cunta con una superficie de 8.445 km\u00b2. B\u00e1cs-Kiskun ye'l cond\u00e1u m\u00e1s estensu del pa\u00eds. El terr\u00e9n ye principalmente llanu con dellos oteros cerca de Baja. La capital y ciud\u00e1 m\u00e1s importante ye Kecskem\u00e9t."}
{"id": "14468", "revid": "37624", "url": "https://ast.wikipedia.org/wiki?curid=14468", "title": "Lourdes \u00c1lvarez", "text": "Lourdes \u00c1lvarez ye una escritora asturiana, llicenciada en Filolox\u00eda Hisp\u00e1nica.\nCollabor\u00f3 desde moza en delles revistes lliteraries como \"Cu\u00e9lebre Literario\", \"Malku\", \"Adr\u00e9i\" o \"Lletres Asturianes\". Lourdes \u00c1lvarez ta incluy\u00eda en toles antolox\u00edes po\u00e9tiques d'estos \u00faltimos a\u00f1os: Xos\u00e9 Bolado, \"Antolox\u00eda po\u00e9tica del Resurdimientu\"; Ricardo Labra, \"Muestra corregida y\naumentada de la poes\u00eda en Asturias\"; Jos\u00e9 \u00c1ngel Cilleruelo, \"N\u00f3rdica\"; y Leopoldo S\u00e1nchez Torre, \"Les muyeres y los d\u00edes de la poes\u00eda asturiana contempor\u00e1nea\".\nYe autora de dellos llibros de poes\u00eda: \"Aldabes del olvidu\" (1991), \"C\u00e1lices de la nueche\" (1992), \"Mares d'a\u00f1il\" (Ganador ex aequo del Premiu Teodoro Cuesta de Poes\u00eda 1992) y \"Poes\u00eda escoyida. 1985-1997\" (1997). En 1994 gana otra vez el \u201cTeodoro Cuesta\u201d col poemariu Como \"aquella que yeres\". Del a\u00f1u 2006 ye \"Mediando distancies\", volume qu'axunta dellos de los llibros de l'autora. Equ\u00ed apaez per vez primera espubliz\u00e1u integramente'l poemariu \"Como aquella que yeres\". En 2018 asoleya'l poemariu \"P'anular los adioses\" (Trea Editorial) qu'axunta venti poemas que van dende l'acordanza del tiempu de la infancia a les meditaciones d'una muyer adulta.\nNel a\u00f1u 2017, l'Asociaci\u00f3n Cultural L'Arribada concedi\u00f3-y el premiu Tim\u00f3n de lliteratura n'asturianu\nLourdes \u00c1lvarez ye una de les meyores voces de la poes\u00eda asturiana del Surdimientu. Autora de voz singular y \u00fanica, la so obra po\u00e9tica ta carauterizada pol calter simbolista y pola bayura d'imaxenes abstractes.\nTien tami\u00e9n dalguna traducci\u00f3n: fizo la versi\u00f3n al asturiano de la narraci\u00f3n infantil \"Otto ye un rinoceronte\", d'O. L. Kirkegaard y torn\u00f3'l llibru de rellatos \"Un sudaca na corte\", de Daniel Moyano."}
{"id": "14469", "revid": "116", "url": "https://ast.wikipedia.org/wiki?curid=14469", "title": "Chechu Garc\u00eda", "text": "Chechu Garc\u00eda ye natural de L'Entregu, Samart\u00edn del Rei Aurelio, onde naciera nel a\u00f1u 1970. \nLlicenci\u00e1u en Biolox\u00eda pola Universid\u00e1 d'Uvi\u00e9u. Entama na lliteratura de la mano del grupu L'arbixil del \"Institutu Virxe de Cuadonga\" de L'Entregu, colos qu'escribe a comu\u00f1a'l conxuntu de cuentos \u201cGua\u00f1os d'angua\u00f1o\u201d. Como autor dase a conocer col llibru infantil \u201cVieyu Trasgu\u201d, qu'amerit\u00f3'l primer premiu del Concursu \u201cLlectures pa rapazos\u201d 1996 de L'Academia de la Llingua Asturiana. Al a\u00f1u viniente algama'l premiu \"Teodoro Cuesta\" de poes\u00eda col llibru escritu en collaboraci\u00f3n con Mart\u00edn L\u00f3pez-Vega \u201cLes coraes de la roca\u201d que se publica tres a\u00f1os m\u00e1s tarde. \nComo dramaturgu consigui\u00f3'l Premiu de Teatru de l'Academia de la Llingua Asturiana cola obra Gasolina con capuyos, fecha en collaboraci\u00f3n con Roberto Corte, y que nel a\u00f1u 2002 diba estrenase nel teatru \"Xovellanos\" de Xix\u00f3n por Barataria Teatru; la obra recibe numberosos gallardones, ente otros, al meyor autor teatral asturianu.Nel a\u00f1u 2002, ye la gran triunfadora de los premios teatrales asturianos na gala que se celebra na Felguera, y ye finalista de los premios Max na categoria \u201cespect\u00e1culu revelaci\u00f3n\u201d. \nA \u00faltimos del 2003 asoleya'l poemariu Teseles, mosaicu de poemes que representa la vida d'un home qu'observa, reflexona y canta a la vida. Ta divid\u00edu en cinco partes.\nNos a\u00f1os siguientes los cuentos infantiles \u201cMarta y el pelud\u00edn de Carrandi\u201d, \u201cMarta y el mus\u00e9u Xur\u00e1sicu\u201d y \"Marta nun quier cortar el pelo\", asina como les pieces teatrales \u201cLa pitonisa\u201d, \u201cCuatro verdaes\u201d, \"Otres cuatro verdaes\", \"Kaos\", \u201cun compromisu maxinariu\u201d y l'antolox\u00eda teatral \u201cl'album de Tal\u00eda\u201d.\nAm\u00e1s, foi articulista del selmanariu \u201cLes Noticies\u201d, ye autor de dellos cuentos y guiones de c\u00f3mics. Los sos poemes figuren en delles antolox\u00edes como \u201cFruta del tiempu\u201d, \u201cLos cien meyores poemes en llingua asturiana\u201d o \u201cPallabres clares\u201d. Tien publicao en numberoses revistes: Reloj de arena, Sietestrellu, zimbru, la ratonera, lletres asturianes, lliteratura... Ye \u00fan de los fundadores nel a\u00f1u 1998 de la tertulia lliteraria \u201cTom Malory\u201d, de la que sigue formando parte. Ye coordinador de la revista lliteraria Reciella Malory. Foi tami\u00e9n coordinador y guionista del programa radiof\u00f3nicu \u201cNomes d'Asturies\u201d de la RTPA."}
{"id": "14470", "revid": "35", "url": "https://ast.wikipedia.org/wiki?curid=14470", "title": "Xuan Santori", "text": "Xuan Santori , ye un escritor asturianu. Llicenci\u00e1u en Filolox\u00eda Inglesa y Doctor en Filolox\u00eda. Como escritor diose a conocer col poemariu \"Zunes\". \nEn 1999 gan\u00f3'l Premiu Teodoro Cuesta de Poes\u00eda col llibru \"Los inconvenientes de la especie\", obra na que s'aprecien les influencies de la ll\u00edrica europea\nde g\u00fcei, y tami\u00e9n l'Elvira Casta\u00f1\u00f3n nel 2008 con \"Les inconveniencies de la especie\" (2000) y \"Seg\u00fan cumple'l d\u00eda\" (2015). \nEl so tercer poemariu foi Bis a bis, onde fala d'amor, d'alcuentros y desalcuentros. \nDel 2006 ye la so primera obra narrativa, \"La hered\u00e1\". Tami\u00e9n tien publicada la traducci\u00f3n de \"Poes\u00eda \u00e9pica anglosaxona\" (1999) y los llibros \"Milenta voces. Visiones del Surdimientu\" (2006) y \"El Surdimientu y la lliteratura n'asturianu: normalizaci\u00f3n y estandarizaci\u00f3n\" (2013) foi la so tesis doctoral na que l'autor fai un rep\u00e1s de la construcci\u00f3n del est\u00e1ndar normativu del asturianu al travi\u00e9s de les voces mas importantes de la lliteratura asturiana del Surdimientu. \nAm\u00e1s d'estos poemarios premiaos, Santori foi reconoc\u00edu colos Premios de la Cr\u00edtica d'Asturies nos a\u00f1os 2006 y 2008 con \"La Hered\u00e1\" (anteriormente mencionada) y \"La F\u00e1brica de lluz\" (2008).\nNel a\u00f1u 2017 algam\u00f3'l primer premiu de la XXIII edici\u00f3n del concursu d'ensayu M\u00e1ximo Fuertes Acevedo col so trabayu \"42.553. Depu\u00e9s de Buchenwald\" que ser\u00eda asoleyada por Ediciones Trabe en 2018 y que cuenta la historia de Vicente Garc\u00eda Riestra, un polesu deten\u00edu en Francia y deport\u00e1u nel 1944 pola Xestapo pal campu de concentraci\u00f3n de Buchenwald. Esta obra, depu\u00e9s de delles ediciones n'asturianu, foi traducida al castellanu nel 2020. \nFoi collaborador del selmanariu Les Noticies y trabay\u00f3 como fil\u00f3logu na Oficina de Pol\u00edtica Lling\u00fc\u00edstica del Princip\u00e1u d'Asturies."}
{"id": "14471", "revid": "37624", "url": "https://ast.wikipedia.org/wiki?curid=14471", "title": "Xabiero Cayarga", "text": "Xabiero Cayarga ye un escritor en llingua asturiana, llicenci\u00e1u en filolox\u00eda inglesa. Angua\u00f1o da clases d'espa\u00f1ol en Dortmund (Alema\u00f1a).\nEn 1994 apaez la novela \"El boleru de Xabel\" (Premiu de Narraciones de l'Academia de la Llingua Asturiana), cola que se da a conocer. Ye autor de dellos llibros de cuentos, \"Les gatileres del cielu\" (1994), \"G\u00fcelgues sobre'l llagu\" (1996) y \"A flor de piel\" (2000). Tien am\u00e1s dellos cuentos dispersos en revistes como \"Lletres Asturianes\", \"Santa Casa\", \"Lliteratura\" y \"Sietestrellu\" y la so narrativa apaez representada na \"Antolox\u00eda del cuentu asturianu contemporaniu\" d'\u00c1nxel \u00c1lvarez Llano (1994) y na \"Muestra de nuevos narradores\" (1997), de Ram\u00f3n Llu\u00eds Bande.\nNel a\u00f1u 2000 apaez la primera muestra de poes\u00eda del autor, \"El deliriu d'esclavu\", ampliu rexistru de composiciones afitaes nos sentimientos y na pasi\u00f3n amorosa. Nesi mesmu a\u00f1u algama'l X Premiu Teodoro Cuesta de Poes\u00eda cola obra \"Peque\u00f1a Europa\", conxuntu de poemes de tradici\u00f3n variada nos que destaca la gran riqueza espresiva. L'autor fai poes\u00eda de dellos fechos cotidianos: una alcordanza, una llectura o un viaxe. \nNel a\u00f1u 2005 algama el Premiu \u201cXuan Mar\u00eda Acebal\u201d de Poes\u00eda col poemariu \"Les lling\u00fces de la Hidra\" y nel 2006 apaez la so segunda novela, \"Trastes de bufarda\". \nTornar\u00eda a la narrativa, cola editorial Trabe, nel a\u00f1u 2011 al asoleyar \"El sol negru de Wewelsburg\", ambientada n'Alema\u00f1a, col que ganar\u00eda'l Premiu Cr\u00edticu de les Lletres Asturianes en 2012. En 211 public\u00f3 tami\u00e9n \"La \u00f1eve del cuquiellu\" pol que la \"tertulia lliteraria Malory\"-y conceder\u00eda el premiu del Meyor Llibru n'Asturianu del A\u00f1u y ganar\u00eda tami\u00e9n los Premios Cr\u00edticos de les Lletres Asturianes na so categor\u00eda de Poes\u00eda.\nEn 2017, la editorial Saltadera public\u00f3 nun volume (\"El cuentu atr\u00e1s\") un repasu al trabayu narrativu de Xabiero de los \u00faltimos 25 a\u00f1os. Tr\u00e1tase d'una escoyeta de la obra espublizada por Cayarga, a la que l'autor a\u00f1ade catorce cuentos in\u00e9ditos y dalgunos otros asoleyaos en medios de poca difusi\u00f3n. Por esti llibru, Xabiero f\u00edzose col Premiu de la Cr\u00edtica 2018 pol so \"llinguaxe cercanu y coloquial am\u00e1s de la narraci\u00f3n en distintes y m\u00faltiples rexistros. Una narrativa caltriante, atenta a los detalles y que s\u2019enfusa na singularid\u00e1 del mundu individual frente a la realid\u00e1 cotidiana y globalizada\" en pallabres del xur\u00e1u\nXabiero collabora igualmente con revistes lliteraries como \"Campu de los Patos\" los mesmo que fizo col selmanariu Les Noticies, dientro de la seici\u00f3n \"A desll\u00e1u\"."}
{"id": "14472", "revid": "37624", "url": "https://ast.wikipedia.org/wiki?curid=14472", "title": "\u00c1nxel \u00c1lvarez Llano", "text": "\u00c1nxel \u00c1lvarez Llano ye un escritor asturianu.\nLlicenci\u00e1u en Filolox\u00eda Hisp\u00e1nica y Especialista en Filolox\u00eda Asturiana pola Universid\u00e1 d'Uvi\u00e9u, ye collaborador en diverses publicaciones peri\u00f3diques como \"Hojas Universitarias\", \"Santa Casa\", \"Lletres Asturianes, Lliteratura, \"Suplementu de \"Cultura\" de La Nueva Espa\u00f1a o \"Estaferia Ayerana\". Collaborador del programa \"A lo cabero la selmana\", en COPE Asturias."}
{"id": "14473", "revid": "28171", "url": "https://ast.wikipedia.org/wiki?curid=14473", "title": "Marta Mori", "text": "Marta Mori d'Arriba ye una escritora asturiana. Ta llicenciada en Lliteratura y ye Doctora en Filolox\u00eda Hisp\u00e1nica pola Universid\u00e1 d'Uvi\u00e9u. Ye miembru de n\u00famberu de l'Academia de la Llingua Asturiana\nNel a\u00f1u 2002 gan\u00f3'l Premiu Teodoro Cuesta de Poes\u00eda col poemariu \"P\u00f3rticu\", onde s'amuesen poemes de corte intimista y de calter inici\u00e1ticu a la vida y poro, a la muerte. Nel 2004 algam\u00f3'l mesmu premiu, \"ex aequo\", cola obra \"El tiempu de la espera\", poemariu intimista de calter autobiogr\u00e1ficu.\nTami\u00e9n tien publicaos dellos art\u00edculos y llibros de cr\u00edtica lliteraria, historia y did\u00e1utica, am\u00e1s de collaborar na \"Historia de la lliteratura asturiana\" espublizada pola Academia de la Llingua Asturiana, de la que ye Vicepresidenta.\nFoi profesora del institutu Xovellanos de Xix\u00f3n. \nEn 2008 publica la coleici\u00f3n de rellatos Histories familiares.\nEn 2010 espubliza L'alcordanza.\nEn 2011 asoleya'l poemariu \"La mio voz\", col que gan\u00f3'l XVI Premiu Xuan Mar\u00eda Acebal.\nNel a\u00f1u 2019, de la mano de Ediciones Trabe public\u00f3'l poemariu \"Orfand\u00e1\"\nIgualmente, Marta Mori fizo la traducci\u00f3n d' \"El cementariu mar\u00edn\", de Paul Val\u00e9ry (Saltadera, 2018)"}
{"id": "14474", "revid": "116", "url": "https://ast.wikipedia.org/wiki?curid=14474", "title": "Xelu Guti\u00e9rrez Mor\u00e1n", "text": "Xelu Guti\u00e9rrez Mor\u00e1n ye un escritor asturianu. Ye Doctor en Biolox\u00eda y compaxina'l cultivu de la poes\u00eda cola carrera d'investigaci\u00f3n cient\u00edfica nel Centru Oceanogr\u00e1ficu de Xix\u00f3n. \nNel 2002 algamo'l segundu premiu nel \u201cConcursu de Cuentos pola Oficialid\u00e1\u201d de Bimenes y nel 2004 gan\u00f3, ex aequo, el Premiu Teodoro Cuesta de Poes\u00eda col poemariu \"Pa\u00edses\", recorr\u00edu lliterariu per dellos llugares que conformen la biograf\u00eda del autor."}
{"id": "14475", "revid": "43102", "url": "https://ast.wikipedia.org/wiki?curid=14475", "title": "Pablo Rodr\u00edguez Alonso", "text": "Pablo Rodr\u00edguez Alonso ye un escritor y profesor d'historia asturianu, llicenci\u00e1u n'Historia pola Universid\u00e1 d'Uvi\u00e9u.\nAlgam\u00f3 dellos acc\u00e9sit y qued\u00f3 finalista en dalgunos concursos lliterarios, escribiendo en castellanu y n'asturianu. Nel 2005 gana'l \"V Certamen Cultural J\u00f3venes Artistas\" na modalid\u00e1 d'ensayu cola obra \"Idioma, nacionalidad y conflicto\", en castell\u00e1n. \nEsi mesmu a\u00f1u algama'l \"XV Premiu Teodoro Cuesta de Poes\u00eda\" col poemariu \"La lluz del Nordeste\", obra na que'l poeta fala del pasu del tiempu, de la ne\u00f1ez, del amor y de la patria.\nNel 2006 algama'l \"XV Concursu de Cuentos Curtios de la tertulia Cultural \u201cEl Garrapiellu\u201d\" y en 2012 el Premiu Cr\u00edticu de les Lletres Asturianes na modalid\u00e1 d'Ensayu, pol so trabayu \"De totalitarios a dem\u00f3crates. Franquismu, fascismu y nazismu na II Guerra Mundial al travi\u00e9s del diariu xixon\u00e9s \u00abVoluntad\u00bb\" . En 2014 algam\u00f3'l premiu del XVII Concursu de Cuentos pola Oficialid\u00e1 del Asturianu, qu'entama'l Conceyu de Bimenes, cola obra titulada \"L'invit\u00e1u\" .\nEsti escritor tami\u00e9n participa en revistes lliteraries como Lliteratura o Formientu.\nObra asoleyada.\nPoes\u00eda\nInvestigaci\u00f3n hist\u00f3rica"}
{"id": "14478", "revid": "43102", "url": "https://ast.wikipedia.org/wiki?curid=14478", "title": "Mecha (rob\u00f3)", "text": "Un mecha (abreviaci\u00f3n del ingl\u00e9s \"mechanic\" o \"mechanical\", pronunci\u00e1u \"meca\") ye xeneralmente un rob\u00f3 humanoide de proporciones descomanaes y dise\u00f1\u00e1u como armamentu militar. Los meches son comunes en subx\u00e9neros de ciencia ficci\u00f3n modernos y de mena granible nel manga y anime (historietes y animaci\u00f3n xaponeses), d'onde remanez el so nome.\nDelles series d'anime populares inspiraes en meches incl\u00fain Mazinger, Gundam, Robotech y Evangelion. Nesta cabera, los meches (nomaos \"EVA\") nun son mec\u00e1nicos sin\u00f3n biol\u00f3xicos, anque la so traza y propiedaes son les de rob\u00f3s pergrandes. En series d'anime d'hai poco surden meches n'escenarios arodiaos de maxa (n'oposici\u00f3n a los cl\u00e1sicos escenarios futuristes y post-apocal\u00edpticos como \"Geneshaft\"). Exemplos d'estes series son Escaflowne y Magic Knight Rayearth.\nOtres variedaes de meches presenten rob\u00f3s con formes d'animales (incluyendo dellos desaniciaos, como dinosaurios), robots con dos o m\u00e1s tresformaciones (xeneralmente alternando ente una forma humanoide y la d'una m\u00e1quina o veh\u00edculu) y meches \"fusionables\", onde una varied\u00e1 de meches relativamente peque\u00f1os s'unen pa ensamblar \u00fan mayor.\nLos meches son davezu pilotaos dende una cabina de control asitiada nel interior de la tiesta o'l torsu nel casu de los meches pergrandes (Mazinger, Evangelion). Otra varied\u00e1 de meches m\u00e1s peque\u00f1os, conocida como \"powered armor\", nun ye m\u00e1s qu'un traxe mec\u00e1nicu-lletr\u00f3nicu (o m\u00e1xicu en dellos casos), a mou d'exoesqueletu, que-y apurre facultaes sobrehumanes y proteici\u00f3n al so pilotu o portador, como se ve nidiamente en \"Gasaraki\", \"Bubblegum Crisis\"). Esta cabera varied\u00e1 ye m\u00e1s com\u00fan nel c\u00f3mic americanu, anque s'alcuentra tami\u00e9n presente en delles series d'anime.\nEl pilotu d'un mecha ye estereot\u00edpicamente un xoven valiente y talentosu (en dellos casos dot\u00e1u). Na mayor\u00eda de les series d'anime onde se presenten meches, estos son consideraos teunolox\u00eda armamentista de cabera xeneraci\u00f3n y suelen ser comandaos por peque\u00f1es \u00e9lites de pilotos altamente entrenaos. N'ocasiones el protagonista d'una serie d'estes carauter\u00edstiques sofre un alcuentru accidental col so mecha, pero algama dominalu en curtiu tiempu, superando inclusive a personal militar capacit\u00e1u."}
{"id": "14479", "revid": "43102", "url": "https://ast.wikipedia.org/wiki?curid=14479", "title": "Yuri", "text": "El yuri ye un x\u00e9neru del manga y l'anime qu'amuesa rellaciones lesbianes tantu espl\u00edcites como non espl\u00edcites ente muyeres. \nSi nun hai sexu espl\u00edcitu, y el tema se cientra nam\u00e1i na rellaci\u00f3n rom\u00e1ntica, se conoz como sh\u014djo-ai (amor ente moces) y ye un subx\u00e9neru del Sh\u014djo (c\u00f3mic empobin\u00e1u a moces adolescentes), anque apaez con muncha menos frecuencia que'l sh\u014dnen-ai. El t\u00e9rminu \"sh\u014djo-ai\" foi cre\u00e1u fuera de Xap\u00f3n, polo tantu nun ye empleg\u00e1u dientro d'esi pa\u00eds, onde lu nomen \"yuri\". \nAl igual que col yaoi, ye m\u00e1s o menos frecuente alcontrar yuri nos d\u00f4jinshi.\nEsisten delles revistes dedicaes a esti x\u00e9neru como'l Yuri Shimai ente otres."}
{"id": "14480", "revid": "379", "url": "https://ast.wikipedia.org/wiki?curid=14480", "title": "Sh\u014djo-ai", "text": ""}
{"id": "14481", "revid": "37624", "url": "https://ast.wikipedia.org/wiki?curid=14481", "title": "Sh\u014dnen-ai", "text": "El shonen-ai (del xapon\u00e9s: \u5c11\u5e74 -\"/sh\u014dnen/\", \"mozu\" y \u611b -\"/ai/\"-, \"amor\") y el bishonen-ai son x\u00e9neros de manga y anime. Les sos histories traten sobre rellaciones homosexuales ente homes adultos o adolescentes, davezu se da ente x\u00f3venes adolescentes. Suel ser consider\u00e1u un subx\u00e9neru del sh\u014djo.\nDambos x\u00e9neros destr\u00e9mense del yaoi por amosar les rellaciones de forma menos espl\u00edcita. Pero, mentantu que la historia del shonen-ai cientrase na rellaci\u00f3n ente los personaxes principales, el bishonen-ai pon la tem\u00e1tica homosexual en segundo planu.\nAl igual que'l sh\u014djo-ai, el shonen-ai cientrase principalmente nes emociones de los personaxes, xener\u00e1ndose comnunmente rellaciones dram\u00e1tiques (anque non siempres ye'l casu).\nEl sh\u014dnen-ai al igual que'l sh\u014djo-ai son subx\u00e9neros del manga shojo, empobin\u00e1u a moces.\nLes revistes de manga qu'espublicen na so mayor\u00eda sh\u014dnen-ai son Asuka y Asuka Fantasy DX (dambes de la editorial Kadokawa Shoten) y Wings (de la editorial Shinshokan). Toes estes revistes t\u00e1n empobinaes a un p\u00fablicu adolescente femen\u00edn.\nEn Xap\u00f3n el shonen-ai tami\u00e9n ye conoc\u00edu como \"Boy's love\" (del ingl\u00e9s: \"amor de guahe\") y abrevi\u00e1u \"BL\"."}
{"id": "14482", "revid": "43102", "url": "https://ast.wikipedia.org/wiki?curid=14482", "title": "D\u014djinshi", "text": "Los d\u014djinshi (\u540c\u4eba\u8a8c) son c\u00f3mics xaponeses \"(manga)\" dibuxaos por aficionaos en llugar de dibuxantes profesionales (mangaka). Tr\u00e1tase normalmente de fanzines de \"manga\". El t\u00e9rminu vien de \"d\u014djin\" (\u540c\u4eba) o 'grupu lliterariu', que yera la forma tradicional de producci\u00f3n, y \"shi\" (\u8a8c), que significa 'revista' o 'distribuci\u00f3n'.\nDellos podr\u00edense considerar trabayos d'aficionaos \"(fanwork)\", pero munchos (les CLAMP entamaron colos \"d\u014djinshi\") son simplemente espublizaciones de \"manga\" de peque\u00f1a tirada. Davezu, el dibuxante de \"d\u014djinshi\" b\u00e1sase nun \"manga\" o un \"anim\u00e9\" de moda, pero pue incluyir t\u00edtulos anteriores o inclusive los personaxes orixinales del \"mangaka\". Les histories consisten normalmente nuna parodia o una historia orixinal colos personaxes del \"manga\" o \"anim\u00e9\" dau.\nA primer vista, paez que les historias ya illustraciones empobinaes a los adultos dominen esti sector del \"manga\", pero munchos \"d\u014djinshi\", de fechu, nun t\u00e1n necesariamente empobinaos al llector adultu, sin\u00f3n que son creaos por xente que prefier espublizar los sos propios c\u00f3mics o ta buscando ser captada pa entrar nel merc\u00e1u. Los artistes ya ilustradores de \"d\u014djinshi\", tantu los individuales como los miembros d'un \"c\u00edrculu\", puen ser nam\u00e1i aficionaos o inclusive artistes profesionales.\nLos siguidores m\u00e1s fieles del arte del d\u014djinshi acuden a una convenci\u00f3n semestral nomada Comiket (Comic Market, merc\u00e1u de c\u00f3mics) que tien llugar tolos branos ya iviernos en Tokiu. Ell\u00ed, los \"d\u014djinshi\" nuevos ya inclusive los antiguos merquense, vendense ya intercambiense. Por mor de les lleis de los derechos d'autor, los artistes de \"d\u014djinshi\" nam\u00e1i puen imprentar unes poques copies de los sos llibros. Esto fai que les obres de los artistes y c\u00edrculos m\u00e1s buscaos se conviertan en dalgo que nam\u00e1i los que tienen m\u00e1s suerte y rapidez podr\u00e1n algamar enantes de que la tirada s'escose.\nNun esiste un tama\u00f1u fixu pa los \"d\u014djinshi\", y ye que cada artista o c\u00edrculu pue producilu nel tama\u00f1u que-y pete. Los precios puen variar ente un d\u00f3lar y varios cientos de d\u00f3lares. Esti tipu d'arte espardi\u00f3se muncho demientres los a\u00f1os 1990 porque promociona una forma d'arte llibre y atraye tantu a los artistes con talentu como a los siguidores.\nCategor\u00edes.\nDestr\u00e9mense tr\u00e9s categor\u00edes: Kenzen (pa ne\u00f1os), Yaoi June (pa muyeres) y H/adultos (p'adultos: sexu). De les tr\u00e9s categor\u00edes, el yaoi xorreci\u00f3 a\u00edna.\nDellos doujinshis son histories orixinales que puen pertenecer a cualaquier categor\u00eda; otra cosa qu'afeuta a un doujinshi ye la popularid\u00e1 d'un anime o manga: si tien \u00e9situ tendr\u00e1 un doujinshi; delles son histories inocentes pero otres nun lo son.\nLos \"d\u014djinshi ippan\" nun contienen material adultu y suelen ser acondaos pa xente m\u00e1s mozo."}
{"id": "14485", "revid": "43102", "url": "https://ast.wikipedia.org/wiki?curid=14485", "title": "Hentai", "text": "Hentai (\u5909\u614b en xapon\u00e9s), la pallabra \"hentai\" quier dicir \"pervert\u00edu/perversi\u00f3n\" o \"tresformaci\u00f3n\". Nun tiene el signific\u00e1u que se-y tien dao n'Occidente, y nun se refier a conten\u00edos y conductes sexuales \"normales\", sin\u00f3n que s'utilicen nel so llugar t\u00e9rminos como \"18-kin\" (18\u7981, lliteralmente \"18-prohib\u00edu\", col signific\u00e1u de \"prohib\u00edu a los qu'ent\u00e1 nun tienen 18 a\u00f1os\") y \"seijin manga\" (\u6210\u4eba\u6f2b\u753b, \"manga adultu\").\nLa cantid\u00e1 de dibuxos illustrando activid\u00e1 sexual nel \"manga\" o l\"'anime hentai\" pue variar muncho. Tami\u00e9n var\u00eda'l tipu d'actividad sexual y los personaxes implicaos, que se someten a mui poques restricciones al tratase de personaxes de ficci\u00f3n.\nEl signific\u00e1u com\u00fan que tien n'Occidente remanez del usu xapon\u00e9s de \u30a8\u30c3\u30c1 (\"etchi\", escritu frecuentemente \"ecchi\", aproximaci\u00f3n xaponesa de la pronunciaci\u00f3n inglesa de la lletra \"H\"), que se creye que ye una forma abreviada de \"hentai\" que s'utilizaba como eufemismu nos a\u00f1os 1960, anque los sos or\u00edxenes nun t\u00e1n del tou nidios, nin siquiera en Xap\u00f3n. La \"H\" en Xap\u00f3n util\u00edzase pa referise a cualaquier conten\u00edu o activid\u00e1 sexual, asina que \"H manga\" ye manga con conten\u00edu sexual, pero por embargu \"H\" y \"hentai\" nun son sin\u00f3nimos, y nun se pue camudar \u00fan por otru.\nLlexislaci\u00f3n xaponesa.\nL'art\u00edculu 175 del c\u00f3digu penal xapon\u00e9s proh\u00edbe la espublizaci\u00f3n de material \"moralmente perxudicial\", que tal como s'interpreta angua\u00f1o incl\u00fai la esposici\u00f3n de xenitales, asina que ye frecuente ver una barra cubriendo los xenitales, o bien los xenitales borrosos. Enantes de 1994, la interpretaci\u00f3n d'esta llei incluy\u00eda la prohibici\u00f3n d'esponer vellu p\u00fabicu, una norma que s'elud\u00eda dibuxando personaxes ensin vellu p\u00fabicu.\nSicas\u00ed, esto tien causao otru problema cuando los videos hentai se distribuy\u00eden a llugares como Europa y Estaos Xun\u00edos. Como los personaxes del anime paecen m\u00e1s x\u00f3venes que los personaxes de la mesma ed\u00e1 de los dibuxos animaos occidentales, eso dio a dellos la impresi\u00f3n de que los videos conten\u00eden pornograf\u00eda infantil. Ye interesante saber que los personaxes femeninos de los dibuxos animaos, seg\u00fan el xapon\u00e9s mediu, aparenten tener unos 5 o 10 a\u00f1os m\u00e1s.\nUn datu menos conoc\u00edu ye que la censura xaponesa ye mui estriuta en cuantes a los dibuxos sobre activid\u00e1 sexual ente humanos y animales. Anque se permite que circulen con relativa llibert\u00e1 actos con monstruos maxinarios (que suelen tener los conoc\u00edos tent\u00e1culos f\u00e1licos cola fin d'evitar la llei relativa a los xenitales de verd\u00e1), se tien consider\u00e1u'l sexu zoof\u00edlicu con animales esistentes como daqu\u00e9 qu'ha ser persegu\u00edu."}
{"id": "14486", "revid": "379", "url": "https://ast.wikipedia.org/wiki?curid=14486", "title": "Seijin manga", "text": ""}
{"id": "14487", "revid": "28171", "url": "https://ast.wikipedia.org/wiki?curid=14487", "title": "Ecchi", "text": "Ecchi (escritu \u30a8\u30c3\u30c1 en katakana) ye la pronunciaci\u00f3n xaponesa de la lletra \"H\", que ye la primera lletra de la pallabra \"hentai\" (ensin dicir que'l so signific\u00e1u tea dau pol fechu de que ye la primera lletra d'hentai), qu'a la so vez se refier al manga y anime de conten\u00edu er\u00f3ticu o pornogr\u00e1ficu. Asina, \"ecchi\" tien dalgo que ver con \"hentai\" na etimolox\u00eda, pero nun tien la connotaci\u00f3n de \"pervert\u00edu\" y s'emplega pa referise al manga y anime de conten\u00edos non tan expl\u00edcitos.\nL'ecchi nun ye pornogr\u00e1ficu, desend\u00f3lcase en situances u se-y agrega humor a un determin\u00e1u momentu de mena sexual. \nLos ecchis nun empleguen conten\u00edu d'activid\u00e1 sexual, ye nesos casos l'hentai el m\u00e1s indic\u00e1u, esta ye la estremancia. Rescampla que'l p\u00e1 del ecchi ye Go Nagai cola so obra Cutie Honey y meyor trabay\u00e1u cola so obra Kekko Kamen."}
{"id": "14488", "revid": "43102", "url": "https://ast.wikipedia.org/wiki?curid=14488", "title": "Moced\u00e1 d'Izquierda Asturiana", "text": "Moced\u00e1 d'Izquierda Asturiana (MIAS) ye la organizaci\u00f3n pol\u00edtica de moced\u00e1 venceyada al part\u00edu nacionalista Izquierda Asturiana, angua\u00f1o integr\u00e1u na federaci\u00f3n de part\u00edos Unid\u00e1 Nacionalista Asturiana (UNA). Cre\u00f3se a finales de 2001 y en febreru de 2008, la militancia de la organizaci\u00f3n anunci\u00f3 la so disoluci\u00f3n, fechu que nun acept\u00f3 la direici\u00f3n del part\u00edu. Sicas\u00ed, tres esti anunciu, dicha organizaci\u00f3n nun tuvo m\u00e1s activid\u00e1.\nIdeolox\u00eda.\nLes sos exes ideol\u00f3xiques son la xusticia social, la soberan\u00eda d'Asturies, l'ecoloxismu y la defensa de la cultura asturiana.\nHistoria.\nCre\u00f3se en 2001 anque foi especialmente a finales de 2005 cuando \"mias\u00bb\" conoz un mayor espoxigue en militancia y activid\u00e1. Nesti crecimientu ye mui significativa la fecha del 29 de xunetu de 2006, cuando se fai la I Asamblea Xeneral de la organizaci\u00f3n, configurando una \"Direici\u00f3n Nacional\" y marcando les llinies pol\u00edtiques a seguir d'eh\u00ed p'alantre.\nDesque entama esi espoxigue, \"mias\u00bb\" particip\u00f3 en delles manifestaciones y ensames (pola oficialid\u00e1, pola iguald\u00e1 ente sexos, contra la tauromaquia, contra la invasi\u00f3n d'El L\u00edbanu por Israel...) y espubliz\u00f3 mensualmente un cartafueyu (Na Cai\u00bb) onde recoy\u00eda les actividaes y comunicaos m\u00e1s importantes, am\u00e1s de desendolcar campa\u00f1es diverses.\nSica\u00ed, tres delles diferencies de criteriu cola Direici\u00f3n Nacioal d'IAS nel procesu de refundaci\u00f3n d'Unid\u00e1 Nacionalista Asturiana (UNA), \"mias\u00bb\" espubliza en febreru de 2008 la so disoluci\u00f3n como estaya de moced\u00e1 del part\u00edu."}
{"id": "14489", "revid": "379", "url": "https://ast.wikipedia.org/wiki?curid=14489", "title": "MIAS", "text": ""}
{"id": "14490", "revid": "43102", "url": "https://ast.wikipedia.org/wiki?curid=14490", "title": "Federico Fierro Botas", "text": "Federico Gonz\u00e1lez-Fierro Botas foi un sacerdote asturianu miembru de la Compa\u00f1\u00eda de Xes\u00fas. Curs\u00f3 los sos estudios nel Institutu de Bachilleratu Alfonsu II, diplom\u00f3se en Lling\u00fces Cl\u00e1siques (Llat\u00edn y Griegu) doctor en Teolox\u00eda, doctor\u00e1u en Ciencies Pol\u00edtiques y Sociolox\u00eda cola tesis doctoral espublizada col t\u00edtulu \"\u201cLa formaci\u00f3n sindical impartida por Centrales representativas en Espa\u00f1a, 1976-1992\u201d.\" Llicenci\u00e1u n'Historia siendo profesor d'Historia social. Fierro Botas foi espertu en llingua y lliteratura ruses y profesor visitante en delles universidaes de l'antigua Xuni\u00f3n Sovi\u00e9tica y de l'actual Federaci\u00f3n Rusa. \nFoi cura obreru nos a\u00f1os 60 y 70 del sieglu XX, trabayando d'emple\u00e1u manual de f\u00e1briques, carteru y otros en Catalu\u00f1a, Galicia y per Europa. Nesi tiempu entra en contautu col sindicalismu clandest\u00edn antifranquista y collabora con delles organizaciones obreres, sobremanera en materia de formaci\u00f3n de los sos militantes. En 1996, fai un manual de formaci\u00f3n sindical, entam\u00e1u nos sos a\u00f1os de cooperaci\u00f3n coles organizaciones obreres antifranquistes. Viaxa en numberoses ocasiones a la Xuni\u00f3n Sovi\u00e9tica onde surde'l so inter\u00e9s pola cultura rusa. Destin\u00e1u pola so orde a Xix\u00f3n trabaya como profesor na Fundaci\u00f3n Revillaxix\u00e9u, onde llegar\u00e1 ser el xefe d'estudios y onde inxertar\u00e1 nel curriculu del centru educativu Llingua y Cultura Asturiana.\nFederico Fierro ye miembru fundador del Coleutivu Manuel Fern\u00e1ndez de Castro, plataforma qu'agrupa a sacerdotes favorables a la normalizaci\u00f3n de la llingua asturiana y de la que ser\u00e1 presidente ente 1988-2002. Dende esta asociaci\u00f3n publica xunta col tami\u00e9n sacerdote Alexandru Rodr\u00edguez Alonso la torna al asturianu de la Lliturxa Cat\u00f3lica y otres obres del mesmu calter. Ye cotraductor del Evanxeliu de San Lluques a la nuestra llingua. En 1991 fizo una versi\u00f3n n'asturiano de les Poes\u00edes L\u00edriques del rusu Alexander Pushkin. Asinamesmo, collabora dende'l primer momentu cola Socied\u00e1 B\u00edblica Internacional nel so proyeutu de torna al idioma asturianu de los distintos llibros de les Sagraes Escritures. \nCol estudiu \"\u201cReflexi\u00f3n \u00e9tico-pol\u00edtica ante o referendu do Estatuto de Autonom\u00eda para Galicia\u201d\", espubliz\u00e1u na revista \u201cEncrucillada\u201d nel 1980 recibe\u2019l XXIII Premiu period\u00edsticu Fern\u00e1ndez Latorre\u201d de \u201cLa Voz de Galicia\u201d.\nFoi Asesor de \u201cXusticia y Paz d'Asturies\u201d dende 1985 y tami\u00e9n Cordinador de la Vicar\u00eda Xeneral del Arzobisp\u00e1u d'Uvi\u00e9u pa les traducciones b\u00edblico-llit\u00farxiques al asturianu 1988-2002 y patronu de la Fundaci\u00f3n Caveda y Nava nel 2002 a\u00f1u nel que morr\u00eda a los 59 a\u00f1os nun acidente de tr\u00e1ficu en Vladivostok(Rusia) el 26 xunu d'esi mesmu a\u00f1u.\nL'Academia de la Llingua Asturiana convoca'l Concursu de recoyida de material lliterario escrito Federico Fierro G.-Botas, mientres que'l Conceyu de Xix\u00f3n convoca a\u00f1almente dende 2008'l Premiu Federico G. Fierro Botas d'ensayu y trabayos d'investigaci\u00f3n."}
{"id": "14491", "revid": "43102", "url": "https://ast.wikipedia.org/wiki?curid=14491", "title": "Loli-con", "text": "Loli-con (\u30ed\u30ea\u30b3\u30f3) ye la contraici\u00f3n xaponesa de \"Lolita complex\" (complexu de Lolita, deriv\u00e1u a la so vez de la novela \"Lolita\" de Vladimir Nabokov), que ye l'atracci\u00f3n sexual haza les ne\u00f1es menores d'ed\u00e1. S'emplega pa referise al \"anime\", manga y otres formes d'arte visual que contienen representaciones sexuales o er\u00f3tiques de ne\u00f1es preadolescentes, y tami\u00e9n se refier a les persones mayores d'ed\u00e1 que se sienten sexualmente atray\u00edes haza elles. Al nun tratase de ne\u00f1os reales, estes im\u00e1xenes nun se suelen considerar como pornograf\u00eda infantil.\nAngua\u00f1o en Xap\u00f3n esisten ciertes restricciones col Loli-con tales como la censura de los xenitales, polo cual ye m\u00e1s com\u00fan que'l material base'l so conten\u00edu en doble sent\u00edu faciendo alusiones al actu sexual, que la representaci\u00f3n del coitu en s\u00ed.\nL'equivalente mascul\u00edn del \"loli-con\" ye'l \"shota-con\".\nEtimolox\u00eda.\n \"Lolita Complex\" ye abrevi\u00e1u como \"lolicon\" (o \"lolikon, con 'k') m\u00e1s que \"lolicom\" que nun ye igual al terminu \"Loli\" y\u00e1 qu'esti pue ser empleg\u00e1u pa un apell\u00edu o nome y que delles persones tracamundien los t\u00e9rminos, deb\u00edu a la fonolox\u00eda xaponesa. Otres pallabres estranxeres que tienen s\u00edlabes quen finen en \"m\" son treslliteraes davezu de la mesma mena. La otra mena d'escribir la pallabra es \"rorikon.\"\nNel so signific\u00e1u orixinal, el t\u00e9rminu \"lolicon\" nun ta direutamente conect\u00e1u col anime o'l manga. \"Lolicon\" denota cualaquier otru maxinariu sexual qu'involucre adolescentes o ne\u00f1es.\n\"Lolicon\" tami\u00e9n pue referise a la xente que se siente atray\u00edda sexualmente haza les ne\u00f1es reales o maxinaries, y ye sin\u00f3nimu de ped\u00f3filu. \nSeg\u00fan los defensores de \"Lolicon\", la pallabra nun ye de mou dalu sin\u00f3nimu de ped\u00f3filu y\u00e1 qu'aleguen una nidia estremancia ente l'anime dibux\u00e1u ficticiu y ne\u00f1os reales. Sicas\u00ed, los sos opositores davezu opinen lo contrariu. Nun hai qu'escaecer, por supuestu, que\u00a1l verdaderu \"Lolicon\" nun viola de nenguna manera los derechos humanos asina como tampoco s'usa a menores 'reales' pa nenguna fin."}
{"id": "14492", "revid": "43102", "url": "https://ast.wikipedia.org/wiki?curid=14492", "title": "Shota-con", "text": "El sh\u014dta (\u30b7\u30e7\u30bf) o sh\u014dta-con (\u30b7\u30e7\u30bf\u30b3\u30f3) ye'l x\u00e9neru de manga que se cientra nes rellaciones homosexuales ente un home y un ne\u00f1u o ente dos ne\u00f1os; anque tami\u00e9n se-y considera ente una muyer adulta y un ne\u00f1u. Pr\u00e1uticamente pue ser cualaquier actu n'onde tea presente un ne\u00f1u. El nome remanez de \"Sh\u014dtar\u014d complex\" y\u00e1 que Sh\u014dtar\u014d (\u6b63\u592a\u90ce) ye un nome relativamente frecuente ente los ne\u00f1os nipones.\nL'equivalente femen\u00edn del \"Shota-con\" ye'l loli-con.\nEl Shota ye siempres puramente ficticiu, colo que nun se violen los derechos humanos nin por supuestu s'emplega a menores pa nenguna fin. Esti tipu de manga ta dibux\u00e1u na so gran parte por muyeres, y asinamesmu ta empobin\u00e1u principalmente a un p\u00fablicu femen\u00edn. "}
{"id": "14493", "revid": "28171", "url": "https://ast.wikipedia.org/wiki?curid=14493", "title": "Yaoi", "text": "Yaoi (abreviatura pa \"yama-nashi ochinashi imi-nashi\", que significa \"ensin cl\u00edmas, ensin resoluci\u00f3n, ensin sent\u00edu\") ye un x\u00e9neru de manga y anime perpopular en Xap\u00f3n y otros pa\u00edses del mundu. La carauter\u00edstica cimera del manga o serie yaoi ye l'amor ente personaxes masculinos.\nLa mayor parte de las obres yaoi son doujinshis. El x\u00e9neru ta empobin\u00e1u a un p\u00fablicu gay y femen\u00edn."}
{"id": "14494", "revid": "35", "url": "https://ast.wikipedia.org/wiki?curid=14494", "title": "Futanari", "text": "Futanari (una pallabra compuesta del xapon\u00e9s que significa \"forma doble) pue significar tantu \u00fan de los temes dientro d'un tipu espec\u00edficu de pornograf\u00eda del anime o manga (com\u00fanmente conoc\u00edu como hentai) como'l x\u00e9neru mesmu. El futurani representa'l tema del hemafrodismu o f\u00e9mines con mu\u00e9rganos sexuales m\u00e1sculinos."}
{"id": "14495", "revid": "37624", "url": "https://ast.wikipedia.org/wiki?curid=14495", "title": "Ero-guro", "text": "Ero-guro (\u30a8\u30ed\u30b0\u30ed) ye un x\u00e9neru de pornograf\u00eda y hentai xapon\u00e9s qu'endolca l'usu de sangre, gore, desfiguraci\u00f3n, mutilaci\u00f3n, or\u00edn, enemes, o feces. El t\u00e9rminu remanez de gairaigo deriv\u00e1u de la fras del ingl\u00e9s \"erotic grotesque\", y ye davezu acurti\u00e1u a simplemente guro.\nDellos exemplos d'artistes guro conoc\u00edos incl\u00fain a Waita Uziga, Toshio Maeda y Suehiro Maruo.\nEl x\u00e9neru modernu conoc\u00edu como \"tentacle rape\" entam\u00f3 baxu la categor\u00eda d'ero-guro (am\u00e1s de tener ra\u00edces nel arte xapon\u00e9s antiguu), pero foi tan exitosu qu'angua\u00f1o ye consider\u00e1u como un x\u00e9neru separt\u00e1u.\nUn exemplu asemey\u00e1u d'occidente podr\u00eden ser pel\u00edcules snuff. Sicas\u00ed, l'ero-guro ye en mayor\u00eda dibux\u00e1u y anim\u00e1u, y non endolca la muerte o mutilaci\u00f3n de persones reales.\nDellos de los exemplos m\u00e1s estremos de guro incl\u00fain semeyes de persones colos sos miembros amputaos, n'ocasiones a la fuercia; l'usu de sierres ll\u00e9triques, y otres semeyes violentes, incluyendo violaciones, persones desmembraes empaquetaes en maletes, y muerte."}
{"id": "14496", "revid": "28171", "url": "https://ast.wikipedia.org/wiki?curid=14496", "title": "Kemono", "text": "Kemono (\u7363) ye un x\u00e9neru del arte xapon\u00e9s que tien xeitos muo prominentes de personaxes ficticios que tienen carauter\u00edstiques animales, pero asitiaos en situances y llugares humanos. Ye us\u00e1u muncho nel dibuxu, la pintura, el manga, l'anime, y nos videoxuegos, los cualos son perpopulares alredor del mundu."}
{"id": "14498", "revid": "379", "url": "https://ast.wikipedia.org/wiki?curid=14498", "title": "Androlox\u00eda", "text": "L'androlox\u00eda ye la parte de la urolox\u00eda encargada del estudiu, esploraci\u00f3n, ya investigaci\u00f3n de cualaquier aspeutu vencey\u00e1u a la funci\u00f3n sexual y reproducci\u00f3n masculina.\nLos problemes cimeros de los que s'encarga l'androlox\u00eda son los trestornos d'ereici\u00f3n, otros trestornos sexuales del var\u00f3n y la infertilid\u00e1 masculina.\nDe los aspeutos venceyaos a enfermedaes del aparatu xenitourinariu mascul\u00edn enc\u00e1rgase la urolox\u00eda."}
{"id": "14499", "revid": "37624", "url": "https://ast.wikipedia.org/wiki?curid=14499", "title": "Bienestar social", "text": "Entiendese como bienestar social al conxuntu de fautores que participen na calid\u00e1 de la vida de la persona y que faen que la so esistencia tenga toos aquellos elementos que dean llugar a la tranquilid\u00e1 y satisfacci\u00f3n humana. El bienestar social ye una condici\u00f3n non observatible direutamente, sin\u00f3n que ye de magar formulaciones como se comprende y se pue comparar d'un tiempu o espaciu a otru. Ent\u00e1 asina, el bienestar, como conceutu abstrautu que ye, tien una importante carga de suxetivid\u00e1 propia al individuu, anque tami\u00e9n apaez correllacion\u00e1u con dellos fautores econ\u00f3micos oxetivos."}
{"id": "14500", "revid": "116", "url": "https://ast.wikipedia.org/wiki?curid=14500", "title": "Lincoln Near-Earth Asteroid Research", "text": "El proyeutu Lincoln Near-Earth Asteroid Research\" (LINEAR\"') ye un proyeutu collaborativu ente la Fuercia A\u00e9rea de los Estaos Xun\u00edos, la NASA y el Llaboratoriu Lincoln del Institutu Teunol\u00f3xicu de Massachusetts (MIT) pa la descubrici\u00f3n sistem\u00e1tica d'asteroides pr\u00f3ximos a la Tierra. El proyeutu LINEAR ye responsable de les m\u00e1s de les detecciones d'asteroides dende 1998. A 21 d'ochobre de 2004, el proyeutu LINEAR tien deteutao y\u00e1 211.849 nuevos oxetos, de los que 1.622 son asteroides pr\u00f3ximos a la Tierra y 142 son cometes. Toles descubriciones de LINEAR foron feches al travi\u00e9s de telescopios robotizaos."}
{"id": "14501", "revid": "204", "url": "https://ast.wikipedia.org/wiki?curid=14501", "title": "LINEAR", "text": ""}
{"id": "14502", "revid": "43102", "url": "https://ast.wikipedia.org/wiki?curid=14502", "title": "Lowell Observatory Near-Earth-Object Search", "text": "Lowell Observatory Near-Earth-Object Search (LONEOS) ye un programa dirix\u00edu pola NASA y pol Observatoriu Lowell al env\u00eds de llocalizar oxetos espaciales d'\u00f3rbites pr\u00f3ximes a la Tierra. El programa entam\u00f3 les observaciones n'avientu de 1997.\nEl LONEOS usa un telescopiu con un espeyu principal con una apertura de 0,6 m que permite un campu de visi\u00f3n d'unos 3 graos del cielu. La tasa de rastrexamientu ye d'unos 1.000 graos cuadraos per nueche (ye pa cubrir tol cielu nun mes aproximadamente). El CCD tien deteutaos asteroides d'una magnit\u00fa visual d'unes 19,8.\nEl remanamientu del telescopiu ta asegur\u00e1u por ordenadores utilizando software desenroll\u00e1u pal efeutu. Am\u00e1s de descubrir miles d'asteroides, el programa LONEOS tami\u00e9n descubri\u00f3 los cometes 150P/LONEOS y 159P/LONEOS."}
{"id": "14503", "revid": "204", "url": "https://ast.wikipedia.org/wiki?curid=14503", "title": "LONEOS", "text": ""}
{"id": "14504", "revid": "28171", "url": "https://ast.wikipedia.org/wiki?curid=14504", "title": "Llista d'asteroides (51001-52000)", "text": ""}
{"id": "14505", "revid": "37624", "url": "https://ast.wikipedia.org/wiki?curid=14505", "title": "Omake", "text": "Omake quier dicir \"extra\" o \"bonus\" en xapon\u00e9s.\nN'Occidente, se suel referir a los extres que vienen incluy\u00edos na merca d'anime, manga, etc. Nel casu del manga, dellos comentarios que l'autor fai en cada cap\u00edtulu o apart\u00e1u del manga, y nel anime, entrevistes colos dobladores, escenes de c\u00f3mo se produzo l'animaci\u00f3n, bocetos o escenes en que los personaxes se comportan fuera del so papel."}
{"id": "14506", "revid": "28171", "url": "https://ast.wikipedia.org/wiki?curid=14506", "title": "Llista d'asteroides/51001\u201351100", "text": ""}
{"id": "14507", "revid": "28171", "url": "https://ast.wikipedia.org/wiki?curid=14507", "title": "Llista d'asteroides/51101\u201351200", "text": ""}
{"id": "14508", "revid": "28171", "url": "https://ast.wikipedia.org/wiki?curid=14508", "title": "Llista d'asteroides/51201\u201351300", "text": ""}
{"id": "14509", "revid": "28171", "url": "https://ast.wikipedia.org/wiki?curid=14509", "title": "Llista d'asteroides/51301\u201351400", "text": ""}
{"id": "14510", "revid": "28171", "url": "https://ast.wikipedia.org/wiki?curid=14510", "title": "Llista d'asteroides/51401\u201351500", "text": ""}
{"id": "14511", "revid": "28171", "url": "https://ast.wikipedia.org/wiki?curid=14511", "title": "Llista d'asteroides/51501\u201351600", "text": ""}
{"id": "14512", "revid": "28171", "url": "https://ast.wikipedia.org/wiki?curid=14512", "title": "Llista d'asteroides/51601\u201351700", "text": ""}
{"id": "14513", "revid": "28171", "url": "https://ast.wikipedia.org/wiki?curid=14513", "title": "Llista d'asteroides/51701\u201351800", "text": ""}
{"id": "14514", "revid": "28171", "url": "https://ast.wikipedia.org/wiki?curid=14514", "title": "Llista d'asteroides/51801\u201351900", "text": ""}
{"id": "14515", "revid": "28171", "url": "https://ast.wikipedia.org/wiki?curid=14515", "title": "Llista d'asteroides/51901\u201352000", "text": ""}
{"id": "14516", "revid": "28171", "url": "https://ast.wikipedia.org/wiki?curid=14516", "title": "Llista d'asteroides (52001-53000)", "text": ""}
{"id": "14518", "revid": "28171", "url": "https://ast.wikipedia.org/wiki?curid=14518", "title": "Llista d'asteroides/52001\u201352100", "text": ""}
{"id": "14519", "revid": "28171", "url": "https://ast.wikipedia.org/wiki?curid=14519", "title": "Llista d'asteroides/52101\u201352200", "text": ""}
{"id": "14520", "revid": "28171", "url": "https://ast.wikipedia.org/wiki?curid=14520", "title": "Llista d'asteroides/52201\u201352300", "text": ""}
{"id": "14521", "revid": "28171", "url": "https://ast.wikipedia.org/wiki?curid=14521", "title": "Llista d'asteroides/52301\u201352400", "text": ""}
{"id": "14522", "revid": "28171", "url": "https://ast.wikipedia.org/wiki?curid=14522", "title": "Llista d'asteroides/52401\u201352500", "text": ""}
{"id": "14523", "revid": "28171", "url": "https://ast.wikipedia.org/wiki?curid=14523", "title": "Llista d'asteroides/52501\u201352600", "text": ""}
{"id": "14524", "revid": "28171", "url": "https://ast.wikipedia.org/wiki?curid=14524", "title": "Llista d'asteroides/52601\u201352700", "text": ""}
{"id": "14525", "revid": "28171", "url": "https://ast.wikipedia.org/wiki?curid=14525", "title": "Llista d'asteroides/52701\u201352800", "text": ""}
{"id": "14526", "revid": "28171", "url": "https://ast.wikipedia.org/wiki?curid=14526", "title": "Llista d'asteroides/52801\u201352900", "text": ""}
{"id": "14527", "revid": "28171", "url": "https://ast.wikipedia.org/wiki?curid=14527", "title": "Llista d'asteroides/52901\u201353000", "text": ""}
{"id": "14528", "revid": "28171", "url": "https://ast.wikipedia.org/wiki?curid=14528", "title": "\u00c1ngel Escudero Franco", "text": "\u00c1ngel Escudero Franco \u00f1aci\u00f3'l (28 d'abril de 1947 en Viladecais), Bierzu.\nFoi un pol\u00edticu bercianu, yera mestre industrial y foi procurador nes Cortes de Castiella y Lli\u00f3n (1991-1993) y duput\u00e1a nel Congreso los Deputaos."}
{"id": "14529", "revid": "37624", "url": "https://ast.wikipedia.org/wiki?curid=14529", "title": "Cera", "text": "Les ceres son \u00e9steres de los \u00e1cidos graxos con alcoholes de pesu molecular elev\u00e1u. Ye dicir, son mol\u00e9cules que s'obtienen por esterificaci\u00f3n d'un \u00e1cido graso col alcohol monovalente llinial de cadena llarga. Por exemplu la cera d'abeya. Son sustancies altamente insolubles en medios acuosos y a temperatura ambiente pres\u00e9ntense s\u00f3lides y dures. Nes animales pod\u00e9mosles atopar na superficie del cuerpu, pelo, plumes. Nos vexetales, les ceres recubren la epidermis de frutes, tallos, xunto cola cut\u00edcula o la suberina, qu'eviten la perda d'augua por evaporaci\u00f3n nes plantes.\nUsos de la cera.\nEmpleg\u00f3se tradicionalmente pa facer veles, p'allumaci\u00f3n de gran calid\u00e1; pa encerar maderes y cueru, como conservante, pa encerar teyes impermeabiliz\u00e1ndoles. En cosm\u00e9tica, en forma de cremes o d'ung\u00fcentos por mor de les sos propiedaes antiinflamatories y cicatrizantes de munchos de los sos componebntes. Otra aplicaci\u00f3n cosm\u00e9tica ye como depilatoriu, y\u00e1 que'l pelu adhi\u00e9rese a ella y ye m\u00e1s f\u00e1cil de lu retirar, inda que doloroso.\nNa antig\u00fced\u00e1 empleg\u00e1base pa facer sellos.\nLa cera tami\u00e9n ye una sustancia grasa segregao peles grl\u00e1ndules de les abeyes obreres moces. Con ella faen los panales y zarren les sos celdes cuando t\u00e1n enllenes de miel.\nAm\u00e1s, ye una sustancia mariella segreada por una gl\u00e1ndula que tenemos los seres humanos nos oy\u00edos."}
{"id": "14530", "revid": "116", "url": "https://ast.wikipedia.org/wiki?curid=14530", "title": "Jakob Bernoulli", "text": "Jakob Bernoulli , tami\u00e9n conoc\u00edu como Jacob, Jacques o James Bernoulli yera un mat\u00e9maticu y cient\u00edficu suizu, y l'hermanu mayor de Johann Bernoulli.\nJakob Bernoulli conoci\u00f3 a Robert Boyle y a Robert Hooke nun viaxe a Inglaterra en 1676, dempu\u00e9s del cual dedic\u00f3 la so vida a la ciencia y a les matem\u00e1tiques. Dio clases na Universid\u00e1 de Basilea dende 1682, convirti\u00e9ndose en profesor de matem\u00e1tiques en 1687.\nLos sos primeros papeles sobre curves transcendentales (1696) ya isoperimetr\u00eda (1700, 1701) son exemplos tempranos de la so aplicaci\u00f3n.\nLa so obra maestra foi \"Ars Conjectandi\" (l'arte de les conxetures), un trabayu sobro la teor\u00eda de la probabilid\u00e1. Foi asoley\u00e1u ocho a\u00f1os dempu\u00e9s de la so muerte (1713) pol so sobr\u00edn Nicholas. Los conceutos procesu de Bernoulli y n\u00famberu de Bernoulli proceden del so trabayu, y ye por eso que lleven el so nome.\nLa so correspondencia con Gottfried Leibniz conduzlu a estudiar el c\u00e1lculu infinitesimal en collaboraci\u00f3n col so hermanu Jean. Foi unu de los primeros en comprender y aplicar el c\u00e1lculu diferencia y integral, propuestu por Leibnitz, descubri\u00f3 les propiedaes de los n\u00famberos llamaos depu\u00e9s \"n\u00famberos de Beroulli\" y da la soluci\u00f3n de problemas vistos hasta esi momentu como insolubles. \nTami\u00e9n dex\u00f3 unes \"Memories\", atropaes baxo'l t\u00edtulu de \"Jacobi Bernouilli Opera\", Xinebra, 1744."}
{"id": "14531", "revid": "37624", "url": "https://ast.wikipedia.org/wiki?curid=14531", "title": "Partido Comunista de los Trabajadores", "text": "El Partido Comunista de los Trabajadores (PCT) foi un part\u00edu comunista prosovi\u00e9ticu espa\u00f1ol surd\u00edu en 1977 por oposici\u00f3n d'izquierdes all PCE gracies a una escisi\u00f3n el \"Partido Comunista de Espa\u00f1a\". Les sos mocedaes denom\u00e1bense \"Juventudes Comunistas de los Trabajadores\". En 1980 el PCT unific\u00f3se col Partido Comunista de Espa\u00f1a (VIII-IX Congresos) pa facer el Partido Comunista de Espa\u00f1a Unificado."}
{"id": "14532", "revid": "28171", "url": "https://ast.wikipedia.org/wiki?curid=14532", "title": "Peseta", "text": "La peseta foi una moneda espa\u00f1ola de cursu llegal n'Espa\u00f1a y Andorra (\"nesta cabera, xunta'l francu franc\u00e9s\") dende'l 19 d'ochobre de 1868 fasta'l 31 d'avientu de 2001, dixebr\u00e1base en cien c\u00e9ntimos.\nLa peseta yera la forma popular cola que se denominaben los cuatro reales del bell\u00f3n o los dos reales de plata, ye mui posible que'l t\u00e9rminu \"peseta\" viniere de la pallabra catalana \"peceta\" (piecina), diminutivu de \"pe\u00e7a\", nome col que se conoc\u00eden dende'l sieglu XV a delles monedes de plata.\nEl 19 d'ochobre de 1868, el ministru de Facienda del Gobiernu provisional del Xeneral Serrano, Laureano Figuerola, robl\u00f3'l decretu pol que s'implantaba la peseta como unid\u00e1 monetaria d'Espa\u00f1a, al mesmu tiempu qu'entraba en vigor oficialmente'l Sistema M\u00e9tricu. La primera peseta foi alcu\u00f1ada en 1869.\nLa peseta abr\u00e9viase pta, ye incorreuta l'abreviaci\u00f3n pts pal plural.\nLa peseta foi substituy\u00eda pol euru nel a\u00f1u 1999 nos mercaos de divises. El 1 de xineru de 2002 l'euru (\u20ac) entr\u00f3 en circulaci\u00f3n xunto cola peseta. El 1 de marzu de 2002 la peseta dex\u00f3 de ser una moneda de cursu llegal n'Espa\u00f1a y Andorra, a\u00ednda qu'esistere'l compromisu oficial del Bancu d'Espa\u00f1a de camudar el so importe n'euros ensin importar la data, el cambiu oficial \u00fanicu establec\u00edu: 1 euru = 166,386pta, col redond\u00e9u correspondiente al tercer decimal."}
{"id": "14533", "revid": "28171", "url": "https://ast.wikipedia.org/wiki?curid=14533", "title": "Microelectr\u00f3nica", "text": "La microelectr\u00f3nica ye l'aplicaci\u00f3n de la electr\u00f3nica a componentes y circuitos de dimensiones mui peque\u00f1es, microsc\u00f3piques y hasta de nivel molecular pa producir dispositivos y equipos electr\u00f3nicos de dimensiones reduc\u00edes pero altamente funcionales. El tel\u00e9fonu m\u00f3vil, el microprocesador de la CPU y l'ordenador tipu Palm son claros exemplos de lo que llogra angua\u00f1o la teunolox\u00eda microelectr\u00f3nica."}
{"id": "14534", "revid": "735", "url": "https://ast.wikipedia.org/wiki?curid=14534", "title": "Se\u00fal", "text": "Se\u00fal (\uc11c\uc6b8 Seoul) ye la ciud\u00e1 capital de la Rep\u00fablica de Corea (Corea del Sur), asitiada nel estremu noroeste del pa\u00eds, a la vera'l r\u00edu Hangang cerca la so boca nel Mar Mariellu. \nLa dixebra de Corea tres de la so guerra civil dex\u00f3 la ciud\u00e1 c\u00e1sique na llende y foi un puntu d'arranque d'un espectacular crecimientu hasta convertila nuna de les m\u00e1s grandes del mundiu (10 117 909h. 2014), siendo, por supuestu, el centru econ\u00f3micu, comercial, industrial y cultural de la rep\u00fablica (ver historia urbana). "}
{"id": "14535", "revid": "28171", "url": "https://ast.wikipedia.org/wiki?curid=14535", "title": "Disgraf\u00eda", "text": "Incapacid\u00e1 evolutivo o deterioru importante de la escrita. Suel manifestase na formaci\u00f3n de les lletres, na desorganizaci\u00f3n y nuna coordinaci\u00f3n viso-motora fina llimitada. L'\u00e9situ del tratamientu d'estos problemes ta rellacion\u00e1u col desendolcamientu global de les habilidaes del llinguax qu'incidan nel ense\u00f1u de conceutos direicionales, temporales y espaciales, y na reduici\u00f3n de l'angustia."}
{"id": "14536", "revid": "37624", "url": "https://ast.wikipedia.org/wiki?curid=14536", "title": "Ganghwa", "text": "Ganghwa ye una islla nel estremu del r\u00edu Han na costa oeste de Corea del Sur, xunida al continente por delles pontes. La islla tien una superficie de 302.4 km\u00b2 y nella viven , alministrativamente pertenez a la municipalid\u00e1 d'Incheon. El puntu m\u00e1s altu de la islla ye Mani-san con 469 metros."}
{"id": "14538", "revid": "116", "url": "https://ast.wikipedia.org/wiki?curid=14538", "title": "Antonio Jos\u00e9 de Sucre", "text": "Antonio Jos\u00e9 de Sucre y Alcal\u00e1 , conoc\u00edu como'l Gran Mariscal d'Ayacucho, foi un pol\u00edticu y militar venezolanu, pr\u00f3cer de la independencia y presidente de Bolivia y Per\u00fa. F\u00edu d'una familia acomodada de tradici\u00f3n militar siendo so p\u00e1 coronel del Ex\u00e9rcitu Realista."}
{"id": "14539", "revid": "37624", "url": "https://ast.wikipedia.org/wiki?curid=14539", "title": "Discoteca", "text": "Una discoteca ye un llugar onde les persones van baillar y xeneralmente a divertise colos sos collacios peles nueches. La m\u00fasica polo xeneral nun s'oye en direutu, sin\u00f3n que provi\u00e9n de discos, que les m\u00e1s de les vueltes son amestaos por un \"disc jockey\".\nLa primer discoteca del mundiu foi'l Scotch Club, na ciud\u00e1 alemana d'Aachen, que funcion\u00f3 dende 1959. Nos a\u00f1os sesenta, les discoteques fix\u00e9ronse populares en toa Europa, y nos setenta tami\u00e9n nos Estaos Xun\u00edos, au en consecuencia se desendolc\u00f3 la m\u00fasica disco.\nDelles discoteques como'l Studio 54 de Nueva York fix\u00e9ronse famoses pola so m\u00fasica, el so ambiente o pola asistencia de clientes famosos. Otres, como Rep\u00fablica Cromagnon de Buenos Aires o Alcal\u00e1 20 de Madrid, apaecieron nes noticies por desastres agravaos pol so escesu de xente y les dificultaes d'evacuaci\u00f3n.\nHai que se\u00f1alar que nes discoteques nun ye too positivo, pues nelles en munches ocasiones am\u00e9stense alcohol escesivu y tabacu."}
{"id": "14540", "revid": "116", "url": "https://ast.wikipedia.org/wiki?curid=14540", "title": "Aici\u00f3n Ciudadana Lliberal", "text": "Aici\u00f3n Ciudadana Lliberal (ACL) foi un part\u00edu pol\u00edticu espa\u00f1ol de centru activu nel tiempu de la transici\u00f3n a la democracia. Surdi\u00f3 en 1978 y taba dirix\u00edu por Jos\u00e9 Mar\u00eda de Areilza que fore ministru d'asuntos esteriores (1975-1976). Nes eleiciones xenerales de 1979 foi parte de Coalici\u00f3n Democr\u00e1tica y Areilza foi escoyiu diput\u00e1u por Madrid, poco dempu\u00e9s ACL integr\u00f3se n'Alianza Popular."}
{"id": "14541", "revid": "28171", "url": "https://ast.wikipedia.org/wiki?curid=14541", "title": "Publiu Corneliu Escipi\u00f3n", "text": "Publiu Corneliu Escipi\u00f3n, hermanu de Cneu Corneliu Escipi\u00f3n y p\u00e1 de Publiu Corneliu Escipi\u00f3n l'Africanu. Nom\u00e1u c\u00f3nsul romanu nel a\u00f1u 218 e.C., lluch\u00f3 a la escontra d'An\u00edbal n'Italia y darr\u00e9u viax\u00f3 a Hispania mientres la Segunda Guerra P\u00fanica, xunto col so hermanu Cneu, pa combatir a Am\u00edlcar Barca, al que derrotaron en Dertosa. Publiu y el so hermanu morrieron na redolada de C\u00e1stulu nuna batalla a la escontra d'Asdr\u00fabal.\nProc\u00f3nsul \"hispaniensis\" nos a\u00f1os 217, 216, 214 y 213 e.C.. Tres d'una esitosa campa\u00f1a, morri\u00f3 na batalla de Castulu (212 e.C.)."}
{"id": "14542", "revid": "37624", "url": "https://ast.wikipedia.org/wiki?curid=14542", "title": "Yad Vashem", "text": "Yad Vashem (n'hebr\u00e9u \u05d9\u05d3 \u05d5\u05e9\u05dd, \"yad va-xem\") ye'l memorial oficial israel\u00edn en memoria de les v\u00edctimes de la Shoah perpretada polos nazis na Segunda Guerra Mundial. Establec\u00edu en Xerusal\u00e9n en 1953 pola Llei del Memorial.\nEl memorial consiste n'estremaos edificios: una C\u00e1mara de la Memoria, un mus\u00e9u hist\u00f3ricu, una galer\u00eda d'arte, los archivos, el Valle de les Comunidaes Destruy\u00edes, la Sala de los Nomes, el Memorial de los Ne\u00f1os y un centru educativu. \nEl Mus\u00e9u recibi\u00f3'l Premiu Pr\u00edncipe d'Asturies de la Concordia en 2007."}
{"id": "14543", "revid": "37624", "url": "https://ast.wikipedia.org/wiki?curid=14543", "title": "C\u00e1rcel d'Abu Ghraib", "text": "La c\u00e1rcel d'Abu Ghraib ye una c\u00e1rcel astiada n'Abu Ghraib, una ciud\u00e1 iraquina a 32 km al este de Bagdag. Nesti recintu Sadam Husein tortur\u00f3 y execut\u00f3 a disidentes, y m\u00e1s sero l'ex\u00e9rcitu de los Estaos Xun\u00edos converti\u00f3lu nun llugar de tortura ya interrogatoriu de sospechosos d'actuar a la escontra les fuercies de los Estaos Xun\u00edos.\nLa prisi\u00f3n conoci\u00f3se internacionalmente cuando la canal americana de televisi\u00f3n CBS asoley\u00f3 n'abril de 2004 numberoses semeyes de tortures, abusos y humillaciones a los prisioneros iraquinos por un grupu de soldaos de los Estaos Xun\u00edos, darr\u00e9u apaecieron m\u00e1s pruebes."}
{"id": "14544", "revid": "28171", "url": "https://ast.wikipedia.org/wiki?curid=14544", "title": "Tank\u014dbon", "text": "Tank\u014dbon (\u5358\u884c\u672c) ye'l terminu en xapon\u00e9s pa \"volume compilatoriu\" d'una serie en particular (como mangues, noveles gr\u00e1fiques, art\u00edculos de revistes, ensayos, patrones de costura, etc.) a estremancia de revistes o series d'obres completes que contienen munchos t\u00edtulos.\nDavezu los mangues son espublizaos por primer vez en revistes d'antolox\u00edes de tirada selmanal o mensual (c\u00f3mo Afternoon, Shounen Jump, Hana to Yume).\nEstes revistes d'antolox\u00edes tienen cientos de p\u00e1xines y decenas d'histories individuales escrites por diversos autores. Son imprentaes en papel pa diarios y son consideraes como revistes desechables. \nUn tank\u014dbon ye una coleici\u00f3n de cap\u00edtulos d'una sola serie reimprentaes en formatu de bolsiellu o pasta blanda con papel de meyor calid\u00e1."}
{"id": "14545", "revid": "37624", "url": "https://ast.wikipedia.org/wiki?curid=14545", "title": "Lexicolox\u00eda", "text": "La lexicolox\u00eda ye la rama de la lling\u00fc\u00edstica qu'estudia'l l\u00e9xicu, el so orixe, les rellaciones ente conceutos de pallabres y la estructura de les rellaciones que s'establecen ente les pallabres que constituyen el l\u00e9xicu d'una llingua."}
{"id": "14546", "revid": "28171", "url": "https://ast.wikipedia.org/wiki?curid=14546", "title": "Sh\u014dnen Jump", "text": "Sh\u014dnen Jump (\u5c11\u5e74\u30b8\u30e3\u30f3\u30d7) son dos revistes recopilatories de manga, una selmanal y la otra mensual, espublizaes por Sh\u016beisha. La revista selmanal ye angua\u00f1o la m\u00e1s vendida de Xap\u00f3n (am\u00e1s de ser la revista de c\u00f3mics m\u00e1s vendida del mundu), con 6 millones d'exemplares cada selmana.\nN'ella espubliz\u00e1ronse munches obres que darr\u00e9u tendr\u00eden munchu \u00e9situ nel formatu \"tank\u014dbon\" (tomos de 200 p\u00e1xines). La Sh\u014dnen Jump ta empobinada al sh\u014dnen (ye dicir, haza mozos adolescentes). Les histories suelen tener muncha aici\u00f3n y aventura, y davezu los sos protagonistes son mozos x\u00f3venes con habilidaes especiales.\nNon s\u00f3lu s'espubliza en Xap\u00f3n, sin\u00f3n que tami\u00e9n nos Estaos Xun\u00edos, Canad\u00e1, Alema\u00f1a (nesti caberu pa\u00eds col t\u00edtulu de \"Banzai!\"), y Suecia. Anque la revista nun se vende en pa\u00edses como Corea del Sur, \u1e24ong Kong, Taiw\u00e1n y Tailandia, los t\u00edtulos de manga de Sh\u014dnen Jump tornense y distrib\u00fain nesos pa\u00edses."}
{"id": "14547", "revid": "43102", "url": "https://ast.wikipedia.org/wiki?curid=14547", "title": "Francisco \u00c1lvarez Cascos", "text": "Francisco \u00c1lvarez Cascos ye pol\u00edticu y ex-Presidente del Princip\u00e1u d'Asturies, el s\u00e9ptimu depu\u00e9s de la muerte del dictador Francisco Franco y el sestu depu\u00e9s de l'aprobaci\u00f3n del Estatutu d'Autonom\u00eda.\nDe familia asturiana vivio dende mozu en Xix\u00f3n, estudi\u00f3 inxenier\u00eda de caminos y en 1976 xunt\u00f3se a \u00fan de los grupos, Reforma Democr\u00e1tica, que darr\u00e9u constituyir\u00eden Alianza Popular. Ente 1979 y 1986 foi'l voceru d'AP nel conceyu de Xix\u00f3n. Escoy\u00edu senador por Asturies (1982-1986), candidatu a la presidencia del Princip\u00e1u perdi\u00f3 frente a Pedro de Silva (1983). Escoy\u00edu diput\u00e1u nel Congresu de los Diputaos en 1986 (fasta 2004). Foi escoy\u00edu secretariu xeneral del PP en 1989 peustu nel que caltendr\u00edase hasta 1999. Con Jos\u00e9 Mar\u00eda Aznar foi vicepresidente primeru y ministru de la presidencia (1996-2000) y ministru de fomento (2000-2004). La so decisi\u00f3n d'allo\u00f1ar el Prestige, ensin informes que la avalaren , de les costes gallegues y la so actuaci\u00f3n durante la cat\u00e1strofe foi mui cuestionada por dellos seutores sociales y pol\u00edticos de Galicia.\nVida personal.\nEn 1954 la so familia, d'orixe asturianu (del conceyu de Vald\u00e9s), treslladar\u00e1se a Xix\u00f3n, onde trescurri\u00f3 la so infancia y moced\u00e1. Del so primer matrimoniu con Elisa Fern\u00e1ndez-Escand\u00f3n Ortiz tien cuatro f\u00edos, a los que se xunen los dos del so segundu matrimoniu con Gemma Ruiz. Angua\u00f1o ta cas\u00e1u en terceres nupcies cola galerista Mar\u00eda Porto.\nEstudi\u00f3 mientres tres a\u00f1os na Escuela d'Inxenieros de Mines d'Uvi\u00e9u, hasta qu'en 1967 tresll\u00e1dase a Madrid, onde cursa los estudios d'Inxenieru de Caminos, Canales y Puertos. Enantes de la so incorporaci\u00f3n a la pol\u00edtica profesional trabay\u00f3 nun estudiu d'arquiteutura y como xerente d'una asociacion profesional d'arquiteutos.\nPublic\u00f3 cinco llibros (\"Testimonios de una crisis\", \"Discursos Pol\u00edticos\", \"Rasgos y riesgos del desencanto astur\", \"Los parllamentarios asturianos en el reinado de Fernandu VII\" y \"Europa, asignatura pendiente\") am\u00e1s d'art\u00edculos en prensa ya otres intervenciones.\nXovellanista declar\u00e1u, aveza a introducir dalguna cita del hist\u00f3ricu ilustr\u00e1u xixon\u00e9s nos sos discursos m\u00e1s importantes. Gran aficion\u00e1u a los toros, collabor\u00f3 cola emisora Radio Minutu na tresmisi\u00f3n de corr\u00edes celebraes na plaza xixonesa d'El Bibio. Ye aficion\u00e1u a la caza y a la pesca del salm\u00f3n, llogrando'l \"campanu\" en dos ocasioes. \nLa so pasi\u00f3n cinex\u00e9tica foi bien comentada cuando s'afay\u00f3 que metanes la mayor cat\u00e1strofe ecol\u00f3xica d'Espa\u00f1a, el naufraxu del \"Prestige\", presidiendo'l ministeriu responsable del so control, abandonara too pa dise a una caceria que nun abandon\u00f3 magar la graved\u00e1 de los acontecimientos. Seg\u00fan public\u00f3 la revista \"\u00c9poca\", de mientres el so periodu como responsable del Ministeriu de Fomentu alleg\u00f3 a cacer\u00edes valoraes en mas de 60.000 euros al a\u00f1u, siempres convid\u00e1u por empresarios que ten\u00eden intereses nes contrataciones de dichu ministeriu, lo que provoc\u00f3 que diputaos del PSOE (Gerardo Torres) y d'Izquierda Xunida (Antero Ruiz) dirixi\u00e9ren-y entrugues nes Cortes. Bien comentada foi la so excursi\u00f3n cinex\u00e9tica a Ruman\u00eda por invitaci\u00f3n d'un conoc\u00edu empresariu, onde caz\u00f3 un osu y un gallu mont\u00e9s. Dambes especies t\u00e1n protex\u00edes n'Espa\u00f1a, non asina en Ruman\u00eda.\nEn 2004, al t\u00e9rminu de la Llexislatura, abandon\u00f3 voluntariamente la pol\u00edtica -\u00e9l definir como \"un pasu tras\"-, buscando dedicase a la so vida personal en dixebr\u00e1ndose de la so segunda muyer y empecipiar una rellaci\u00f3n con una nueva pareya.\nCarrera pol\u00edtica.\nEn 1976, af\u00edliase a Reforma Democr\u00e1tica que darr\u00e9u s'integrar\u00eda n'Alianza Popular, dos part\u00edos pol\u00edticos de derecha. Foi'l voceru del Grupu Municipal Popular de Xix\u00f3n ente 1979 y 1986, siendo conceyal de la ciud\u00e1 y miembru del ente pre-auton\u00f3micu asturianu.\nEn 1982 foi escoy\u00edu senador per Asturies, un cargu que combin\u00f3 col de voceru del Part\u00edu Popular na Xunta Xeneral del Princip\u00e1u d'Asturies dende 1983.\nNel IX Congresu Nacional del Part\u00edu Popular, foi escoy\u00edu Secretariu Xeneral del Part\u00edu Popular, siendo confirm\u00e1u nel so cargu polos siguiente tr\u00e9s congresos nacionales del PP que tuvieron llugar en Sevilla (1990) y Madrid (1993 y 1996).\nEscoy\u00edu Senador en 1982, tuvo importantes responsabilidaes dientro del so Grupu Parllamentariu. Darr\u00e9u, en 1986, foi escoy\u00edu Diput\u00e1u per Asturies, siendo reelix\u00edu en 1989, 1993, 1996 y 2000 perdiendo frente a Luis Mart\u00ednez Noval en 1989 y 1993 \u00e9nte'l que lu gan\u00f3 en 1996 y nel 2000. \nNesi tiempu, \u00c1lvarez Cascos foi protagonista de la escisi\u00f3n del Part\u00edu Popular asturianu, al decidir en 1998 la espulsi\u00f3n del part\u00edu del ent\u00f3s presidente del Gobiernu asturianu pol PP, Sergio Marqu\u00e9s. La decisi\u00f3n, depu\u00e9s d'un enfrentamientu de dambos l\u00edderes conservadores, propici\u00f3 la creaci\u00f3n pela parte de Marqu\u00e9s y los sos seguidores de la Uni\u00f3n Renovadora Asturias (URAS), al tiempu que calten\u00eden el gobiernu auton\u00f3micu hasta les eleiciones auton\u00f3miques de 1999. \nCon Jos\u00e9 Mar\u00eda Aznar en La Moncloa, foi'l so Vicepresidente Primeru y Ministru de la Presidencia na VI Llexislatura 1996-2000 y Ministru de Fomentu na Llexislatura 2000-2004.\nEn 2005, y pola mor del so enfrentamientu cola direici\u00f3n del PP de Xix\u00f3n, \u00c1lvarez-Cascos tresllada la so afiliaci\u00f3n del part\u00edu a Madrid. Tres de la so marcha, volver\u00eda a Asturies de manera espor\u00e1dica pa participar en dellos actos p\u00fablicos. Nun d'esos eventos, na entrega del premiu \"Sardina de Oro\" que-y concediera la Fundaci\u00f3n 'Sabugo, \u00a1Tente Firme!' d'Avil\u00e9s, nel mes de xunu de 2009, aprovech\u00f3 pa facer un discursu de fonda carga pol\u00edtica. Poco depu\u00e9s, anunci\u00e1rase la so intenci\u00f3n de regresar a la pol\u00edtica activa n'Asturies.\nEntam\u00f3se ent\u00f3s un procesu nel qu'\u00c1lvarez-Cascos y los sos siguidores nel Part\u00edu Popular trataron de forzar la so designaci\u00f3n como candidatu del PP a les eleiciones auton\u00f3miques d'Asturies 2011, bien por designaci\u00f3n direuta de los mu\u00e9rganos de direici\u00f3n del part\u00edu, bien pela v\u00eda d'un congresu extraordinariu. Sicas\u00ed, al d\u00eda siguiente de que se conociera'l refugu de la direici\u00f3n del part\u00edu a la so opci\u00f3n, el 1 de xineru de 2011 \u00c1lvarez Cascos dio anuncia al so abandonu del part\u00edu al entender que con esa decisi\u00f3n se daba cobertura \"a los insultos\" que recibiera nos meses previos dende la direici\u00f3n del PP d'Asturies. Un d\u00eda depu\u00e9s, anunciaba la so disposici\u00f3n a encabezar una nueva opci\u00f3n pol\u00edtica n'Asturies, lo que dar\u00eda llugar, unes selmanes m\u00e1s sero, al nacimientu de Foro Asturias, col que ganar\u00eda les eleiciones auton\u00f3miques de 2011.\nEl d\u00eda 15 de xunetu de 2011 ser\u00eda invest\u00edu Presidente del Princip\u00e1u d'Asturies colos votos favorables del so grupu pol\u00edticu y l'astenci\u00f3n del restu de grupos de la Xunta Xeneral del Princip\u00e1u. Al convocar eleiciones anticipaes nel a\u00f1u 2012 \u00e9stes ser\u00eden ganaes pol PSOE y finalmente ser\u00eda sustituy\u00edu na Presidencia del Princip\u00e1u pol socialista Javier Fern\u00e1ndez Fern\u00e1ndez."}
{"id": "14549", "revid": "379", "url": "https://ast.wikipedia.org/wiki?curid=14549", "title": "Shonen Jump", "text": ""}
{"id": "14550", "revid": "116", "url": "https://ast.wikipedia.org/wiki?curid=14550", "title": "Sh\u014dnen Sunday", "text": "Shonen Sunday (\u5c11\u5e74\u30b5\u30f3\u30c7\u30fc \"Sh\u014dnen Sand\u0113\") ye una revista de manga, espublizada por Shogakukan, de llinia editorial al estilu sh\u014dnen."}
{"id": "14551", "revid": "28171", "url": "https://ast.wikipedia.org/wiki?curid=14551", "title": "Asuka", "text": "Un subconxuntu de Kadokawa Shoten apuntando haza les muyeres, Asuka espubliza series de gran popularid\u00e1 nuna varied\u00e1 de compartimientos. La revista s'espubliza los dies 24 de cada mes.\nLa revista en s\u00ed ye sh\u014djo, pero les sos histories captan tami\u00e9n al p\u00fablicu mascul\u00edn.\nRama de les revistes Asuka.\nEl compartimientu d'Asuka ufre t\u00edtulos como DNAngel y X, mentantu que'l sellu Asuka Comics DX ta pa una audiencia mayor, con temes m\u00e1s maduros en serie por exemplu Seimaden; Asuka Fantasy DX ye una revista con temes de m\u00e1s aventura ya histories de ciencia ficci\u00f3n y supernaturales, llar de Cowboy Bebop y Angelique; Asuka Mystery DX s'enfota n'histories rom\u00e1ntiques con munchu suspense; Asuka CIEL s'enfota nos romances yaoi. \nLos mangues de les revistes que lleven la insignia \"DX\" recopilense en tomos baxu'l sellu d'Asuka Comics DX.\nLos c\u00f3mics espublizaos na revista Asuka son recopilaos en tank\u014dbons baxo'l nome d'Asuka Comics.\nRevistes rellacionaes.\nAsuka CL DX"}
{"id": "14553", "revid": "37624", "url": "https://ast.wikipedia.org/wiki?curid=14553", "title": "Ribon", "text": "Ribon Magazine (\u308a\u307c\u3093) ye una revista de manga espublizada mensualmente en Xap\u00f3n de la mano de Shueisha. La so primera entrega apaeci\u00f3 n'agostu de 1955. Cada edici\u00f3n tien 400 p\u00e1xines, nes que se reparten cap\u00edtulos de diversos mangues, histories en blanco y un color estremada cauna pa que puean ser destremaes f\u00e1cilmente. Davezu incl\u00fai como regalos peque\u00f1os xuguetes, llibretes, axendes, etc (merchandising).\nLa Ribon ta especializada na espublizaci\u00f3n de sh\u014djo, x\u00e9neru empobin\u00e1u a moces x\u00f3venes, dende la escuela primaria hasta la escuela de secundaria. Los manga shojo m\u00e1s populares suelen ser los qu'espubliza la Ribon y, polo xeneral, los autores d'esti x\u00e9neru son muyeres."}
{"id": "14555", "revid": "43102", "url": "https://ast.wikipedia.org/wiki?curid=14555", "title": "Oekaki", "text": "Oekaki ye una pallabra xaponesa que significa \"escarabayu\". Na Internet, un oekaki ye una imaxe creada nun oekaki board o oekaki BBS (un foru online que permite crear estes im\u00e1xenes de forma qu'otros usuarios llueu puean comentala). Los dibuxantes d'oekakis davezu espublicen tami\u00e9n los sos dibuxos n'otres p\u00e1xines, y\u00e1 seyan personales o en galer\u00edas como DeviantArt."}
{"id": "14556", "revid": "37624", "url": "https://ast.wikipedia.org/wiki?curid=14556", "title": "Kaoani", "text": "Los Kaoanis son peque\u00f1os emoticonos, la pallabra Kaoani provi\u00e9n del xapon\u00e9s kao (cara) y ani (animaci\u00f3n). \nDavezu reboten y paez que t\u00e1n nalando. El pa\u00eds d'orixe de los kaoanis ye Xap\u00f3n. N'asturianu podr\u00eden traducise como \"carines d'anime\", \"nubecines\" o \"bombones\", n'ingl\u00e9s tami\u00e9n son conoc\u00edos como \"blobs\", \"puffs\" y \"kaos\".\nLos Kaoanis puen tener forma d'animales, xelatines de colores, bombones vist\u00edos como animales, personaxes de caricatures, etc. Munchos t\u00e1n animaos faciendo estremaes actividaes, como baillar, rir o xugar.\nEl formatu d'archivu de los kaoanis siempres ye GIF, y\u00e1 qu'esti formatu aceuta animaci\u00f3n. Los kaoanis normalmente son usaos en foros d'alderique, p\u00e1xines de MySpace, blogs y MSN Messenger p'amosar les emociones d'una persona."}
{"id": "14557", "revid": "43102", "url": "https://ast.wikipedia.org/wiki?curid=14557", "title": "Normes de Castell\u00f3", "text": "Les Normes Ortogr\u00e1fiques de Castell\u00f3 (Normes Ortogr\u00e0fiques de Castell\u00f3, o simplemente Normes de Castell\u00f3 o Normes del 32), son unes normes ortogr\u00e1fiques elementales, que siguen b\u00e1sicamente les normes de Pompeu Fabra, adautaes al valencianu. Estes normes foron roblaes en 1932 poles m\u00e1s importantes instituciones culturales de la Comunid\u00e1 Valenciana.\nLes normes atopen un compromisu, nel sen de que respeten la esencia y l'estilu de les normes fabrianes, pero permiten l'emplegu de la idiosincrasia del valencianu. Ye importante destacar que nun son unes normes ortogr\u00e1fiques completes, son nam\u00e1i qu'una gu\u00eda. De fechu, la situaci\u00f3n del valencianu est\u00e1ndar sigue esta gu\u00eda aproximadamente, pero ye importante dicir qu'en delles coses consid\u00e9rense non ortogr\u00e1fiques angau\u00f1o. (p.ex. \"atre\" por \"altre\") perm\u00edtense nes \"Normes de Castell\u00f3\". Per otru llau, delles pallabres aceptaes pola Academia Valenciana de la Llingua na actualid\u00e1, nun t\u00e1n nel esp\u00edritu de la norma."}
{"id": "14558", "revid": "116", "url": "https://ast.wikipedia.org/wiki?curid=14558", "title": "Pompeu Fabra", "text": "Pompeu Fabra i Poch foi un inxenieru y fil\u00f3logu catal\u00e1n que destac\u00f3 como de la normativa moderna de la llingua catalana.\nFoi un estudiante aplic\u00e1u que destacaba en matem\u00e1tiques y, siguiendo esti cam\u00edn, col pasu los a\u00f1os curs\u00f3 los estudios d'inxenier\u00eda industrial. Sicas\u00ed, la so vocaci\u00f3n yera otra: l'estudiu del catal\u00e1n y la so normalizaci\u00f3n. Dic\u00eda que lo descubri\u00f3 un d\u00eda cuando diba escribir una carta a los sos sobrinos, y diose cuenta que malpenes dominaba la llingua que falaba. Dende ent\u00f3s esti inxenieru dedic\u00f3se al estudiu del catal\u00e1n pa rescatalu del so desavezu y ponelu al d\u00eda.\nEsto asoced\u00eda nun momentu nel que Catalu\u00f1a \u2014polo menos dende la segunda met\u00e1 del sieglu XIX\u2014 entamare un procesu de recobramientu lling\u00fc\u00edsticu y de la lliteratura catalana. Fabra aport\u00f3 munches obres, toes primordiales, como son les Normes ortogr\u00e1fiques (1913) y la Gram\u00e1tica catalana (1918). Sicas\u00ed, la so obra m\u00e1s relevante, ye ensin dubies, el \"Diccionari general de la llengua catalana\", que foi asoley\u00e1u en 1932.\nEscursionista, amante del Liceu, deportista \u2014presidi\u00f3 l'Asociaci\u00f3n de Tenis de Catalu\u00f1a\u2014, Pompeu Fabra foi un home de gran prestixu cient\u00edficu y perpopular en Catalu\u00f1a, y ente 1931 y 1936 foi oxetu de munchos homenaxes, siendo nom\u00e1u caderalgu na Universid\u00e1 de Barcelona en 1932. \nMorri\u00f3'l 25 d'avientu de 1948 na llocalid\u00e1 de Prada, na Catalu\u00f1a francesa, au taba exili\u00e1u al instaurase la dictadura franquista."}
{"id": "14559", "revid": "116", "url": "https://ast.wikipedia.org/wiki?curid=14559", "title": "Big Comic Original", "text": "Big Comic Original ye una revista antol\u00f3xica xaponesa de manga del x\u00e9neru seinen espublizada pola editorial Shogakukan, empobinada haza audiencies principalmente masculines, davezu adolescentes y mozos adultos."}
{"id": "14560", "revid": "43102", "url": "https://ast.wikipedia.org/wiki?curid=14560", "title": "Nakayoshi", "text": " ye una revista xaponesa espublizada por Kodansha referente a manga sh\u014djo. El merc\u00e1u oxetivu (como Ribon y Ciao) ta enfoc\u00e1u pa moces d'escuela b\u00e1sica y media.\nYe una de les revistes de manga sh\u014djo m\u00e1s vend\u00edes, teniendo vend\u00edo m\u00e1s de 400 millones de copies desnde 1978. A mediaos de la d\u00e9cada de 1990, Nakayoshi vend\u00edase por 400 yenes y ten\u00eda un permediu de 448 p\u00e1xines. La circulaci\u00f3n media estimada de Nakayoshi nesi momentu yera de 1.800.000. La so circulaci\u00f3n algam\u00f3 un m\u00e1ximu de 2.100.000 en 1993. En 2007, la so tirada foi de 400.000\nEsta revista tien asoleyaos t\u00edtulos tan famosos como:\nHai tami\u00e9n una versi\u00f3n espublizada n'Indonesia. La versi\u00f3n indonesia espubl\u00edzase mensualmente por Elex Media Komputindo."}
{"id": "14561", "revid": "116", "url": "https://ast.wikipedia.org/wiki?curid=14561", "title": "Ciao (revista)", "text": "Ciao (\u3061\u3083\u304a) ye una revista xaponesa de manga sh\u014djo espublizada por Shogakukan pa moces x\u00f3venes (de 9-13 a\u00f1os d'ed\u00e1). La primer entrega asoley\u00f3se en 1977. La circulaci\u00f3n ta acerca d'un mill\u00f3n d'exemplares, el m\u00e1s grande ente revistes de manga shojo en Xap\u00f3n. Angua\u00f1o, la revista, con cada entrega, lleva consigo sospreses (ye dicir: xuguetes, accesorios de ne\u00f1es) ya incl\u00fai regalos como cosm\u00e9ticos, rel\u00f3s, ll\u00e1pices, bloc de notes, etc. Los competidores de la revista son Ribon y Nakayoshi."}
{"id": "14562", "revid": "28171", "url": "https://ast.wikipedia.org/wiki?curid=14562", "title": "Samuel Gompers", "text": "Samuel Gompers foi un dirixente obreru d'Estaos Xun\u00edos. Residente nos Estaos Xun\u00edos dende 1863, en 1881 fixo una asociaci\u00f3n de sindicatos qu'en 1886 adoptar\u00eda'l nome d'American Federation of Labor (AFL)."}
{"id": "14564", "revid": "116", "url": "https://ast.wikipedia.org/wiki?curid=14564", "title": "Le\u00f3n Trotsky", "text": "Liev Dav\u00eddovich Bronstein (\u041b\u0435\u0432 \u0414\u0430\u0432\u0438\u0434\u043e\u0432\u0438\u0447 \u0411\u0440\u043e\u043d\u0448\u0442\u0435\u0439\u043d), m\u00e1s conoc\u00edu como Le\u00f3n Trotsky. Yanovka, Ucra\u00edna, 26 d'ochobre (seg\u00fan el calendariu xulianu pre-revolucionariu) o 7 de payares (seg\u00fan el calendariu gregorianu) de 1879 - Coyoac\u00e1n, M\u00e9xicu, 20 d'agostu de 1940. \nPol\u00edticu y te\u00f3ricu revolucionariu sovi\u00e9ticu, responsable direutu del \u00e9xitu de la Revoluci\u00f3n Rusa de 1917. Negoci\u00f3 la retirada de Rusia de la Primer Guerra Mundial per aciu de la Paz de Brest-Litovsk y afit\u00f3 definitivamente los llogros revolucionarios per aciu de la creaci\u00f3n del Ex\u00e9rcitu Bermeyu, que vencer\u00eda a 14 ex\u00e9rcitos estranxeros y a los Ex\u00e9rcitos Blancos (contrarrevolucionarios) demientres la Guerra Civil. \nStalin dio orden d'asesinalu , y Jotov, encarg\u00e1u de la operaci\u00f3n contra Trotsky en M\u00e9xicu, vali\u00f3se de dos comunistes espa\u00f1oles, Caridad y Ram\u00f3n Mercader (madre y f\u00edu), pa matalu. Ram\u00f3n Mercader llograr\u00eda infiltrase nel so c\u00edrculu gan\u00e1ndose la confianza d'una de les secretaries de Trotsky. Col pretestu de que lleera un escritu de so aver\u00f3se a Trotsky y mientres lle\u00eda coy\u00f3 un piol\u00e9 colg\u00e1u na parede de la estancia, clav\u00e1ndo-ylu per detr\u00e1s. Morrer\u00eda un d\u00eda m\u00e1s tarde. Mercader pas\u00f3 20 a\u00f1os na c\u00e1rcel pol asesinatu."}
{"id": "14567", "revid": "43102", "url": "https://ast.wikipedia.org/wiki?curid=14567", "title": "Trosquismu", "text": "El trosquismu ye la versi\u00f3n del marxismu-leninismu desendolcada por Le\u00f3n Trotsky y que, en t\u00e9rminos xenerales, representen una contraposici\u00f3n a la versi\u00f3n del d'Stalin, y a les sos teor\u00edes sobre \"socialismu nun solu pa\u00eds\".\nBusca, reencaminar el procesu revolucionariu sovi\u00e9ticu. Un de los sos pilares fundamentales ser\u00eda la teor\u00eda de \"la revoluci\u00f3n permanente\" descrita nel so llibru del mesmu nome. Otru de los documentos fundamentales ser\u00eda'l \"Programa de Transici\u00f3n\", escritu tami\u00e9n por Trotsky. \u00dan de los sos an\u00e1lisis pa atalantar la evoluci\u00f3n capitalista nos pa\u00edses coloniales y semicoloniales foi la teor\u00eda del desendolcu desigual y combin\u00e1u.\nTrotsky tami\u00e9n defendi\u00f3 mid\u00edes que buscaban finar col burocratismu dientro del Part\u00edu Comunista de la Xuni\u00f3n Sovi\u00e9tica (PCUS), como la rotaci\u00f3n de cargos. Fizo aportaciones te\u00f3riques sobre'l feminismu y arte, y defendi\u00f3 l'afondamientu econ\u00f3micu nel socialismu al travi\u00e9s de planes quinquenales, los cualos posteriormente ser\u00eden aplicaos por Stalin.\nTrotsky organiz\u00f3 la \"Oposici\u00f3n de Izquierda Internacional\", qu hasta l'ascensu de Hitler en 1933, consider\u00f3se una faici\u00f3n de la Internacional Comunista, pese a la persecuci\u00f3n que los sos militantes sofr\u00edan por parte del Estalinismu.\nTres la victoria del nazismu y de la carauterizaci\u00f3n de la Tercer Internacional(estalinista) como contrarrevolucionaria, Trotsky llam\u00f3 a construyir la Cuarta Internacional y part\u00edos pol\u00edticos revolucionarios independientes en cada pa\u00eds.\nEn la d\u00e9cada de 1930 postul\u00f3 l'entrismu nos part\u00edos socialistes, como forma de facilitar la inserci\u00f3n de los grupos trosquistes nel movimientu obreru. Esti trabayu deb\u00eda facese siempres de manera abierta y por un espaciu breve de tiempu, ya que llueu los trosquistes deb\u00edan fundar los sos propios part\u00edos y organizaciones.\nAngua\u00f1o esisten, alredor del mundu, numberoses organizaciones trosquistes que provienen de les agospiaes na IV Internacional. En su momento vi\u00e9ronse fortalecies en cierta forma pola cay\u00eda de la Xuni\u00f3n Sovi\u00e9tica. N'estaos como Francia, Arxentina y Bolivia, las organizaciones trosquistes alquiriron mayor influencia que n'otros, pero ensin algamar un pesu decisivu. "}
{"id": "14568", "revid": "116", "url": "https://ast.wikipedia.org/wiki?curid=14568", "title": "Antonio Gramsci", "text": "Antonio Gramsci foi un pol\u00edticu, pedagogu, fil\u00f3sofu y te\u00f3ricu marxista italianu.\nFund\u00f3 xunto a Angelo Tasca, Palmiro Togliatti y Umberto Terracini el diariu \"L'Ordine Nuovo\" (rese\u00f1a semanal de cultura socialista) en 1919 y colabor\u00f3 na revista \"La Citt\u00e0 Futura\". Participa nel movimientu de los conseyos de f\u00e1brica de Tur\u00edn (1919-1920).\nBiograf\u00eda.\nSo padre foi Francesco Gramsci (1860-1937) y so madre Giuseppina Marcias (1861-1932). Francesco yera orixinariu de Gaeta y estudiaba derechu, pero por mor de la probit\u00fa de la so familia tuvo qu'entainar a atopar un trabayu y colo pa Cerde\u00f1a. Corr\u00eda l'a\u00f1u 1881 y emplear\u00edase na oficina de rexistru de Ghilarza. Ell\u00ed conoz a Peppina, que s\u00f3lo estudiara hasta tercero de primaria y c\u00e1sense, magar la oposici\u00f3n de los padres d'ella. Demientres esti periodu nacieron los sos fios: Gennaro (1884), Grazietta (1887), Emma (1889) y en 1891, n'Ales, Antonio, bautiz\u00e1u el 29 de xineru.\nL'a\u00f1u siguiente los Gramsci mud\u00e1ronse a Sorgono, onde nacen los sos f\u00edos: Mario en 1893, Teresina en 1895 y Carlos en 1897. Arrest\u00e1u'l 9 d'agosto de 1898 cola acusaci\u00f3n de pecul\u00e1u, concusi\u00f3n y falsed\u00e1 n'actos, Francesco Gramsci ye conderg\u00e1u'l 27 d'ochobre de 1900 al m\u00ednimu de la pena col atenuante del \u201cleve valor\u201d: 5 a\u00f1os, 8 meses y 22 d\u00edas de c\u00e1rcel, pa cumplir en Gaeta. Privada del sueldu del padre, pa la familia Gramsci son a\u00f1os de miseria. Antonio, por una ca\u00edda a los tres a\u00f1os, sufre un traumatismu que-y provoca una deformaci\u00f3n na so columna y nun medra m\u00e1s: la so altura nun superar\u00e1'l metro y mediu. Anque seg\u00fan la autopsia y los datos que dan na \"Casa-mus\u00e9u d'Antonio Gramsci\" en Ghilarza, taba enfermu de tuberculosis \u00f3sea, lo que-y impidi\u00f3 el crecimientu. Y y\u00e1 poco enantes de la muerte afect\u00f3-y nos pulmones.\nAntonio sofita la fuelga d'abril de 1920, la ocupaci\u00f3n de les f\u00e1briques del setiembre siguiente y la frustrada fuelga d'abril de 1921 y polemiza contra la direici\u00f3n del part\u00edu socialista, tanto contra los maximalistes como contra los reformistes, indica un programa que sacude la esplicita aprobaci\u00f3n de Lenin al II Congresu de la III Internacional comunista que pide la expulsi\u00f3n del part\u00edu de los reformistes y de dalgunos maximalistes.\nLa Fundaci\u00f3n del Part\u00edu Comunista d'Italia (PCI).\nLa resoluci\u00f3n de la Tercer Internacional que ped\u00eda a los part\u00edos socialistes l'allo\u00f1amientu de los reformistes y m\u00e1s en xeneral de los gradualistes (de los que pretend\u00eden la toma del poder pol\u00edticu pola v\u00eda democr\u00e1tica eleutoral pa facer les reformes sociales) foi desoy\u00eda pol Part\u00edu Socialista Italianu. \nLa escisi\u00f3n tien llugar el 21 de xineru de 1921, nel Teatru San Marco de Livorno, col nacimientu del Part\u00edu Comunista d' Italia (PCI), seici\u00f3n italiana de la Internacional. Nel comit\u00e9 central entren dos ordinovistes, Gramsci y Terracini, mientres l'Executivu ta conform\u00e1u por Amadeo Bordiga, Bruno Fortichiari, Luigi Repossi, Ruggiero Greco y Umberto Terracini Dende'l primeru de xineru de 1921 Gramsci dirige \u201cL'Ordine Nuevo\u201d, que se convertiera nun de los diarios comunistes xunto a \u201cIl Lavoratore\u201d de Trieste ya \u201cIl Comunista\u201d de Roma, esti \u00faltimo dirigido por Togliatti. \nDiput\u00e1u del parllamentu.\nFoi escoy\u00edu diput\u00e1u nes eleiciones del 6 d'abril de 1924. \nEl 31 d'ochobre de 1926 Mussolini sufre en Bolo\u00f1a un atent\u00e1u: el 5 de payares el gobiernu disuelve los part\u00edos pol\u00edticos d'oposici\u00f3n y suprime la llibert\u00e1 de prensa. El 8 de payares, en violaci\u00f3n de la inmunid\u00e1 parllamentaria, Gramsci ye arrest\u00e1u en casa y encerr\u00e1u na c\u00e1rcele de Regina Coeli. Depu\u00e9s d'un periodu de confinamientu n'[Ustica]], el 7 de febreru de 1927 enci\u00e9rrenlu na c\u00e1rcele milanesa San Vitore.\nGramsci ye acus\u00e1u d'activid\u00e1 conspirativa, aguiyu a la guerra civil, apolox\u00eda de rato ya envizcu al odiu de clas.\nEl ministeriu p\u00fablicu Michele Isgr\u00f3, en conclusi\u00f3n de la so requisitoria, declara que \u00abpor venti a\u00f1os debemos torgar a esti cerebru funcionar\u00bb y de fechu Gramsci, el 4 de xunu, ye conden\u00e1u a venti a\u00f1os, cuatro meses y cinco d\u00edes de reclusi\u00f3n.\nEl 27 d'abril de 1937 Gramsci muerre nun hospital tres enfermar na c\u00e1rcele, con apenes cuarenta y seis a\u00f1os, d'hemorraxa cerebral.\nL'Ordine nuovo.\nLa llinia pol\u00edtica de la revista, depu\u00e9s d'un cam\u00edn inciertu, def\u00ednese sobre posiciones nidiamente obreres. De fechu, si la democracia burguesa tien el so puntu de sofitu institucional nel Parllamentu la democracia proletaria asigna a los conseyos de f\u00e1brica esta posici\u00f3n democr\u00e1tica necesesaria pal nacimientu del nuevu orden. D'aqu\u00ed surden les batalles pa la introducci\u00f3n y l'espardimientu d'estos conseyos, l'averamientu colos sentimientos y les opiniones de los obreros, la cr\u00edtica al part\u00edu socialista (part\u00edu pa los proletarios, pero non del proletari\u00e1u) completamente homolog\u00e1u a la l\u00f3xica del poder burgu\u00e9s y por eso mesmo incapaz d'espresar una alternativa pol\u00edtica real.\nObres.\nHexemon\u00eda / bloque hexem\u00f3nicu.\nCon\u00f3zse-y principalmente pol conceutu d'hexemon\u00eda y bloque hexem\u00f3nicu, asina como pol \u00e9nfasis que punxo nel estudiu de los aspectos culturales de la socied\u00e1 (la llamada superestructura nel marxismu cl\u00e1sicu) como elementu dende'l que se pod\u00eda facer una aici\u00f3n pol\u00edtica y como una de les formes de crear y reproducir la hexemon\u00eda. "}
{"id": "14571", "revid": "43102", "url": "https://ast.wikipedia.org/wiki?curid=14571", "title": "Marc Bloch", "text": "Marc L\u00e9opold Benjamin Bloch , historiador franc\u00e9s especializ\u00e1u na Francia medieval y fundador de la Escuela de los Annales.\nNac\u00edu en Lyon, yera f\u00edu d'un historiador de la antig\u00fced\u00e1, el profesor Gustave Bloch. Estudi\u00f3 na \"Ecole Normale Sup\u00e9rieure\" y la \"Fundaci\u00f3n Thiers\" en Par\u00eds, y n'otres ciudades como Berl\u00edn y Leipzig. Na I Guerra Mundial foi sold\u00e1u d'infanter\u00eda nel ex\u00e9rcitu franc\u00e9s y algam\u00f3 la Lex\u00f3n d'Honor.\nDempu\u00e9s de la guerra entam\u00f3 a dar clases na universid\u00e1 de Estrasburgu, y llueu algama'l puestu de profesor d'historia econ\u00f3mica na Sorbona. Nel a\u00f1u 1940 qued\u00f3 exclu\u00edu del cargu p\u00fablicu poles lleis racistes del gobiernu Vichy, al tratase d'un xud\u00edu.\nNel a\u00f1u 1929 Bloch cri\u00f3 con Lucien Febvre la perimportante publicaci\u00f3n \"Annales d'histoire \u00e9conomique et socialem\" que m\u00e1s tarde dar\u00eda-y nome a la corriente historiogr\u00e1fica conocida como Escuela de los Annales.\nMorri\u00f3 fusil\u00e1u por ser miembru de la resistencia francesa, tras ser tortur\u00e1u varies hores pola Gestapo. Les sos \u00faltimes pallabres foron: Vive la France.\nAn\u00e9udota.\nUna de les rames en que la Universid\u00e1 d'Estrasburgu foi distribuy\u00eda tres mayu del 68, la Universid\u00e1 de Ciencies Humanes d'Estrasburgu, pas\u00f3 a llamase en 1998 Universid\u00e1 Marc Bloch, nel so honor."}
{"id": "14573", "revid": "379", "url": "https://ast.wikipedia.org/wiki?curid=14573", "title": "L'Abog\u00e1u", "text": ""}
{"id": "14574", "revid": "28171", "url": "https://ast.wikipedia.org/wiki?curid=14574", "title": "Orbayu", "text": "L'Orbayu, Orp\u00edn o Pr\u00faa ye una lluvia perfino carauter\u00edstica de la fastiella cant\u00e1brica. Ye una mena de precipitaci\u00f3n que se carauteriza por tener un tama\u00f1u de gota peque\u00f1a (davezu menos de 0,5 mm de di\u00e1metru). L'orbayu orix\u00ednase en \u00f1ubes relativamente baxes y d'escasu desendolcu vertical, como estratoc\u00famulos. \nMagar que la so intensid\u00e1 ye davezu menor a la de la lluvia, l'orbayu puede ser enforma abondosu como pa facer acumulaciones del orde de 1 mm/h."}
{"id": "14577", "revid": "2", "url": "https://ast.wikipedia.org/wiki?curid=14577", "title": "Labort", "text": ""}
{"id": "14579", "revid": "28171", "url": "https://ast.wikipedia.org/wiki?curid=14579", "title": "Escuela de los Annales", "text": "La Escuela de los Annales ye una escuela historiogr\u00e1fica, denomada asina pola publicaci\u00f3n de la revista francesa \"Annales d'histoire \u00e9conomique et sociale\" (depu\u00e9s nom\u00e1u \"Annales. Economies, soci\u00e9t\u00e9s, civilisations\", y renom\u00e1u en 1994 como \"Annales. Histoire, Sciences Sociales\"), n'onde s'espublizaron por primer vegada los sos plantegamientos. La escuela de los Annales caracter\u00edzase en rasgos xenerales por desendolcar una historia na que s'incorporen otres ciencies sociales como la xeograf\u00eda, la sociolox\u00eda, la econom\u00eda, la psicolox\u00eda social y la antropolox\u00eda, ente otres.\nNacencia.\nLa revista \"Annales\" foi fundada y editada polos historiadores franceses Marc Bloch y Lucien Febvre en 1929, mientres ellos ense\u00f1aben na Universid\u00e1 d'Estrasburgu. La publicaci\u00f3n propunxo una conceici\u00f3n de la investigaci\u00f3n hist\u00f3rica distinta a la que-y antecediere, pues combin\u00f3 la xeograf\u00eda, la historia y los plantegamientos sociol\u00f3xicos de los Ann\u00e9e Sociologique (de los que munchos miembros yeren collacios de Bloch y Febvre en Estrasburgu); am\u00e1s, propugnaba por una ampliaci\u00f3n nos temes d'estudiu de la Historia y refugaba l'\u00e9nfasis predominante na pol\u00edtica, la diplomacia y los fechos b\u00e9licos de munchos de los historiadores del sieglu XIX. \nDe toes formes l'af\u00e1n de renovaci\u00f3n que buscaba la revista, l'esfuerzu de los sos editores hubo esperar a que terminara la Segunda Guerra Mundial. Bloch, miembru de la Resistencia francesa y xud\u00edu, foi asesin\u00e1u por miembros de la Gestapo, y Febvre continu\u00f3 cola publicaci\u00f3n de los Annales nos a\u00f1os cuarenta del sieglu XX. Demientres esos a\u00f1os ense\u00f1\u00f3 a Fernand Braudel, que se volver\u00eda un de los esponentes m\u00e1s reconoc\u00edos d'esta escuela.\nLa d\u00f3mina Braudel.\nEl trabayu de Fernand Braudel defini\u00f3 una \"segunda xeneraci\u00f3n\" na historiograf\u00eda de los Annales, que result\u00f3 mui influyente a lo llargo de los a\u00f1os 60 del sieglu XX. Braudel innov\u00f3 nel campu de la historia al inxertar, na esplicaci\u00f3n de los fechos hist\u00f3ricos, les \"duraciones\" (la corta, la mediana y la llarga duraci\u00f3n). Ente les sos obres cal destacar \"La M\u00e9diterran\u00e9e et le monde m\u00e9diterran\u00e9en \u00e0 l'\u00e9poque de Philippe II\" (El Mediterraneu y el mundu mediterraneu nos tiempos de Felipe II), espublizada en 1949 y ye una obra d'un marcad\u00edsimu estructuralismu.\nLa tercer xeneraci\u00f3n.\nAl entamar la d\u00e9cada de los setenta del sieglu XX Braudel ret\u00edrase d'Annales por discrepancies internes. Cola so salida, dist\u00ednguese a una tercer xeneraci\u00f3n que se carauteriza pola so heteroxeneid\u00e1, pues nun hai consensu metodol\u00f3xicu, pol\u00edticu nin intelectual. Sicas\u00ed, dalgunos rasgos puen sorrayase: l'incrementu de la presencia acad\u00e9mica y social y l'inter\u00e9s por estudiar la cultura. La so inspiraci\u00f3n ye Lucien Febvre, Michelet y Michel Foucault.\nEstos historiadores, encabezados por Jacques Le Goff y Pierre Nora, inventaron un t\u00e9rminu, \"La Nueva Historia\", pa clasificar a la so propia producci\u00f3n, nun intentu de marcar la noved\u00e1 historiogr\u00e1fica que supon\u00eden. Seg\u00fan Le Goff, la Nueva Historia naz pa retrucar nueves entruges a un p\u00fablicu m\u00e1s ampliu, interiorizando los m\u00e9todos de l'antropolox\u00eda. Agora aparez l' inter\u00e9s pol acontecimientu, pola historia pol\u00edtica, pola historia de les mentalidades y de les representaciones, pola historia total.\nRecibieron cr\u00edtiques pol so \"desmigayamientu\", ello ye, la multipliaci\u00f3n desordenada de los oxetos d'investigaci\u00f3n.\nLa cuarta xeneraci\u00f3n: El xiru cr\u00edticu.\nNesi contestu de crisis Lepetit, secretariu de la publicaci\u00f3n llanza una editorial na primavera de 1988 anunciando esti nuevu xiru.\nBibliograf\u00eda.\nAGUIRRE ROJAS, Carlos. \"La escuela de los Annales: ayer, hoy y ma\u00f1ana, Barcelona, Montesinos, 1999\". \nBURKE, Peter. \"La revoluci\u00f3n historiogr\u00e1fica francesa. La escuela de los Annales, 1929-1984, Barcelona, Gedisa, 1999\". \nPASAMAR, La Historia Contempor\u00e1nea. Aspectos te\u00f3ricos e historiogr\u00e1ficos, Madrid, S\u00edntesis, 2000. pp 69 - 217\" "}
{"id": "14583", "revid": "37624", "url": "https://ast.wikipedia.org/wiki?curid=14583", "title": "Lucien Febvre", "text": "Lucien Febvre Foi un de los m\u00e1s importantes historiadores franceses, conoc\u00edu pol papel que xug\u00f3 nel establecimientu de la Escuela de los Annales. \nFebvre foi influy\u00edu ceo pola obra de Vidal de la Blache mientres la so estancia na \u00c9cole Normale Sup\u00e9rieure (1899-1902), y gan\u00f3'l so doctor\u00e1u n'historia en 1911 depu\u00e9s de defender la so tesis de \"Felipe II y el Francu Cond\u00e1u\". Poco depu\u00e9s alquiri\u00f3 una posici\u00f3n na Universid\u00e1 de Dijon. \nFebvre lluch\u00f3 na Primer Guerra Mundial, y entam\u00f3 les sos actividaes na Universid\u00e1 d'Estrasburgu en 1919, cuando la provincia torn\u00f3 a dominiu franc\u00e9s. Trabayaba ell\u00ed en 1929, cuando \u00e9l y Marc Bloch fundaron la publicaci\u00f3n \"Annales d'histoire economique et sociale\", del que sali\u00f3'l nome del so estilu distintivu de facer historia. En 1933 Febvre algam\u00f3 c\u00e1tedra nel Colexu de Francia. \nEspubliz\u00f3 munchos t\u00edtulos nos a\u00f1os 1930 y entamos de los 1940, pero la Segunda Guerra Mundial interrumpi\u00f3'l so trabayu. Na guerra morri\u00f3'l so collaciu y colega Marc Bloch a manes de los alemanes, y Febvre convirti\u00f3se nel direutor de la Escuela de los Annales na post-guerra, siendo'l so mayor disc\u00edpulu y continuador l'historiador Fernand Braudel.\nFebvre morri\u00f3 en 1956."}
{"id": "14588", "revid": "43102", "url": "https://ast.wikipedia.org/wiki?curid=14588", "title": "Disciplines auxiliares de la historia", "text": "Les disciplines auxiliares de la historia son aquellos campos d'estudiu qu'ufren fontes documentales al historiador.\nAl travies de les distintes disciplines auxiliares, l' historiador analiza los diversos materiales, documentos y reliquies en xeneral, orixinales d'un determin\u00e1u momentu hist\u00f3ricu, que se conservan angua\u00f1o y permiten al estudiosu estrayer, ordenar y analizar nueva informaci\u00f3n.\nDalgunes d'estes disciplines constituyen aplicaciones especializaes de ciencies aut\u00f3nomes por s\u00ed mesmas, como la filolox\u00eda, la qu\u00edmica, la bot\u00e1nica o la zoolox\u00eda; otres,por contra, nacen en fonci\u00f3n de les carauter\u00edstiques de los materiales que l'historiador pue analizar.\nAnque siendo angua\u00f1o una ciencia aut\u00f3noma, como les citaes anteriormente, l'arqueolox\u00eda naci\u00f3 ente les disciplines auxiliares de la Historia nel sent\u00edu de subordinaes a \u00e9sta, xunto coles que se llisten darr\u00e9u:\nPuen considerase como disciplines auxiliares de la Hestoria:\nEnsin dubia son munches les disciplines auxiliares de la historia que nos falten, as\u00ed que la llista debe considerase como b\u00e1sica y a\u00fan completable.\nVer tami\u00e9n.\nHistoriograf\u00eda"}
{"id": "14590", "revid": "1640", "url": "https://ast.wikipedia.org/wiki?curid=14590", "title": "Cordillera cant\u00e1brica", "text": ""}
{"id": "14594", "revid": "28171", "url": "https://ast.wikipedia.org/wiki?curid=14594", "title": "Llei de Boyle-Mariotte", "text": "La Llei de Boyle-Mariotte formulada pol irland\u00e9s Robert Boyle (en 1662) y el franc\u00e9s Edme Mariotte (en 1676), ye una de les lleis de los gases ideales que rellaciona el volume y la presi\u00f3n d'una cierta cantid\u00e1 de gas caltenida a temperatura constante, y diz que'l volume ye inversamente proporcional a la presi\u00f3n: \nformula_1\nonde formula_2 ye constante si la temperatura y la masa del gas afonden constantes.\nCuando aumenta la presi\u00f3n, el volume dismin\u00fai, mientres que si la presi\u00f3n dismin\u00fai el volume aumenta. El valor exautu de la constante k nun ye necesario conocelu pa poder facer usu de la Llei; si consideramos dos situaciones d'un gas, calteniendo constante la cantid\u00e1 de gas y la temperatura, deber\u00e1 cumplise la rellaci\u00f3n:\nformula_3\nEsta Llei ye una simplificaci\u00f3n de la Llei de los gases ideales particularizada pa procesos isotermos.\nXunto cola llei de Charles y Gay-Lussac y la llei de Graham, la llei de Boyle-Mariotte forma les lleis de los gases, que describen la conducta d'un gas ideal. Les tres lleis pueden ser xeneralizaes na ecuaci\u00f3n universal de los gases.\nYe Guillaume Amontons el que precisa en 1702 qu'esta llei nun ye v\u00e1lida m\u00e1s qu'a temperatura constante y ye m\u00e1s precisa a baxes presiones."}
{"id": "14595", "revid": "43102", "url": "https://ast.wikipedia.org/wiki?curid=14595", "title": "Memorial Silvino Arg\u00fcelles", "text": "El Memorial \"Silvino Arg\u00fcelles\" distingue a los diez meyores cantadores de tonada asturiana del a\u00f1u, asina como tami\u00e9n al meyor gaiteru acompa\u00f1ante de tonada. En malapenes cuatro ediciones acab\u00f3 convirti\u00e9ndose nel premiu de referencia de la canci\u00f3n asturiana.\nEl Memorial surde tres la muerte de Silvino Arg\u00fcelles, una de les voces m\u00e1s representatives de la tonada asturiana del mediu sieglu y que dex\u00f3 una importante escuela de siguidores. Nos primeros a\u00f1os fuera organiz\u00e1u por un grupu de collaboradores y amigos, hasta que nel a\u00f1u 2003 pasa la so organizaci\u00f3n a manes del Ayuntamientu de Mieres.\nDende ent\u00f3s n\u00f3mase tolos a\u00f1os nel mes de xunu un conceyu d'espertos en canci\u00f3n asturiana que decide por votaci\u00f3n les meyores voces del a\u00f1u. Esti conceyu d'espertos ta integr\u00e1u por una quincena de persones, ente cantadores cl\u00e1sicos, m\u00fasicos, music\u00f3logos, espertos y cr\u00edticos period\u00edsticos.\nLos resultaos de les \u00faltimes ediciones fueron los siguientes, na categor\u00eda de meyores cantadores de tonada del a\u00f1u:\nA\u00f1u 2003\nA\u00f1u 2004\nA\u00f1u 2005\nA\u00f1u 2006\nA\u00f1u 2007\nA\u00f1u 2008\nA\u00f1u 2009\nA\u00f1u 2010\nA\u00f1u 2011\nA\u00f1u 2012\nA\u00f1u 2013\nA\u00f1u 2014\nA\u00f1u 2015\nA\u00f1u 2016\nNesa edici\u00f3n, en llugar de premiar a les meyores voces del a\u00f1u, como n'ocaciones anteriores, premi\u00e1ronse a los meyores discos de lo que va de sieglu:\nLos gaiteros consieraos como los meyores acompa\u00f1antes de tonada del a\u00f1u fueron:\n2003 Vicente Prado, \"El Pravianu\"\n2004 Alberto Varillas\n2005 Vicente Prado, \"El Pravianu\"\n2006 \u00d3scar Fern\u00e1ndez\n2007 Jorge Areces\n2008 Alberto Varillas\n2009 Alberto Varillas\n2010 Alberto Varillas\n2011 \u00d3scar Fern\u00e1ndez\n2012 Pablo Carrera\n2013 Pablo Carrera\n2014 Vicente Prado, \"El Pravianu\"\n2015 Alberto Varillas"}
{"id": "14597", "revid": "239", "url": "https://ast.wikipedia.org/wiki?curid=14597", "title": "Mariluz Crist\u00f3bal Caunedo", "text": ""}
{"id": "14599", "revid": "3578276", "url": "https://ast.wikipedia.org/wiki?curid=14599", "title": "Idus de Marzo", "text": "La Idus de Marzo foi una goleta que llev\u00f3 una espedici\u00f3n cient\u00edfica asturiana a L'Ant\u00e1rtida, consider\u00e1ndose como la primera espedici\u00f3n espa\u00f1ola al continente ant\u00e1rticu.\nEspa\u00f1a xunt\u00f3se al \"Trat\u00e1u Ant\u00e1rticu\" en 1982, lo que la obligaba seg\u00fan los t\u00e9rminos del mesmu a \"la realizaci\u00f3n d'investigaciones cient\u00edfiques importantes, como l'establecimientu d'una estaci\u00f3n cient\u00edfica o la unviada d'una espedici\u00f3n cient\u00edfica\". \nPero la primer espedici\u00f3n cient\u00edfica al continente austral nun tuvo al gobiernu de la naci\u00f3n como protagonista, sin\u00f3n que tuvo que ser la organizaci\u00f3n privada y ensin \u00e1nimu de lucro \"Asociaci\u00f3n Espa\u00f1a na Ant\u00e1rtida\", presidida pol empresariu Guillermo Cryns (1923-2003), jefe de la expedici\u00f3n del \"Idus de Marzu\".\nEl d\u00eda 15 d'avientu de 1982 la goleta part\u00eda del puertu de Cand\u00e1s, con una tripulaci\u00f3n de ocho miembros al frente de la cual taba'l capit\u00e1n Javier Bab\u00e9 y que contaba cola presencia d'un periodista y dos bi\u00f3logos. Dempu\u00e9s d'escales en Vigo, Las Palmas y Tenerife, la \"Idus de Marzo\" zarpaba definitivamente hacia'l sur el d\u00eda 30 d'avientu.\nEl 20 de febreru llegaron a Punta Arenas, puertu nel que se embarcaron otros ocho espedicionarios m\u00e1s. Dempu\u00e9s d'aprovisionase la goleta parti\u00f3 rumbu a Puerto Williams na Tierra del Fueu. \nDarr\u00e9u la \"Idus de Marzo\" pas\u00f3 pel Cabu de Fornos y el Pasu de Drake, llegando'l 4 de marzu a les Islles Shetland del Sur, na Ant\u00e1rtida. La goleta pas\u00f3 per otros llugares del continente como Islla Decepci\u00f3n, Bah\u00eda Yankee, Bah\u00eda Foster, visitando varies bases polares. \nLa espedici\u00f3n tami\u00e9n sufri\u00f3 los rigores meteorol\u00f3xicos que s'esperen d'una zona con una climatolox\u00eda tan dura como l'ant\u00e1rtida, teniendo que facer frente vientos de gran intensid\u00e1 y vagues de mar, dempu\u00e9s de recorrer m\u00e1s de 17.000 milles, lleg\u00f3 al puertu de C\u00e1diz el d\u00eda 9 de xunu de 1983."}
{"id": "14600", "revid": "35", "url": "https://ast.wikipedia.org/wiki?curid=14600", "title": "Friedrich Bessel", "text": "Friedrich Wilhelm Bessel foi un matem\u00e1ticu alem\u00e1n, astr\u00f3nomu y sistematizador dae les funciones de Bessel (les cuales, magar el so nome, foron descubiertes por Daniel Bernoulli).\n\u00d1aci\u00f3 en Minde, Wesfalia, y morri\u00f3 de c\u00e1ncanu en K\u00f6nigsberg (agora Kaliningr\u00e1u, Rusia). Bessel foi un contempor\u00e1niu de Carl Gauss, que tami\u00e9n yera matem\u00e1ticu y astr\u00f3nomu.\nYera f\u00edu d'una criada y a los 14 a\u00f1os pas\u00f3 a ser aprendiz nuna compa\u00f1\u00eda mercantil d'importaciones y esportaciones de Bremen. Y\u00e1 de gua\u1e25e convirti\u00f3se nel so contable y l'enfotu nel so trabayu llev\u00f3lu a emplegar les sos habilidaes matem\u00e1tiques a problemes de \u00f1avegaci\u00f3n; esto llev\u00f3lu a fixar el so inter\u00e9s na astronom\u00eda como una salida pa determinar la llonxit\u00fa.\nEl so trabayu tan concenciudu llam\u00f3 l'atencid\u00f3n d'una de les mayores fegures de l'astronom\u00eda alemana, Heinrich Wilhelm Olbers, por precisar nos c\u00e1lculos de la \u00f3rbita del Cometa Halley. Gracies al so sofitu foi quien a atopar un trabayu nun observatoriu priv\u00e1u instal\u00e1u cerca Bremen, au entam\u00f3 a trabayar con total atenci\u00f3n.\nA suxerencia de Olbers, analiz\u00f3 y clasific\u00f3 les observaciones y mediciones estelares efeutuaes anteriormente por James Bradley, d'unes 3.000 estrelles; nesta xera demostr\u00f3 un celu y una precisi\u00f3n tal que'l Kaiser Guillermu II de Prusia nom\u00f3lu direutor del Observatoriu de K\u00f6nigsberg, onde pas\u00f3'l restu la so vida magar a les sos constantes quexes sobro'l clima llocal."}
{"id": "14601", "revid": "116", "url": "https://ast.wikipedia.org/wiki?curid=14601", "title": "Universid\u00e1 de Bucarest", "text": "La Universid\u00e1 de Bucarest (Universitatea din Bucure\u0219ti) ye una universid\u00e1 de Ruman\u00eda. Tien 3.000 profesores y 20.000 estudiantes rumanos y 1.000 estranxeros. En 1864 un decretu del voivoda (pr\u00edncipe) Alexandru Xuan Cuza convirti\u00f3 l'Academia de San Sava na Universid\u00e1 de Bucarest.\nLa zona los edificios de l'antigua universid\u00e1 foi l'escenariu de manifestaciones, protestes y enfrentamientos coles fuercies de segurid\u00e1 na revoluci\u00f3n rumana de 1989.\nAngua\u00f1o la universid\u00e1 tien 19 facultaes, dos editoriales y dellos institutos d'investigaci\u00f3n. Participa en programes europeos d'intercamb\u00e9u como l'Erasmus o Lingua."}
{"id": "14602", "revid": "51854", "url": "https://ast.wikipedia.org/wiki?curid=14602", "title": "Adrien Brody", "text": "Adrien Nicholas Brody ye un actor d'Estaos Xun\u00edos ganador d'un Oscar de l'Academia.\nBiograf\u00eda.\nAlgam\u00f3 fama a nivel internacional cuando foi seleicion\u00e1u pa la pel\u00edcula de Roman Polanski \"The Pianist\" en 2002. Por esi papel gan\u00f3 l'\u00d3scar al meyor actor, siendo l'actor m\u00e1s mozu n'algamar esi reconocimientu. En 2005 particip\u00f3 na pel\u00edcula \"King Kong\"."}
{"id": "14603", "revid": "43102", "url": "https://ast.wikipedia.org/wiki?curid=14603", "title": "Faru", "text": "Un faru ye, seg\u00fan el diccionariu de l'ALLA, una \"torre con lluz no cimero pa guiar a los navegantes\". El nome deriva etimol\u00f3xicamente de la pallabra griega \"pharos\", que fac\u00eda referencia a la islla hom\u00f3nima. \u00c9sta, asitiada na boca del r\u00edu Nilu, foi asientu d'un faru perfamosu, el d'Alexandr\u00eda. Neto qu'aquelli, estes estructures, que s'asitien bien na costa bien nuna islla mui averada a ella, tienen tr\u00e9s partes d'abaxu enriba: la base, la torre y el torrux\u00f3n, nel que ta la llinterna. \nHist\u00f3ricamente foron un pres\u00e9u b\u00e1sicu p'aidar a la navegaci\u00f3n. Angua\u00f1o el so papel ye m\u00e1s mengu\u00e1u, porque'l desarrollu de la segurid\u00e1 nel mar (sistemes de posicionamientu per sat\u00e9lite, radares...) fai que los grandes barcos c\u00e1sique nun necesiten d'ellos. Sicas\u00ed, siguen siendo perimportantes pa la navegaci\u00f3n de cabotaxe y tami\u00e9n pa los barcos pesqueros y deportivos.\nHistoria.\nPrimero de que surdieran estructures nes zones de costa p'aidar a los navegantes y\u00e1 hebo un sistema de se\u00f1alizaci\u00f3n costeru bas\u00e1u en fogueres, que se prend\u00eden nes zones de costa bien p'aidar a los barcos bien pa enga\u00f1alos pa poder robalos dempu\u00e9s. Col tiempu, el desarrollu del comerciu mar\u00edtimu fizo conveniente construyir estructures fixes que ficieren esa mesma funci\u00f3n.\nD'ente tolos de l'Antig\u00fced\u00e1 el m\u00e1s famosu de los faros foi'l d'Alexandr\u00eda. Asiti\u00e1base na islla de Pharos, na desembocadura del Nilu, y foi construy\u00edu pa marcar la entrada del puertu d'Alexandr\u00eda, \u00fan de los m\u00e1s importantes del Mediterraneu oriental naquella d\u00f3mina. Llevant\u00e1ronlu alredor del a\u00f1u 280 e.C., y taba fecho de m\u00e1rmole blancu. Ten\u00eda ente 115-135 m (seg\u00fan les fuentes) d'altor, y foi, hasta que lu destruyeron nel sieglu XIV, \u00fan de los edificios m\u00e1s altos qu'enxam\u00e1s se ficiera. La so lluz yera visible a unos 55 km de distancia.\nYera tami\u00e9n importante'l faru nom\u00e1u el Colosu de Rodas. Esti yera una estatua xigante (32 m d'altor) del dios griegu Helios que fac\u00eda les veces de faru nel puertu de Rodas. Fue construy\u00edu alredor del 278 e.C., anque dur\u00f3 pocu tiempu; valt\u00f3lu un terremotu 56 a\u00f1os dempu\u00e9s. Yera consider\u00e1u, como l'anterior, una de les les siete maraviyes del mundu vieyu.\nM\u00e1s modernamente la construcci\u00f3n de faros espardi\u00f3se per ende. Asina, Jia Dan, un escritor chinu de la dinast\u00eda Tang, mos cuenta nun llibru dat\u00e1u alredor del a\u00f1u 800 c\u00f3mo los iran\u00edes ten\u00eden llevantao, na entrada del golfu P\u00e9rsicu, minaretes que fac\u00eden la funci\u00f3n de faros. El so testimoniu foi confirm\u00e1u, un sieglu dempu\u00e9s, por dos escritores \u00e1rabes: al-Mas'udi y al-Muqaddasi. Otramiente, la mezquita medieval de la ciud\u00e1 china de Cant\u00f3n ten\u00eda tami\u00e9n un minarete que serv\u00eda de faru; y tami\u00e9n aidaba a los navegantes a movese pel r\u00edu Quiantag la torre d'una pagoda llevantada en Hangzhou en 1165, la \"pagoda Liuhe\".\nN'Europa, na Alta Ed\u00e1 Media, munchos de los faros romanos dexaron d'usase. Nam\u00e1i caltenieron la so funci\u00f3n dellos de los del Mediterraneu y la torre d'H\u00e9rcules, en La Coru\u00f1a (Espa\u00f1a). Esti, construy\u00edu nel sieglu II, ye l'\u00fanicu d'aquella d\u00f3mina que queda angua\u00f1o na Pen\u00ednsula Ib\u00e9rica. Dellos sieglos dempu\u00e9s, col espardimientu otra vuelta de la navegaci\u00f3n, entamaron a construyise pela Europa occidental y septentrional. \u00dan de los m\u00e1s vieyos del continente ye'l que ta na ensenada de Hook (cond\u00e1u de Wexford, Irlanda), que foi construy\u00edu alredor de 1180. \nL'usu de los faros como aida pa la navegaci\u00f3n foi espardi\u00e9ndose per ende, y pal sieglu XVII entamen a establecese programes nacionales de construcci\u00f3n y mantenimientu de faros. En 1609 la Trinity House (organismu encarg\u00e1u d'estos trabayos na Gran Breta\u00f1a) llevanta'l so primer faru, y un sieglu dempu\u00e9s, concretamente en 1716, se constr\u00fai \u00fan na islla de Little Brewster (Massachusetts). Ye'l nom\u00e1u \"Boston Light\", y ye'l primeru que se fizo n'Am\u00e9rica.\nN'Espa\u00f1a l'espoxigue de la rede de faros tuvo qu'esperar al sieglu XIX. Ha ser na \u00e9poca de la rexencia del xeneral Espartero (1840-43) cuando se forme la \"Comisi\u00f3n de Faros\". Nes d\u00e9cades vinientes, a la solombra'l \"Plan de Alumbrado Mar\u00edtimo de las Costas Espa\u00f1olas\" de 1847, que proyeut\u00f3 la construcci\u00f3n de 116, crece grandemente'l n\u00famberu de faros. Am\u00e1s, van a quedar de magar ent\u00f3s al cargu del Serviciu de Se\u00f1ales Mar\u00edtimes d'Espa\u00f1a. N'Asturies nun hab\u00eda, primero d'esa fecha, deng\u00fan faru; va ser a resultes del ment\u00e1u plan que se construyan la mayor\u00eda d'ellos.\nEstructura d'un faru.\nL'edificiu.\nLos faros tienen tr\u00e9s partes: base, torre y torrux\u00f3n.\nPeg\u00e1u al faru atopamos, nos m\u00e1s antiguos, la casa'l fareru. Nos m\u00e1s modernos, que t\u00e1n totalmente automatizaos, y\u00e1 nun suel habeles.\nLa \u00f3ptica.\nLa \u00f3ptica ye'l conxuntu de lentes que concentren la lluz de la ll\u00e1mpara del faru y la esparden per ende. \nAnantes de l'apaici\u00f3n de les modernes lentes estrabosc\u00f3piques us\u00e1bense lentes cl\u00e1siques pa concentrar la lluz. Gracies a elles los rayos verticales de lluz de la ll\u00e1mpara se redirix\u00eden al planu horizontal. Nesi planu la lluz s'enfocaba en una o varies direiciones a la vez, y se-y fac\u00eda dar vueltes moviendo la lente, xeneralmente, con un mecanismo de reloxer\u00eda con peses. P'amenorgar l'esfriega pon\u00edense les llentes, delles veces, enriba un flotador de mercuriu. Esto permit\u00eda a los barcos, am\u00e1s de ver el rayu llateralmente, recibir la lluz direutamente dende grandes distancies. El problema ye que, pa concentrar eficientemente la lluz emitida por una fuente omnidireccional, hab\u00eda que usar lentes de gran di\u00e1metru, pergrueses y pesaes que, sicas\u00ed, nun consegu\u00eden concentrar m\u00e1s que'l 20% de la lluz emitida.\nEsi problema solucionolu en 1822 el f\u00edsicu franc\u00e9s Augustus Fresnel, qu'invent\u00f3 les lentes que lleven el so nome. Les lentes de Fresnel, nes que se ruempe una lente tradicional en una serie te\u00f3ricamente ilimitada de seiciones anulares conc\u00e9ntriques, lleguen a concentrar'l 85% de la lluz emitida. Am\u00e1s, con esi dise\u00f1u pueden facese lentes de gran apertura y corta distancia focal que son muncho m\u00e1s llixeres y voluminoses que les tradicionales; eso permite que puedan algamase distancies mayores cola lluz ensin tener que poner lentes mayores. Estes lentes entamaron a ponese nos faros na d\u00e9cada del 1850, y son les que se siguen usando angua\u00f1o. \nLa categor\u00eda del faru vien determinada pol \"orde\" de la so lente. Les lentes de Fresnel clasif\u00edquense'n seis \"\u00f3rdenes\" en funci\u00f3n de la so distancia focal: son de primer orden les mayores y del sestu les m\u00e1s peque\u00f1es. Asina, los faros de primer orden, los m\u00e1s potentes, suelen asitiase'n salientes importantes de la costa, y la so lluz ye visible dende una distancia que var\u00eda ente les 35 y 70 milles. Los de 2\u00ba, 3\u00ba y 4\u00ba orden t\u00e1n destinaos a guiar a los barcos de cabotaxe, y avecen a tar allugaos cerca d'islles o cantiles peligrosos. Los de 5\u00ba y 6\u00ba orden, a la fin, balicen la entrada d'una r\u00eda o se\u00f1alen la cercan\u00eda d'un puertu.\nLa lluz.\nDelles foron les fontes de lluz usaes nos faros a lo llargo la so historia. De la d\u00f3mina na que se fac\u00eden fueos na costa pasose a usar veles nos faros, y dempu\u00e9s ll\u00e1mpares d'aceite. Un fitu importante marcolu la invenci\u00f3n, en 1781, del quinqu\u00e9, una ll\u00e1mpara de mecha con reflector parab\u00f3licu que daba diez veces m\u00e1s lluz qu'una vela. Entamaron a usase nos faros, y foron cebaes con aceite de ballena o de colza y tami\u00e9n con mantega de gochu hasta que, hacia 1880, el querosenu pas\u00f3 a ser el principal combustible. Al entamar el sieglu XX pasaron a usase la lletricid\u00e1 y el gas acetilenu o carburu, sobromanera dempu\u00e9s del desarrollu de la nomada \"v\u00e1lvula solar\" o \"lluz de Dal\u00e9n\", un sistema que prend\u00eda autom\u00e1ticamente la ll\u00e1mpara al oscurecer y l'apagaba al alborecer y que-y vali\u00f3 al so inventor y fundador de la empresa AGA, el suecu Nils Gustaf Dal\u00e9n, el Premiu Nobel de F\u00edsica en 1912.\nNos faros d'angua\u00f1o, delles veces, hai nam\u00e1i qu'una ll\u00e1mpara, hal\u00f3xena o de filamentu, que funciona con lletricid\u00e1. Lo avezao, por embargu, ye que a la verda d'ella haiga otra de reserva, ll\u00e9trica o de carburu, qu'arranca autom\u00e1ticamente cuando falla la primera."}
{"id": "14605", "revid": "116", "url": "https://ast.wikipedia.org/wiki?curid=14605", "title": "Titaniu", "text": "El titaniu ye un elementu qu\u00edmicu de n\u00famberu at\u00f3micu 22 y s\u00edmbolu Ti, allug\u00e1u nel grupu 4 de la tabla peri\u00f3dica. Ye un elementu perteneciente a la serie qu\u00edmica de los metales de transici\u00f3n, abondosu na corteya terrestre: alcu\u00e9ntrase en forma d'\u00f3xidu, na povisa de dellos minerales de fierro y d'animales y plantes. El metal ye de color buxu escuru, gran durez, resistente a la corrosi\u00f3n y de propiedaes f\u00edsiques asemeyaes a les del aceru; \u00fasase na fabricaci\u00f3n d'equipos pa la industria qu\u00edmica y, ale\u00e1u col fierro y otros metales, empl\u00e9gase na industria aeron\u00e1utica y aeroespacial."}
{"id": "14606", "revid": "28171", "url": "https://ast.wikipedia.org/wiki?curid=14606", "title": "Takeshi Urata", "text": "Takeshi Urata (\u6d66\u7530\u6b66) ye un astr\u00f3nomu xapon\u00e9s.\nYe un prol\u00edficu descubridor d'asteroides, y trabaya nel Observatoriu Nihondaira. Tami\u00e9n codescubri\u00f3'l cometa peri\u00f3dicu 112P/Urata-Niijima.\nL'asteroide Urata foi nom\u00e1u asina n'honor a elli."}
{"id": "14607", "revid": "43102", "url": "https://ast.wikipedia.org/wiki?curid=14607", "title": "Near Earth Asteroid Tracking", "text": "El Near Earth Asteroide Tracking (NEAT) ye un programa conceb\u00edu pa la busca d'asteroides que viaxen averaos a la Tierra y que puen entrar en ruta de colisi\u00f3n. Ta dirix\u00edu pola NASA y pol Jet Propulsion Laboratory (JPL). El sistema NEAT emprim\u00f3 les sos observaciones n'avientu de 1995.\nEl NEAT b\u00e1sase nun alcuerdu de cooperaci\u00f3n ente NASA/JPL y la Fuercia A\u00e9rea de los EEXX pa la utilizaci\u00f3n de los telescopios GEODSS, allugaos en Haleakala, Maui, nel est\u00e1u de \u1e24awai.\nGEODSS ye un acr\u00f3nimu de \"Ground-based Electro-Optical Deep Space Surveillance\", que podr\u00eda tornase como \"Vixilancia Electro-\u00d3ptica del Espaciu Profundu basada nel suelu.\nEstos telescopios foron proyeutaos pa permitir el restreamientu de naves espaciales n'\u00f3rbita de la Tierra. L'equipu del NEAT desenroll\u00f3 una m\u00e1quina fotogr\u00e1fica con CCD y un sistema d'ordenadores pa los telescopios del GEODSS. El sistema tien una resoluci\u00f3n de 4.096 x 4.096 p\u00edxels, con un campu de visi\u00f3n de 1,2 graos por 1,6 graos.\nA partir d'abril de 2001 un telescopiu del Observatoriu del Monte Palomar, con 1,2 m d'abertura, tami\u00e9n entam\u00f3 a ser utiliz\u00e1u pa obtener oxetos pr\u00f3ximos a la Tierra. Esti telescopiu ta equip\u00e1u con tres m\u00e1quines fotogr\u00e1fiques.\nAm\u00e1s de descubir miles d'asteroides, tami\u00e9n se-y atrib\u00fai al NEAT la descubrici\u00f3n del cometa 54P/de Vico-Swift-NEAT y de la estrella de movimientu propiu Teegarden.\nL'asteroide NEAT recibi\u00f3 en 2005 esi nome n'honor al proyeutu NEAT."}
{"id": "14608", "revid": "35", "url": "https://ast.wikipedia.org/wiki?curid=14608", "title": "Korado Korlevi\u0107", "text": "Korado Korlevi\u0107 ye un astr\u00f3nomu croata. Ye un descubridor prol\u00edficu d'asteroides, y tami\u00e9n descubri\u00f3 cometes."}
{"id": "14609", "revid": "204", "url": "https://ast.wikipedia.org/wiki?curid=14609", "title": "Korado Korlevic", "text": ""}
{"id": "14610", "revid": "43102", "url": "https://ast.wikipedia.org/wiki?curid=14610", "title": "La Sidra", "text": "La Sidra ye una revista mensual qu'edita l'Asociaci\u00f3n Cultural Ensame Sidreru dende 2003 col Dep\u00f3situ Llegal AS-03324-2003. El primer n\u00famberu asoley\u00f3se en setiembre de 2003 convirt\u00ed\u00e9ndose na primer revista tem\u00e1tica sobre la sidra n'Asturies. \"La Sidra\" ye una publicaci\u00f3n con conten\u00edos n'asturianu y castell\u00e1n y recueye noticies de l'actualid\u00e1 del mundu la sidra, informaci\u00f3n d'echadores de sidra y concursos, sobre la sidra n'otres partes del planeta, entrevistes a chigreros y llagareros, art\u00edculos d'opini\u00f3n, d'investigaci\u00f3n, d'etnolox\u00eda y de divulgaci\u00f3n, recetes... en definitiva de tolo que se mueve nel mundu sidreru. La revista pasa les 140 p\u00e1xines a tou color y tien una tirada de 3.000 a 5.000 exemplares, poro, la mayor espublizaci\u00f3n de cualesquier tipu sobre cultura sidrera tanto en tirada como en n\u00famberu de p\u00e1xines.\nAngua\u00f1o ye la mayor revista de tem\u00e1tica sidrera del mundu, el cualesquier llingua y la so p\u00e1xina web ye la m\u00e1s visitada del sector, convirti\u00e9ndose na referencia tanto n'Asturies como n'otros pa\u00edses que tienen cultura sidrera. La p\u00e1xina ufierta conten\u00edos n'asturianu, castell\u00e1n y n'ingl\u00e9s, lo que fai ent\u00e1 mas grande la so presencia a nivel internacional. \nEsta revista apaez en versi\u00f3n escrita n'alta calid\u00e1 y tami\u00e9n en formatu pdf afayable na so p\u00e1xina web.\nOtres revistes sidreres.\nTres l'apaici\u00f3n de \"La Sidra\" en 2003 y el so afitamientu, vendr\u00eden otros proyeutos como la revista bimensual \"Sicera\" asoleyada pola Asociaci\u00f3n de Llagareros d'Asturies dende finales de 2005 y que ser\u00eda la segunda publicaci\u00f3n sobre la bebida asturiana por escelencia enantes d'abandonase'l proyeutu y esapaecer. M\u00e1s tarde en xunu de 2006 aparecer\u00eda la revista \"Vivir la Sidra\" qu'edita Editora del Norte y por \u00faltimu'l proyeutu empresarial \"Sabor de Sidra\" (finales de 2006) peri\u00f3dicu mensual de baldre que tami\u00e9n fora abandon\u00e1u al pocu tiempu d'editase."}
{"id": "14611", "revid": "28171", "url": "https://ast.wikipedia.org/wiki?curid=14611", "title": "Seiji Ueda", "text": "Seiji Ueda (\u4e0a\u7530\u6e05\u4e8c) ye un astr\u00f3nomu xapon\u00e9s. A fecha de 2006 ye'l s\u00e9timu descubridor individual d'asteroides m\u00e1s prol\u00edficu. Ye doctor (M.D. y Ph.D.) pola Universid\u00e1 de Stanford y ta integr\u00e1u na plant\u00ed\u00ada de la Universid\u00e1 d'Estudios Avanzaos de Xap\u00f3n."}
{"id": "14612", "revid": "43102", "url": "https://ast.wikipedia.org/wiki?curid=14612", "title": "Final Fantasy", "text": "Final Fantasy ye una serie de xuegos RPG de la compa\u00f1\u00eda xaponesa Square Enix, nome adopt\u00e1u tres de la fusi\u00f3n de SquareSoft, creadora de los \"Final Fantasy\", con Enix, otra gran compa\u00f1\u00eda xaponesa conoc\u00eda pola so saga \"Dragon Quest\". L'elementu com\u00fan de tolos xuegos ye la fantas\u00eda: Mundos m\u00e1xicos que descubrir, desaf\u00edos qu'afrontar y enemigos escontra los que lluchar. Los sos entamos rem\u00f3ntense a los tiempos de la NES. El so novedosu estilu de xuegu provoc\u00f3 la so gran aceutaci\u00f3n polos xugadores. La popularid\u00e1 de la serie llev\u00f3 a producir munches secueles, llegando, angua\u00f1o, hasta la versi\u00f3n decimosegunda del xuegu, am\u00e1s d'una pel\u00edcula, una serie d'animaci\u00f3n y delles secueles.."}
{"id": "14613", "revid": "28171", "url": "https://ast.wikipedia.org/wiki?curid=14613", "title": "Puerta", "text": "Una puerta ye xeneralmente entendida como una abertura nun elementu de vedaci\u00f3n arquiteut\u00f3nica, como una muria, permitiendo'l pasax de persones d'un ambiente pa otru.\nConfiguraci\u00f3n.\nLes puertes puen tar feches d'estremaos materiales, magar que la madera (especialmente la compensada) seya'l material m\u00e1s popular. Otros materiales incluyen l'aluminiu, l'aceru, el fierro y el PVC. \nLa puerta (na so visi\u00f3n m\u00e1s tradicional) f\u00f3rmase polos siguientes elementos:\nMenes de puertes.\nAcordies col so dise\u00f1u, les puertes puen clasificase como vien darr\u00e9u:\nLes puertes nuna fortificaci\u00f3n.\nElementu cr\u00edticu na defensa d'una fortificaci\u00f3n, demandaba cuidaos especiales de los sos arquiteutos en toles d\u00f3mines. De manera xen\u00e9rico, un castiellu, fuerte o fortaleza presentaba dos puertes nes sos muries: El port\u00f3n principal, de mayores dimensiones, y la llamada \"Puerta de la Traici\u00f3n\", menor y, na midida lo posible, disimulada, en posici\u00f3n opuesta y fecha col env\u00eds d'afrontar cualesquier eventualid\u00e1 de la guerra.\nInform\u00e1tica.\nN'inform\u00e1tica, llugar f\u00edsicu o ll\u00f3xicu d'entrada a un sistema."}
{"id": "14614", "revid": "116", "url": "https://ast.wikipedia.org/wiki?curid=14614", "title": "Hiroshi Kaneda", "text": "Hiroshi Kaneda (\u91d1\u7530\u5b8f \"Kaneda Hiroshi\", ) ye un astr\u00f3nomu xapon\u00e9s. Ye un descubridor d'asteroides bien prol\u00edficu. Entre 1987 y 2000, Kaneda descubri\u00f3 698 asteroides."}
{"id": "14615", "revid": "37624", "url": "https://ast.wikipedia.org/wiki?curid=14615", "title": "Gertrude Belle Elion", "text": "Gertrude Belle Elion foi una bioqu\u00edmica y farmac\u00f3loga estauxunidense, que recibi\u00f3 en 1988 el Premiu Nobel de Fisiolox\u00eda y Medicina polos sos descubrimientos de los principios clave sobre'l desenvolvimientu y el tratamientu de medicamento\u00bb.\nBiograf\u00eda.\nNacida na ciud\u00e1 de Nueva York, f\u00eda d'emigrantes xud\u00edos, llicenciar nel Hunter College en 1937 y na Universid\u00e1 de Nueva York en 1941. Morri\u00f3 por causes naturales en Carolina del Norte en 1999, con 81 a\u00f1os d'ed\u00e1. Permaneci\u00f3 soltera y nunca tuvo f\u00edos.\nA la de decidise por una especializaci\u00f3n nos sos estudios influy\u00f3-y enforma la enfermed\u00e1 que carec\u00eda'l so g\u00fcelu, col que taba bien xunida, y que morri\u00f3 de c\u00e1ncer cuando ella ten\u00eda 15 a\u00f1os. Esti fechu motivar a afondar m\u00e1s nesa enfermed\u00e1 y na manera de curala. Por tanto, decidi\u00f3se pola ca\u00f1a cient\u00edfica: qu\u00edmica.\nTal que rellaten Laia Rosich y F\u00e9lix Bosch de la Fundaci\u00f3n Dr. Antoni Esteve, Elion siempres amos\u00f3 inter\u00e9s por adquirir nueves conocencies. Dambos afirmen que foi una persona con gran determinaci\u00f3n y esfotu, lo que-y dex\u00f3 encarar los prexuicios contra la so condici\u00f3n de muyer.\nEstudi\u00f3 Qu\u00edmica nel Hunter College cuando nam\u00e1i ten\u00eda 15 a\u00f1os, dos menos de lo que correspond\u00eda. Elion consigui\u00f3 cursar la llicenciatura de forma gratuita gracies al so bon espediente acad\u00e9micu. El crack financieru de 1929 afectara de manera considerable a la situaci\u00f3n econ\u00f3mica de la familia, que nun pod\u00eda dexase pagar los estudios de la so f\u00eda na Universid\u00e1.\nLes dificultaes tami\u00e9n siguieron al salir de la Universid\u00e1. Como en toa crisis econ\u00f3mica, nun hab\u00eda enforma trabayu. Am\u00e1s, les muyeres cient\u00edfiques ten\u00eden m\u00e1s dif\u00edcil l'accesu al mundu llaboral ent\u00f3s daquella. \"Nuna entrevista de trabayu, foi refugada por medrana a distrayer l'atenci\u00f3n de los trabayadores que, poques gracies, yeren toos homes\", cunten Rosich y Bosch. Elion combin\u00f3 la ense\u00f1anza con un peque\u00f1u emplegu d'ayudante de llaboratoriu pa costearse los estudios de posgr\u00e1u.\nEn 1939 empez\u00f3 un m\u00e1ster en Qu\u00edmica na Universid\u00e1 de Nueva York. Yera la \u00fanica muyer qu'hab\u00eda. Trabayaba pela ma\u00f1ana como recepcionista nun consultoriu m\u00e9dicu y peles tardes como profesora de qu\u00edmica y f\u00edsica. Dedicaba les nueches y les fines de selmana a estudiar el m\u00e1ster, que termin\u00f3 en 1941.\nEl mesmu a\u00f1u que Elion termin\u00f3'l m\u00e1ster, m\u00e1xima titulaci\u00f3n acad\u00e9mica que consigui\u00f3, el so promet\u00edu fin\u00f3 por causa d'una endocarditis bacteriana. Una enfermed\u00e1 que foi curable nam\u00e1i unos a\u00f1os dempu\u00e9s cola llegada de la penicilina. La perda de dambos seres quer\u00edos foi'l detonante pa esforciase en mayor midida por atopar un tratamientu a les enfermedaes que sufrieron.\nTrayeutoria profesional.\nLa llegada de la II Guerra Mundial camud\u00f3 les regles del xuegu qu'hasta ent\u00f3s hab\u00eda. Munchos homes que se dedicaben a la ciencia tuvieron que dise al frente, asina que per primer vegada, les muyeres pod\u00eden optar a puestos de trabajo antes inaccesibles. Elion tuvo trabayando como qu\u00edmica anal\u00edtica nuna empresa d'alimentaci\u00f3n un a\u00f1u y mediu hasta que lo camud\u00f3 por un puestu d'investigadora na farmac\u00e9utica Johnson &amp; Johnson.\nEn 1944 la moza pudo aportar a un trabayu como ayudante de George H. Hitchings na compa\u00f1\u00eda farmac\u00e9utica Burroughs-Wellcome (angua\u00f1o GlaxoSmithKline). Nel so llaboratoriu, la cient\u00edfica pas\u00f3 de ser esperta en qu\u00edmica org\u00e1nica a enfusase nos campos de la bioqu\u00edmica, la inmunolox\u00eda, la farmacolox\u00eda\u2026 \nYera una d\u00f3mina na qu'ent\u00e1 nun se conoc\u00eden bien los acedos nucleicos (la estructura de la doble h\u00e9liz afayar en 1953), pero Elion y Hitchings plantegaron una hip\u00f3tesis: si les c\u00e9lules de los seres vivos precisaben sintetizar acedos nucleicos, pod\u00eden bloquiar de dalguna manera la crecedera de bacteries, par\u00e1sitos o c\u00e9lules canceroses (que'l so metabolismu ye m\u00e1s r\u00e1pidu que'l de les c\u00e9lules sanes) introduciendo pieces err\u00f3nees nel organismu. Esta teor\u00eda conocida como la teor\u00eda de los antimetabolitos precisaba de complexos estudios de s\u00edntesis qu\u00edmica. La clave yera fabricar mol\u00e9cules bien similares a les bases pirimid\u00ednicas y p\u00faricas de los \u00e1cidos nucleicos, pero que tuvieren dalg\u00fan error estructural que consiguiera detener el so metabolismu. Esto ye, Elion y Hitchings utilizaron les diferencies bioqu\u00edmiques ente c\u00e9lules humanes normales y pat\u00f3xenes (axentes causantes d'enfermedaes) pa dise\u00f1ar f\u00e1rmacos que pudieren esaniciar o tornar la reproducci\u00f3n de pat\u00f3xenos particulares ensin estropiar les c\u00e9lules g\u00fc\u00e9spedes. Pasaben asina de la 'prueba d'ensayu y error' a una estratexa muncho m\u00e1s racional, direuta y a la llarga, eficaz pa dise\u00f1ar f\u00e1rmacos que pudieren esaniciar o tornar la reproducci\u00f3n de pat\u00f3xenos particulares ensin estropiar les c\u00e9lules g\u00fc\u00e9spedes.\nA los dos a\u00f1os de trabayar nel llaboratoriu de Burroughs Wellcome, Elion viose obligada a escoyer ente'l doctor\u00e1u y el so trabayu na compa\u00f1\u00eda farmac\u00e9utica. Por presiones del decanu del Brooklyn Polytechnic Institute, onde realizaba la tesis a tiempu parcial, la moza cient\u00edfica abandon\u00f3 los sos estudios pa dedicase al at\u00e9lite llabor de sintetizar antimetabolitos. Y parad\u00f3xicamente a\u00f1os dempu\u00e9s convirti\u00f3se en Premiu Nobel ensin llograr el doctor\u00e1u. Nunca lleg\u00f3 a llograr el t\u00edtulu oficial de doctora, pero darr\u00e9u foi reconocida con tr\u00e9s doctoraos honoris causa pola Universid\u00e1 George Washington, la Universid\u00e1 de Brown y la Universid\u00e1 de Michigan.\nEl trabayu con Hitchings dio los sos primeros frutos a finales de la d\u00e9cada de los 40. Llograron demostrar que \"la inhibici\u00f3n de la s\u00edntesis del ADN nes c\u00e9lules tumorales, les bacteries y los virus, pod\u00eda consiguise utilizando an\u00e1logos de los \u00e1cidos nucleicos\", cunten Rosich y Bosch. En 1948, Elion sintetiz\u00f3 per primer vegada la diaminopurina. Esti compuestu tornaba la crecedera de Lactobacillus Casei por aciu la so incorporaci\u00f3n a les cadenes d'ADN. Los estudios cl\u00ednicos d'esti compuestu amosaron resultaos esperanzadores nel tratamientu de la leucemia. Sicas\u00ed, tami\u00e9n se repararon efeutos secundarios rellacionaos con estomagaes y vultures. A pesar del rev\u00e9s, Hitchings y Elion nun dexaron de trabayar nello. Tres a\u00f1os dempu\u00e9s, sintetizaben dos derivaos que tornaben la bios\u00edntesis pur\u00ednica: la 6-tioguanina y la 6-mercaptopurina. \"Especialmente importante foi la mercaptopurina\", esplica Ba\u00f1os. Consider\u00e1u'l primera anticanceroso eficaz na llucha contra la leucemia infantil, dex\u00f3 aumentar la sobrevivencia de los ne\u00f1os de 3 a 12 meses.\nLes sos resultaos traxeron a la r\u00e1pida aprobaci\u00f3n del f\u00e1rmacu per parte de l'Alministraci\u00f3n d'Alimentos y Melecines d'EE.XX. (FDA poles sos sigles n'ingl\u00e9s). La s\u00edntesis de la mercaptopurina marc\u00f3, ensin dulda, un antes y un dempu\u00e9s na historia de la medicina: angua\u00f1o'l compuestu usar en combinaci\u00f3n con otros f\u00e1rmacos en pacientes con leucemia linfobl\u00e1stica aguda. Con ello, el pron\u00f3sticu d'esta enfermed\u00e1 ye muncho m\u00e1s favorable, pos remite en redol al 80% de los casos y los ne\u00f1os que lu superen algamen la vida adulta.\nEl trabayu de Gertrude B. Elion, que desagu\u00f3 en terapies curatibles. Asina foi como en 1950 llegar\u00eda la pirimetamina, una melecina esitosa nel tratamientu de la malaria. La llista de f\u00e1rmacos llueu empez\u00f3 a crecer cola trimetoprima o l'azatioprina. Nesti segundu casu, pudieron demostrar la so eficacia como inmunosupresor en pacientes receptores de tresplantes. Otros trestornos, como la gota, l'artritis reumatoide o la leishmaniasis, fueron por fin combat\u00edos gracies a el llabor d'esti investigadores.\nCuando Hitchings xubilar en 1967, Gertrude B. Elion sigui\u00f3 trabayando al frente del grupu como Xefa del Departamentu de Terapia Esperimental de Borroughs Wellcome. Meses dempu\u00e9s lleg\u00f3'l aciclovir, consider\u00e1u como'l primer f\u00e1rmacu antiviral que bloquiaba la replicaci\u00f3n del virus del herpes. Elion retirar en 1983, pero nun dex\u00f3 de llau la so pasi\u00f3n pola ciencia. Sigui\u00f3 como investigadora em\u00e9rita, ayudando nel desenvolvimientu de la primer melecina contra'l SIDA: la zidovudina (AZT).\nTami\u00e9n trabay\u00f3 pal Institutu Nacional del C\u00e1ncer, la American Association for Cancer Research y la Organizaci\u00f3n Mundial de la Sal\u00fa.\nAnque la so mayor investigaci\u00f3n, y pola que-y dieron el Premiu Nobel en Fisiolox\u00eda o Medicina 1988 xunto a George Hitchings y James W. Black, ye l'estudiu de les diferencies bioqu\u00edmiques ente c\u00e9lules humanes normales y pat\u00f3xenes pa dise\u00f1ar f\u00e1rmacos que pudieren esaniciar o tornar la reproducci\u00f3n de pat\u00f3xenos particulares ensin estropiar les c\u00e9lules g\u00fc\u00e9spedes. Otros premios que recibi\u00f3 son la Medaya Nacional a la Ciencia (1991) y el Premiu Lemelson-MIT al llogru de toa una vida (1997). En 1991 convertir na primer muyer perteneciente al ."}
{"id": "14616", "revid": "43102", "url": "https://ast.wikipedia.org/wiki?curid=14616", "title": "Discos L'Agua\u00f1az", "text": "Discos L'Agua\u00f1az ye un sellu discogr\u00e1ficu con sede n'Avil\u00e9s, dedic\u00e1u a la m\u00fasica asturiana d'estremaos x\u00e9neros. Angua\u00f1o tres un alcuerdu empresarial t'asociada a Ediciones \u00c1mbitu.\nHistoria.\nL'Agua\u00f1az foi creada en 1993 por Xune Elipe y Fernando Rubio, componentes del grupu Dixebra, xunto a Piedad Guti\u00e9rrez. El nome del sellu remanez d'un top\u00f3nimu de la Sierra'l Cuera, asitiada nel Oriente d'Asturies.\nTres finar el contratu que venceyaba a Dixebra cola discogr\u00e1fica FonoAstur, cola qu'espublizaron el so primer discu, Xune y Fernando deciden arriesgase y sacar adelantre'l proyeutu de L'Agua\u00f1az. Nun entamu, los oxetivos cimeros del sellu son aidar a los nuevos grupos de m\u00fasica tradicional asturiana que fueren surdiendo (el lema de la empresa ye \"Los nuevos son\u00edos d'un vieyu pa\u00eds\") y al mesmu tiempu editar los socesivos trabayos de Dixebra, nun importante pasu haza l'autoxesti\u00f3n del grupu.\nNos sos diez primeros a\u00f1os de vida, L'Agua\u00f1az edita m\u00e1s d'una trentena de grabaciones. Am\u00e1s, hasta siete a\u00f1os depu\u00e9s de la so creaci\u00f3n, el sellu nun solicita sovenciones al Gobiernu d'Asturies, amosando asina que ye posible sacar alantre una discogr\u00e1fica colos propios recursos.\nN'ochobre de 2006, an\u00fanciase oficialmente un alcuerdu pol cual L'Agua\u00f1az s'integra como parte de la editorial Ediciones \u00c1mbitu, formando \u00abla mayor empresa asturianista\u00bb.\nGrupos.\nEnte los grupos qu'editaron discos con L'Agua\u00f1az rescamplen les bandes de rock n'asturianu Dixebra, Avientu y Skama la Rede; y dientro'l folk una bayura formaciones como Corqui\u00e9u, Skanda, N'Arba, La Cigua, Brenga Astur Balandr\u00e1n, La Col.l\u00e1 Propinde o Cave Canem. Anabel Santiago figura moza de la tonada tami\u00e9n graba cola discogr\u00e1fica.\nProyeutos.\nD'esta miente, dellos de los proyeutos m\u00e1s importantes del sellu foron les sos recopilaciones de m\u00fasica, ente elles: \nGoxe Records.\nPer otru llau, L'Agua\u00f1az cuenta col subsellu Goxe Records, dedic\u00e1u a la espublizaci\u00f3n de discos d'artistes menos rellacionaos col folk, como Toli Morilla, Anarqu\u00eda Positiva o Dark la eMe.\nEnllaces esternos.\nP\u00e1xina oficial de la discogr\u00e1fica"}
{"id": "14618", "revid": "37624", "url": "https://ast.wikipedia.org/wiki?curid=14618", "title": "FonoAstur", "text": "FonoAstur ye una compa\u00f1\u00eda discogr\u00e1fica asturiana fundada en 1987 col env\u00eds de defender, promocionar y esparder la m\u00fasica asturiana.\nDende la so creaci\u00f3n, afincose como la empresa editora m\u00e1s importante y productiva d'Asturies. Los sos llanzamientos incl\u00fain principalmente m\u00fasica folk y tradicional asturiana, anque tami\u00e9n n'ocasiones tienen espublizaos discos d'otres m\u00fasiques, como fusiones basaes na m\u00fasica tradicional o cantar d'autor. La mayor\u00eda de les producciones de FonoAstur tienen l'asturianu como llingua vehicular. El so esl\u00f3gan ye \"La m\u00fasica del pa\u00eds\".\nEnte los grupos ya int\u00e9rpretes m\u00e1s conoc\u00edos qu'editaron discos con Fonoastur s'alcuentren Nuberu, Dixebra, Llan de Cubel, Felpeyu, Xuacu Amieva o La Bandina.\nEl propietariu de FonoAstur ye'l conoc\u00edu productor discogr\u00e1ficu asturianu Lisardo Lombard\u00eda."}
{"id": "14621", "revid": "28171", "url": "https://ast.wikipedia.org/wiki?curid=14621", "title": "Jos\u00e9 Gonz\u00e1lez Crist\u00f3bal", "text": "Jos\u00e9 Gonz\u00e1lez Crist\u00f3bal , conoc\u00edu art\u00edsticamente como El Presi, foi un cantante asturianu de tonada y otros x\u00e9neros musicales.\nNel a\u00f1u 1934 \"El Presi\" entra a formar parte de la Compa\u00f1\u00eda Asturiana de Comedies como componente del grupu \"Los Pamperos\" y tami\u00e9n como cantante flamencu en solitario acompa\u00f1\u00e1u a la guitarra por Ferm\u00edn S\u00e1nchez \"Chel\u00edn\".\nGrab\u00f3 un inmumberable repertoriu de cantares que pasaron a formar parte del patrimoniu popular asturianu: \u00abSi yo fuera picador\u00bb, \u00ab\u00a1Ay Xix\u00f3n de mis amores!\u00bb, \u00abMari\u00f1ana\u00bb, \u00abDime, xilguer\u00edn parleru\u00bb, \u00abCampanines de mio aldea\u00bb, \u00abAmanec\u00eda en la aldea\u00bb, \"Pilo\u00f1a\"... y na mayor\u00eda d'ellos tar\u00eda acompa\u00f1\u00e1u pol so inseparable \"Chel\u00edn\".\nNel barriu d'El Carmen, llugar nel que naciera na ciud\u00e1 de Xix\u00f3n, tien un bustu que preside la plaza que lleva'l so nome."}
{"id": "14622", "revid": "379", "url": "https://ast.wikipedia.org/wiki?curid=14622", "title": "El Presi", "text": ""}
{"id": "14623", "revid": "43102", "url": "https://ast.wikipedia.org/wiki?curid=14623", "title": "Silvino Arg\u00fcelles", "text": "Silvino Arg\u00fcelles Men\u00e9ndez foi un cantante asturianu de tonada.\nA pesar de nacer nel conceyu d'Uvi\u00e9u la so vida ta xunida al de Mieres. Foi so madre Luz, \"La Calandria\", la que-y pega la so afici\u00f3n pola tonada. Silvino act\u00faa nun escenariu por primer vez a la ed\u00e1 de 15 a\u00f1os, en 1934, nel cine de Vegadotos, nel que taba actuando con una compa\u00f1\u00eda de teatru. Darr\u00e9u entam\u00f3 la so carrera como cantante que compaxinaba cola de actor. Depu\u00e9s de la Guerra civil espa\u00f1ola tuvo que trabayar de mineru na zona pirinaica, onde contin\u00faa cantando y alternando la canci\u00f3n asturiana col flamenco, tal y como lo fac\u00eden otros cantantes asturianos. Finalmente, depu\u00e9s d'un grave accidente llaboral torna p'Asturies.\nNuevamente subi\u00f3 a los escenarios nel cine La Montera de Sama. A lo llargo de los a\u00f1os sesenta particip\u00f3 en n\u00famberosos concursos y actuaciones a lo llargo de tola xeograf\u00eda asturiana. \nYera Silvino Arg\u00fcelles un cantante con una fuerte personalid\u00e1 sobre l'escenariu qu'interpretaba a la so manera la canci\u00f3n que tuviera ente manes, imprimiendo la so voz de bar\u00edtonu un toque propiu a los cantares. \"Texedora de Bayu\", \"Canta'l malv\u00eds\" (dedicada de Juan\u00edn de Mieres), \"A la salida del Sella\", \"La vaca pinta\", \"Caleya arriba cantando\", \"Viva la xente minera\" \u2026 son delles de les sos canciones que mayor sonad\u00eda algamaron.\nCola agrupaci\u00f3n musical \u00abAsturies canta\u00bb, na que s'aconceyaben los meyores cantantes asturianos del momentu, continu\u00f3 recorriendo los escenarios d'Asturies y d'otres ciudaes como Barcelona, Madrid, Valladolid, \u2026 En 1980 represent\u00f3 a Asturies nel Festival Celta de Berl\u00edn, nel que tuvo acompa\u00f1\u00e1u por Enrique Garc\u00eda Palicio, L'Abog\u00e1u. Tami\u00e9n cant\u00f3 en Xinebra pa los emigrantes asturianos en Suiza.\nSilvino Arg\u00fcelles morri\u00f3 d'un tumor cerebral el 3 de payares de 1986. Dende l'a\u00f1u siguiente na llocalid\u00e1 de Mieres tiene llugar la celebraci\u00f3n del Memorial \"Silvino Arg\u00fcelles\" onde s'aconceyen los meyores int\u00e9rpretes de tonada del momentu y que dende'l a\u00f1u 2003 reconoz el trabayu y les condiciones art\u00edstiques de 10 cantantes y un gaiteru acompa\u00f1ante de tonada. El 18 d'abril de 1999, el Conceyu de Mieres puso-y el so nome a una cai de la plaza del Requexo."}
{"id": "14626", "revid": "204", "url": "https://ast.wikipedia.org/wiki?curid=14626", "title": "L'Agua\u00f1az", "text": ""}
{"id": "14627", "revid": "28171", "url": "https://ast.wikipedia.org/wiki?curid=14627", "title": "Llista d'asteroides (53001-54000)", "text": ""}
{"id": "14628", "revid": "28171", "url": "https://ast.wikipedia.org/wiki?curid=14628", "title": "Llista d'asteroides/53001\u201353100", "text": ""}
{"id": "14629", "revid": "28171", "url": "https://ast.wikipedia.org/wiki?curid=14629", "title": "Llista d'asteroides/53101\u201353200", "text": ""}
{"id": "14630", "revid": "28171", "url": "https://ast.wikipedia.org/wiki?curid=14630", "title": "Llista d'asteroides/53201\u201353300", "text": ""}
{"id": "14631", "revid": "28171", "url": "https://ast.wikipedia.org/wiki?curid=14631", "title": "Llista d'asteroides/53301\u201353400", "text": ""}
{"id": "14632", "revid": "28171", "url": "https://ast.wikipedia.org/wiki?curid=14632", "title": "Llista d'asteroides/53401\u201353500", "text": ""}
{"id": "14633", "revid": "28171", "url": "https://ast.wikipedia.org/wiki?curid=14633", "title": "Llista d'asteroides/53501\u201353600", "text": ""}
{"id": "14634", "revid": "28171", "url": "https://ast.wikipedia.org/wiki?curid=14634", "title": "Llista d'asteroides/53601\u201353700", "text": ""}
{"id": "14635", "revid": "28171", "url": "https://ast.wikipedia.org/wiki?curid=14635", "title": "Llista d'asteroides/53701\u201353800", "text": ""}
{"id": "14636", "revid": "28171", "url": "https://ast.wikipedia.org/wiki?curid=14636", "title": "Llista d'asteroides/53801\u201353900", "text": ""}
{"id": "14637", "revid": "28171", "url": "https://ast.wikipedia.org/wiki?curid=14637", "title": "Llista d'asteroides/53901\u201354000", "text": ""}
{"id": "14638", "revid": "28171", "url": "https://ast.wikipedia.org/wiki?curid=14638", "title": "Llista d'asteroides (54001-55000)", "text": ""}
{"id": "14639", "revid": "28171", "url": "https://ast.wikipedia.org/wiki?curid=14639", "title": "Llista d'asteroides/54001\u201354100", "text": ""}
{"id": "14640", "revid": "28171", "url": "https://ast.wikipedia.org/wiki?curid=14640", "title": "Llista d'asteroides/54101\u201354200", "text": ""}
{"id": "14641", "revid": "28171", "url": "https://ast.wikipedia.org/wiki?curid=14641", "title": "Llista d'asteroides/54201\u201354300", "text": ""}
{"id": "14642", "revid": "28171", "url": "https://ast.wikipedia.org/wiki?curid=14642", "title": "Llista d'asteroides/54301\u201354400", "text": ""}
{"id": "14643", "revid": "28171", "url": "https://ast.wikipedia.org/wiki?curid=14643", "title": "Llista d'asteroides/54401\u201354500", "text": ""}
{"id": "14644", "revid": "28171", "url": "https://ast.wikipedia.org/wiki?curid=14644", "title": "Llista d'asteroides/54501\u201354600", "text": ""}
{"id": "14645", "revid": "28171", "url": "https://ast.wikipedia.org/wiki?curid=14645", "title": "Llista d'asteroides/54601\u201354700", "text": ""}
{"id": "14646", "revid": "28171", "url": "https://ast.wikipedia.org/wiki?curid=14646", "title": "Llista d'asteroides/54701\u201354800", "text": ""}
{"id": "14647", "revid": "28171", "url": "https://ast.wikipedia.org/wiki?curid=14647", "title": "Llista d'asteroides/54801\u201354900", "text": ""}
{"id": "14648", "revid": "28171", "url": "https://ast.wikipedia.org/wiki?curid=14648", "title": "Llista d'asteroides/54901\u201355000", "text": ""}
{"id": "14649", "revid": "28171", "url": "https://ast.wikipedia.org/wiki?curid=14649", "title": "Llista d'asteroides (55001-56000)", "text": ""}
{"id": "14650", "revid": "28171", "url": "https://ast.wikipedia.org/wiki?curid=14650", "title": "Llista d'asteroides/55001\u201355100", "text": ""}
{"id": "14651", "revid": "28171", "url": "https://ast.wikipedia.org/wiki?curid=14651", "title": "Llista d'asteroides/55101\u201355200", "text": ""}
{"id": "14652", "revid": "28171", "url": "https://ast.wikipedia.org/wiki?curid=14652", "title": "Llista d'asteroides/55201\u201355300", "text": ""}
{"id": "14653", "revid": "28171", "url": "https://ast.wikipedia.org/wiki?curid=14653", "title": "Llista d'asteroides/55301\u201355400", "text": ""}
{"id": "14654", "revid": "28171", "url": "https://ast.wikipedia.org/wiki?curid=14654", "title": "Llista d'asteroides/55401\u201355500", "text": ""}
{"id": "14655", "revid": "28171", "url": "https://ast.wikipedia.org/wiki?curid=14655", "title": "Llista d'asteroides/55501\u201355600", "text": ""}
{"id": "14656", "revid": "28171", "url": "https://ast.wikipedia.org/wiki?curid=14656", "title": "Llista d'asteroides/55601\u201355700", "text": ""}
{"id": "14657", "revid": "28171", "url": "https://ast.wikipedia.org/wiki?curid=14657", "title": "Llista d'asteroides/55701\u201355800", "text": ""}
{"id": "14658", "revid": "28171", "url": "https://ast.wikipedia.org/wiki?curid=14658", "title": "Llista d'asteroides/55801\u201355900", "text": ""}
{"id": "14659", "revid": "28171", "url": "https://ast.wikipedia.org/wiki?curid=14659", "title": "Llista d'asteroides/55901\u201356000", "text": ""}
{"id": "14660", "revid": "43102", "url": "https://ast.wikipedia.org/wiki?curid=14660", "title": "Banda Gaites Cam\u00edn de Fierro", "text": "La Banda Gaites Cam\u00edn de Fierro f\u00fandase nel 2002 nos conceyos de Proaza, Santo Adriano y Teberga. El so nome vien dao pola v\u00eda de ferrocarril mineru que xun\u00eda los conceyos citaos y que angua\u00f1o ta reconvert\u00edu en senda verde y ye conocida por Senda l'osu.\nLos miembros de la banda proceden orixinariamente de la Escuela de M\u00fasica Tradicional de los Valles del Osu, dependiente de la Mancomunidad de Conceyos de Proaza, Quir\u00f3s, Santo Adriano y Teberga.\nNel so repertoriu anque ye mayoritariamente tradicional asturianu, tami\u00e9n recueye sones tradicionales de Galicia, Breta\u00f1a y Escocia.\nDiscograf\u00eda.\nNel a\u00f1u 2012 la Banda Gaites Cam\u00edn de Fierro por cuenta del su X Aniversariu, publica'l discu \"10 a\u00f1os nel cam\u00edn\" onde amuesa tol trabayu realiz\u00e1u en esi periodu. Destaquen les temes tradicionales de Banda Gaites con gaites, caxes, timbales y bombos, onde s'entemecen con estilos non tan comunes de la Gaita Asturiana.\nPremios.\nNel a\u00f1u 2013 la Banda Gaites Cam\u00edn de Fierro pol su trabayu \"10 a\u00f1os nel cam\u00edn\" asoleya los premios:"}
{"id": "14661", "revid": "35", "url": "https://ast.wikipedia.org/wiki?curid=14661", "title": "Banda Gaites Fonte Fu\u00e9cara", "text": "En 1979 f\u00fandase Fonte Fu\u00e9cara en Pruvia nel conceyu asturianu de Llanera (Espa\u00f1a), escomencipi\u00f3 como grupu de baille tradicional y en 1987 reconvirti\u00f3se en banda de gaites. Entam\u00f3 embaxu la direci\u00f3n de Pedro Pangua."}
{"id": "14663", "revid": "43102", "url": "https://ast.wikipedia.org/wiki?curid=14663", "title": "Joaqu\u00edn Sorolla", "text": "Joaqu\u00edn Sorolla y Bastida foi un pintor y artista gr\u00e1ficu espa\u00f1ol.\nBiograf\u00eda.\nCuando apenes cuntaba con dos a\u00f1os d'ed\u00e1, morrieron los sos p\u00e1s por mor d'una epidemia de c\u00f3lera. Al quedar g\u00fc\u00e9rfanos la so hermana Eugenia y \u00e9l, foron agospiaos por Isabel, hermana de so ma. En pasando dellos alvirtieron les sos dotes pa pintar.\nEn 1874 entam\u00f3 a estudiar na Escuela Normal Superior u aconseyaron-y que tami\u00e9n se matriculase nes clases nocheriegues de dibuxu na Escuela d'Artesanos. Nesta escuela recibi\u00f3, en 1879, una caxa de pintures y un diploma como premiu \u201cpola so constante aplicaci\u00f3n nel dibuxu de figura\u201d. Nesi mesmu a\u00f1u ingres\u00f3 na Escuela Superior de Belles Artes de San Carlos a la par que trabayaba nel taller del so t\u00edu.\nFoi na Academia de San Carlos u conoci\u00f3 a otru alumnu, Juan Antonio Garc\u00eda, hermanu de quien m\u00e1s tarde acabar\u00eda siendo la so esposa, Clotilde Garc\u00eda. En 1880 consigui\u00f3 una Medaya de Plata pola so obra Moro acechando la ocasi\u00f3n de la so venganza na esposici\u00f3n de la socied\u00e1 l'Iris.\nAcabando la so formaci\u00f3n, entam\u00f3 a unviar les sos obres a concursos provinciales y esposiciones nacionales de belles artes, como la de Madrid en mayu de 1881, u present\u00f3 \"tres marines valencianes\" que, anque formidables, pasaron ensin pena nin gloria pues nun entraba no que yera la pintura oficial, de tem\u00e1tica hist\u00f3rica y dram\u00e1tica. \nAl a\u00f1u siguiente, estudi\u00f3 la obra de Vel\u00e1zquez y otros autores nel Mus\u00e9u del Prado. Por fin, en 1883, Algam\u00f3 daqu\u00e9 de reconocimientu con una medaya na Esposici\u00f3n Rexonal de Valencia y, en 1884, algam\u00f3 la gloria dafechu cola Medaya de Segunda Clase na Esposici\u00f3n Nacional gracies a la so obra \"Dos de Mayu\", obra melodram\u00e1tica y escura fecha espresamente pala esposici\u00f3n, tal y como-y dixo a un collaciu suyu: \u201cEqu\u00ed, pa dase a conocer y ganar medayes, hai que facer muertos.\u201d\nTuvo otru gran \u00e9situ en Valencia cola so obra \"El crit del palleter\" sobro la Guerra de la Independencia. Asina, foi pension\u00e1u pola Diputaci\u00f3n Provincial de Valencia pa viaxar a Roma onde, al empar que trabayaba, conoci\u00f3 l'arte cl\u00e1sicu y renacentista, asina como los grandes museos, contautando, con otros artistes.\nCol so amigu'l pintor Pedro Gil col\u00f3 a Par\u00eds el primer semestre de 1885, viviendo de cerca la pintura impresionista la cu\u00e1l fizo, que variara la so tem\u00e1tica y estilu, llegando a pintar el cuadru relixosu \"L'entierru de Cristu\", col que fracas\u00f3 dafechu.\nEn 1888 cas\u00f3se con Clotilde Garc\u00eda en Valencia, pero vivir\u00eden un a\u00f1u m\u00e1s n'Italia, esta vegada na llocalid\u00e1 d'As\u00eds. En 1889 instal\u00e1ronse en Madrid y, n'apenes cinco a\u00f1os, Sorolla algam\u00f3 cierta fama y prestixu como pintor. En 1894 viax\u00f3 de nuevu a Par\u00eds, u desendolc\u00f3'l lluminismu, que ser\u00eda carauter\u00edsticu de la so obra a partir d'agora. Entam\u00f3 a pintar al aire llibre, dominando con maestr\u00eda la lluz amest\u00e1ndola con escenes cotidianes y paisax\u00edstiques de la vida mediterr\u00e1nea. N'obres como \"La vuelta de la pesca\", \"La playa de Valencia\" o \"Triste herencia\", describi\u00f3'l sentimientu que-y produc\u00eda la visi\u00f3n del mar Mediterraneu, comunicando l'esplendor d'una ma\u00f1ana na sablera con un color\u00edu vibrante y un estilu sueltu y vigurosu. Con \"Triste herencia\" recibi\u00f3, en 1900, el Grand Prix nel certame internacional de Par\u00eds. Am\u00e1s sigui\u00f3 cola so pintura de denuncia social que tantos \u00e9sitos-y hab\u00eda reportao nos caberos a\u00f1os con obres como \"I encara diuen que el peix \u00e9s car\" (1895).\nNaquel tiempu, Valencia nom\u00f3lu f\u00edu predileutu y meritoriu, y di\u00e9ron-y el so nome a una cai. Tres abondos viaxes per Europa, principalmente Inglaterra y Francia, celebr\u00f3 una esposici\u00f3n en Par\u00eds con m\u00e1s de mediu millar d'obres, que-y dieron un reconocimientu internacional inusitao, conoci\u00e9ndose la so obra pict\u00f3rica per toda Europa y Am\u00e9rica. Amos\u00f3 la so obra en Nueva York en 1909 y acollech\u00f3 un \u00e9situ ensin precedente, con obres como \"Sol de tarde\" o \"Nadadores\", ente munches otres. Tami\u00e9n lo fizo, en 1911, nel City Art Museum de Saint Louis y nel Art Institute de Chicago. En payares d'esi mesmu a\u00f1u, firm\u00f3 un encargu pala Hispanic Society of America pol que fadr\u00eda catorce murales que decorar\u00eden les sales de la instituci\u00f3n. Con esta obra, fecha ente 1913 y 1919 y de tres metros y mediu d'altu por setenta metros de llargu, alz\u00f3 un imborrable monumentu a Espa\u00f1a, pues nella represent\u00e1bense escenes carauter\u00edstiques de diverses provincies tanto espa\u00f1oles como portugueses. Necesit\u00f3 de casi too 1912 pa viaxar per tol territoriu, realizando bocetos y trabayos de costumes y paisaxes. D'esta obra destaquen los \u00f3leos pintaos en 1916 dedicaos a nenos y muyeres nes sableres de Valencia, u predomina la llibert\u00e1 de pincelada y la lluz de la so tierra. Dellos exemplos son \"Ma y f\u00eda\" o \"Pescadora valenciana\". Tami\u00e9n destacaba, fuera d'esta tem\u00e1tica, el so inconmensurable llenzu \"Visi\u00f3n d'Espa\u00f1a\".\nOtra importante faceta suya foi la de retratista, de figures importantes como foron Juan Ram\u00f3n Jim\u00e9nez, el rei Alfonsu XIII, Vicente Blasco Ib\u00e1\u00f1ez, Ortega y Gasset, etc. Tami\u00e9n, en 1914, foi nom\u00e1u acad\u00e9micu y, cuando termin\u00f3 los trabayos pala Hispanic Society, trabay\u00f3 como profesor de composici\u00f3n y color na Escuela de Belles Artes de Madrid. La so pintura represent\u00f3 l'aplicaci\u00f3n direuta del lluminismu al paisax y la figura, acercando por tanto esta tendencia a la socied\u00e1 de la \u00e9poca.\nEn 1920, mientres pintaba'l retratu de la se\u00f1ora P\u00e9rez de Ayala nel xard\u00edn de la so casa en Madrid, padeci\u00f3 un ataque d'hemiplex\u00eda que merm\u00f3 abondo les sos facultaes f\u00edsiques y mentales. Morri\u00f3 na so casa de Cercedilla el 10 d'agostu de 1923."}
{"id": "14665", "revid": "43102", "url": "https://ast.wikipedia.org/wiki?curid=14665", "title": "Monesteriu de Valdedi\u00f3s", "text": "El monesteriu de San Salvador de Valdedi\u00f3s as\u00edtiase nel conceyu de Villaviciosa, a escasos diez quil\u00f3metros d'esta llocalid\u00e1.\nAngua\u00f1o esti monesteriu ta habit\u00e1u por una peque\u00f1a comunid\u00e1 de monxos cistercienses consagraos al trabayu manual en talleres empobinaos a la fabricaci\u00f3n d'artesan\u00eda. Seg\u00fan la vieya tradici\u00f3n mon\u00e1stica, el beneficiu que reporten estos trabayos tien que sirvir pa cubrir los gastos de la so vida en comunid\u00e1, y pa prauticar l'ayuda a los m\u00e1s necesitaos. Esti monesteriu tami\u00e9n atiende una peque\u00f1a hospeder\u00eda na que s'agospian los diversos pelegrinos que faen el Cam\u00edn de Santiago.\nHistoria.\nFoi fund\u00e1u nel a\u00f1u 1200 polos reis Alfonsu IX de Lli\u00f3n y Berenguela de Castiella. Cabo'l monesteriu esiste dende anantes de la fundaci\u00f3n del mesmu una peque\u00f1a ilesia, conocida col nome de San Salvador, que foi construyida por Alfonsu III el Magnu (rei d'Asturies) demientres el sieglu IX. Na actualid\u00e1 esta peque\u00f1a ilesia s\u2019alcuentra perfeutamente conservada, y ye considerada como una aut\u00e9ntica xoya del arte prerrom\u00e1nicu asturianu.\nLos primeros monxos qu'habitaron esti tarmudu y verde valle bautiz\u00e1ronlu col nome de \"Valdedi\u00f3s\". Demientres c\u00e1sique seis sieglos Valdedi\u00f3s foi una abad\u00eda perdotada con abonda vida mon\u00e1stica (seg\u00fan la Regla Benedictina y les llexendaries tradiciones cistercienses). En 1515 entr\u00f3 a formar parte de la hist\u00f3rica Congregaci\u00f3n de San Bernardo, lo que signific\u00f3 un recobramientu de la so vida regular depu\u00e9s de sufrir les consecuencies negatives de dellos ab\u00e1s comendatarios. En 1522 sufrir\u00e1 una gran riada que finar\u00eda col so claustru y coles dependencies que se muerganizaben alrodiu, salv\u00e1ndose del esfaimientu de la so ilesia, entam\u00e1ndose la reconstrucci\u00f3n del conxuntu y\u00e1 mediada la centuria.\nTres la desamortizaci\u00f3n de Mendiz\u00e1bal en 1835, esti antiguu monesteriu tuvo de ser abandon\u00e1u, magar que tr\u00e9s de los sos monxos siguieron viviendo ell\u00ed, hasta la muerte del cabero dellos en 1862. En 1986, por alcuerdu del Gobiernu del Princip\u00e1u d'Asturies y del Arzobisp\u00e1u d'Uvi\u00e9u, entam\u00f3se un procesu de restauraci\u00f3n que fizo posible en 29 de xunetu de 1992 qu'un peque\u00f1u grupu de monxos cistercienses tornaran a habitar de nuevu esti vieyu cenobiu."}
{"id": "14666", "revid": "35", "url": "https://ast.wikipedia.org/wiki?curid=14666", "title": "Las Cuestas (Trubia)", "text": "Las Cuestas ye una aldea perteneciente a la parroquia asturiana de Trubia, nel conceyu d'Uvi\u00e9u. Af\u00edtase na pindia lladera del monte Lloe, a un altor mediu de 260 m.\nAllonx\u00e1u 13,5 km d'Uvi\u00e9u, ye atraves\u00e1u pela carretera AS-313, que xune Trubia con Grau pel Vayu.\nLa so poblaci\u00f3n ye de , qu'ocupen un caser\u00edu dispersu na falda'l monte. N'El Cogollo, espol\u00f3n na lladera, protex\u00edu por delles fuexes, hai un recintu castre\u00f1u ent\u00e1 por escavar."}
{"id": "14667", "revid": "37624", "url": "https://ast.wikipedia.org/wiki?curid=14667", "title": "Beijing Schmidt CCD Asteroid Program", "text": "Beijing Schmidt CCD Asteroid Program (Programa d'Asteroides CCD BAO Schmidt, Programa d'Asteroides CCD Beijing Schmidt o SCAP) foi un proyeutu entam\u00e1u en mayu de 1995 pol Observatoriu Astron\u00f3micu de Pek\u00edn (Beijing Astronomical Observatory) y sofit\u00e1u pola Academia China de Ciencies. La so finalid\u00e1 foi descubrir asteroides cercanos a la Tierra y cometes."}
{"id": "14668", "revid": "7934", "url": "https://ast.wikipedia.org/wiki?curid=14668", "title": "Programa d'Asteroides CCD BAO Schmidt", "text": ""}
{"id": "14669", "revid": "37624", "url": "https://ast.wikipedia.org/wiki?curid=14669", "title": "Rev\u00f3lver (banda)", "text": "Rev\u00f3lver ye un grupu musical valenciano lider\u00e1u por Carlos Go\u00f1i, cuyo estilu musical camuda ente el pop y el rock, magar que delles vegaes amuesa coses d'otros estilos musicales, como la m\u00fasica celta, el jazz, el fadu, o incluso'l hip-hop.\nHistoria.\nRev\u00f3lver cre\u00f3se no cabero de 1988 en Valencia tres un intentu de reestructuraci\u00f3n de Comit\u00e9 Cisne, l'anterior banda de Carlos Go\u00f1i y Rafael Pico. form\u00e1ronlu Carlos Go\u00f1i (compositor, voz y guitarra), Rafael Pico (bater\u00eda), Sergio Roger (baxu) y Jorge Lario (guitarra).\nEn 1990 llancen el so primer trabayu, Rev\u00f3lveR, col qu'algamen unes ventes modestes. En 1992 graben Si no hubiera que correr, que, pese a vender m\u00e1s copies quel postrer, sigue llo\u00f1e del gran p\u00fablicu. Ye B\u00e1sico, en 1993, el discu col que saltar\u00eden dafechu a la escena nacional y que sup\u00f3n el primer discu b\u00e1sico d'Espa\u00f1a, nel que collaboren Jos\u00e9 M. Casa\u00f1 (Seguridad Social), Soledad Gim\u00e9nez (Presuntos Implicados) y Rafa S\u00e1nchez (La Uni\u00f3n). A estes altures, el grupu ya ye un proyeutu personal de Carlos Go\u00f1i, que contrata a un grupu de m\u00fasicos pa cada xira o discu. Temes como \"Si es tan s\u00f3lo amor\" o \"El roce de tu piel\" f\u00e1ense perpopulares.\nTres l'\u00e9situ de B\u00e1sico, consider\u00e1u por abonda xente como un de los grandes \u00e9sitos del pop espa\u00f1ol, el grupu graba El Dorado, marcadamente influy\u00edu pola m\u00fasica de Bruce Springsteen, lo que-y val a Carlos l'apodu del Springsteen de Valencia\". En 1996 graben Calle Mayor\"', discu col que'l grupu m\u00e9tese dafechu na tema de la denuncia social, que caltendr\u00e1 nos sos posteriores discos, magar que la so tema principal siguir\u00e1 siendo les canciones rom\u00e1ntiques. Roy Bittan, teclista de Springsteen, aceut\u00f3 tocar de baldre na tema principal del discu.\nEn 1997, torna a grabar un conciertu b\u00e1sicu de la mano de Los 40 Principales: B\u00e1sico 2 convi\u00e9rtese, igual que xu antecesor, n\u00fan \u00e9situ dafechu de ventes. El discu ye un garapiellu de versiones ac\u00fastiques de los sos dos anteriores discos, m\u00e1s 3 canciones nueves, ente les que s'inclui \"Besar\u00e9 el suelo\", que foi compuesta pol propiu Carlos Go\u00f1i pa Luz Casal. \nTres aparar 3 a\u00f1os, que'lcantante aprovech\u00f3 pa crear la so propia discogr\u00e1fica, Nena Records, y los sos estudios de grabaci\u00f3n, Estudios Mojave, sal al merc\u00e1u Sur, seg\u00fan el propiu Carlos el so trabayu mas escuro, pero del que diz tar perarguyosu. Carauter\u00edzase por son\u00edos perrockeros y daqu\u00e9 de pesimismu qu'enllena tol discu.\nEl so octavu trabayu, 8.30 AM, sup\u00f3n un camb\u00e9u nel estilu del grupu. Si bien ye de por s\u00ed camudante ente discu y discu, en 8.30 AM \u00e9sti ye m\u00e1s radical. El propiu nome sup\u00f3n una declaraci\u00f3n d'intenciones: Carlos dexa de componer pela nueche, y pasa a facelo pela ma\u00f1ana, a les 8 y media; camuda los h\u00e1bitos de vieyu rockero polos d'un pa de familia. Son\u00edos seles, con guitarres de jazz, y una cierta cayida nes ventas del grupu.\nDepu\u00e9s de 8.30 AM llancen Rarezas, con versiones in\u00e9dites de canciones del grupu, y Grandes \u00c9xitos, qu'atropa dellos de les sos meyores temes, asina como dos canciones nueves. Una d'elles y'una versi\u00f3n de \"Qu\u00e9 ser\u00e1\", de Jos\u00e9 Feliciano.\nMestizo ser\u00eda'l siguiente LP. De nuevu un camb\u00e9u radical, pasa de la suavid\u00e1 del so postrer trabayu a los son\u00edos duros de guitarres pesaes. Nel discu del grupu con mayor denuncia social, y les principales radios d'Espa\u00f1a paecen acoyelu con friald\u00e1 por esti motivu, lo que nun ayuda a espoxigar el n\u00famberu de ventes del grupu. \nEn 2006 asol\u00e9yase B\u00e1sico 3, con nueves versiones de cantares de los sos tres anteriores discos d'estudiu, y dos cantares nuevos. El conciertu gr\u00e1base en dos vegaes, de les que s'esbilla lo meyor, y nun s'acompanga con arreglu instrumental dalu. N\u00e9l collaboren Enrique Bunbury, Mikel Erentxun, \u00c1lvaro Urquijo y Sasha Sokol.\nEnllaces esternos.\n[[Categor\u00eda:Grupos de rock d'Espa\u00f1a]]"}
{"id": "14670", "revid": "28171", "url": "https://ast.wikipedia.org/wiki?curid=14670", "title": "Llista d'asteroides (56001-57000)", "text": ""}
{"id": "14671", "revid": "28171", "url": "https://ast.wikipedia.org/wiki?curid=14671", "title": "Llista d'asteroides/56001\u201356100", "text": ""}
{"id": "14672", "revid": "28171", "url": "https://ast.wikipedia.org/wiki?curid=14672", "title": "Llista d'asteroides/56101\u201356200", "text": ""}
{"id": "14673", "revid": "28171", "url": "https://ast.wikipedia.org/wiki?curid=14673", "title": "Llista d'asteroides/56201\u201356300", "text": ""}
{"id": "14674", "revid": "28171", "url": "https://ast.wikipedia.org/wiki?curid=14674", "title": "Llista d'asteroides/56301\u201356400", "text": ""}
{"id": "14675", "revid": "28171", "url": "https://ast.wikipedia.org/wiki?curid=14675", "title": "Llista d'asteroides/56401\u201356500", "text": ""}
{"id": "14676", "revid": "28171", "url": "https://ast.wikipedia.org/wiki?curid=14676", "title": "Llista d'asteroides/56501\u201356600", "text": ""}
{"id": "14677", "revid": "28171", "url": "https://ast.wikipedia.org/wiki?curid=14677", "title": "Llista d'asteroides/56601\u201356700", "text": ""}
{"id": "14678", "revid": "28171", "url": "https://ast.wikipedia.org/wiki?curid=14678", "title": "Llista d'asteroides/56701\u201356800", "text": ""}
{"id": "14679", "revid": "28171", "url": "https://ast.wikipedia.org/wiki?curid=14679", "title": "Llista d'asteroides/56801\u201356900", "text": ""}
{"id": "14680", "revid": "28171", "url": "https://ast.wikipedia.org/wiki?curid=14680", "title": "Llista d'asteroides/56901\u201357000", "text": ""}
{"id": "14681", "revid": "28171", "url": "https://ast.wikipedia.org/wiki?curid=14681", "title": "Llista d'asteroides (57001-58000)", "text": ""}
{"id": "14682", "revid": "28171", "url": "https://ast.wikipedia.org/wiki?curid=14682", "title": "Llista d'asteroides/57001\u201357100", "text": ""}
{"id": "14683", "revid": "28171", "url": "https://ast.wikipedia.org/wiki?curid=14683", "title": "Llista d'asteroides/57101\u201357200", "text": ""}
{"id": "14684", "revid": "28171", "url": "https://ast.wikipedia.org/wiki?curid=14684", "title": "Llista d'asteroides/57201\u201357300", "text": ""}
{"id": "14685", "revid": "28171", "url": "https://ast.wikipedia.org/wiki?curid=14685", "title": "Llista d'asteroides/57301\u201357400", "text": ""}
{"id": "14686", "revid": "28171", "url": "https://ast.wikipedia.org/wiki?curid=14686", "title": "Llista d'asteroides/57401\u201357500", "text": ""}
{"id": "14687", "revid": "28171", "url": "https://ast.wikipedia.org/wiki?curid=14687", "title": "Llista d'asteroides/57501\u201357600", "text": ""}
{"id": "14688", "revid": "28171", "url": "https://ast.wikipedia.org/wiki?curid=14688", "title": "Llista d'asteroides/57601\u201357700", "text": ""}
{"id": "14689", "revid": "28171", "url": "https://ast.wikipedia.org/wiki?curid=14689", "title": "Llista d'asteroides/57701\u201357800", "text": ""}
{"id": "14690", "revid": "28171", "url": "https://ast.wikipedia.org/wiki?curid=14690", "title": "Llista d'asteroides/57801\u201357900", "text": ""}
{"id": "14691", "revid": "28171", "url": "https://ast.wikipedia.org/wiki?curid=14691", "title": "Llista d'asteroides/57901\u201358000", "text": ""}
{"id": "14692", "revid": "28171", "url": "https://ast.wikipedia.org/wiki?curid=14692", "title": "Llista d'asteroides (58001-59000)", "text": ""}
{"id": "14693", "revid": "28171", "url": "https://ast.wikipedia.org/wiki?curid=14693", "title": "Llista d'asteroides/58001\u201358100", "text": ""}
{"id": "14694", "revid": "28171", "url": "https://ast.wikipedia.org/wiki?curid=14694", "title": "Llista d'asteroides/58101\u201358200", "text": ""}
{"id": "14695", "revid": "28171", "url": "https://ast.wikipedia.org/wiki?curid=14695", "title": "Llista d'asteroides/58201\u201358300", "text": ""}
{"id": "14696", "revid": "28171", "url": "https://ast.wikipedia.org/wiki?curid=14696", "title": "Llista d'asteroides/58301\u201358400", "text": ""}
{"id": "14697", "revid": "28171", "url": "https://ast.wikipedia.org/wiki?curid=14697", "title": "Llista d'asteroides/58401\u201358500", "text": ""}
{"id": "14698", "revid": "28171", "url": "https://ast.wikipedia.org/wiki?curid=14698", "title": "Llista d'asteroides/58501\u201358600", "text": ""}
{"id": "14699", "revid": "28171", "url": "https://ast.wikipedia.org/wiki?curid=14699", "title": "Llista d'asteroides/58601\u201358700", "text": ""}
{"id": "14700", "revid": "28171", "url": "https://ast.wikipedia.org/wiki?curid=14700", "title": "Llista d'asteroides/58701\u201358800", "text": ""}
{"id": "14701", "revid": "28171", "url": "https://ast.wikipedia.org/wiki?curid=14701", "title": "Llista d'asteroides/58801\u201358900", "text": ""}
{"id": "14702", "revid": "28171", "url": "https://ast.wikipedia.org/wiki?curid=14702", "title": "Llista d'asteroides/58901\u201359000", "text": ""}
{"id": "14703", "revid": "43102", "url": "https://ast.wikipedia.org/wiki?curid=14703", "title": "Pierre-Auguste Renoir", "text": "Pierre Auguste Renoir ye unu de los m\u00e1s c\u00e9lebres pintores franceses. Nun ye f\u00e1cil clasificalu, perteneci\u00f3 a la escuela impresionista, pero dixebr\u00f3se d'ella a\u00edna por mor del so inter\u00e9s pola pintura de cuerpos femeninos sobre los paisaxes, el pintor Rafael influy\u00f3-y abondo.\nBiograf\u00eda.\nAuguste Renoir naci\u00f3 en Limoges en febreru de 1841. En 1845, Renoir y la so familia colaron a Par\u00eds. Ell\u00ed, Pierre-Auguste sigui\u00f3 los sos estudios hasta la ed\u00e1 de 13 a\u00f1os. Y\u00e1 como adolescente, trabay\u00f3 nel taller de los hermanos L\u00e9vy u pint\u00f3 temes florales sobro porzolana hasta los 17 a\u00f1os. En 1858, Renoir pinta sobro abanicos. Asina adquiri\u00f3'l gustu poles pieces con abonda lluminosid\u00e1 y de pincelaes r\u00e1pides.\nEn 1862, Renoir qued\u00f3 g\u00fc\u00e9rfanu y foi a un orfanatu Gleyre u conoz a Monet, Bazille y Sisley. Los sos primeros cuadros d'estilu cl\u00e1sicu, rom\u00e1nticu y realista nun foron nel so entamu bien criticaos. Magar que, la primer obra qu'esp\u00f3n na galer\u00eda \"la Esmeralda\" en 1864 tuvo perbona acoyida, pero depu\u00e9s de la esposici\u00f3n taraz\u00f3la. Pint\u00f3 paisaxes y cuerpos humanos a esgaya, sobro too femeninos ( Lise Tr\u00e9hot que fuera la so amante pos\u00f3 abondes vegaes). Esta moza tuvo importancia enforma na obra del pintor, y\u00e1 que tres de dixebrase, hubo un camb\u00e9u nel estilu del autor. La carrera de Renoir realmente entama en 1867 cola esposici\u00f3n de la \"Lise \u00e0 l'ombrelle\".\nLa etapa impresionista de Renoir foi ente 1870 y 1883. Sigue pintando paisaxes pero les obres m\u00e1s carauter\u00edstiques tienen por tema la vida social urbana. En toles sos temes l'\u00e9nfasis ponlu na moced\u00e1 y la vitalid\u00e1. \nEnte 1883 y 1890, Renoir entra nel so periodu ingresco. Depu\u00e9s del so viax per Italia, decide revisar el so estilu. Los contornos t\u00f3rnense m\u00e1s precisos. Dibuxa les formes con abonda precisi\u00f3n, y los colores sedr\u00e1n m\u00e1s fr\u00edos. Al facese p\u00e1 per primer vegada dexa la pintura per un tiempu. En tornando al trabayu fai la m\u00e1s importante obra d'esti periodu \"Grandes baigneuses\", cuadru que tard\u00f3 tres a\u00f1os en rematar.\nDe 1890 a 1900, Renoir camuda otra vuelta d'estilu. Agora ye un amestao de los estilos impresionista y ingresco. Calti\u00e9n les temes \"Ingres\" pero les pincelaes esnidien pel llenzu como nel periodu impresionista. La so primer obra d'esti periodu \" Jeunes filles au piano\", merc\u00f3la l'est\u00e1u franc\u00e9s p'amosala nel Mus\u00e9u de Luxemburgu. En 1894, Renoir ye p\u00e1 per segunda vegada. La chacha de los sos f\u00edos, Gabrielle Renard, convi\u00e9rtese na so modelu preferida.\nEnte 1900 y 1919, Renoir entra nel so periodu de Cagnes. Nesta d\u00f3mina sufre abondes crisis de reumatismu. Cola nacencia del so tercer f\u00edu en 1901 la so pintura camuda. \nAl morrer la so muyer Aline en 1915, Renoir, y\u00e1 en siella de ruedes, contin\u00faa pintando p'afogar el so amarguriu.\nEn 1919, muerre en Cagnes-sur-Mer depu\u00e9s de visitar por cabera vegada'l Louvre u y\u00e1 s'amuesen les sos pintures. Foi p\u00e1 del destac\u00e1u cineasta franc\u00e9s Jean Renoir."}
{"id": "14704", "revid": "28171", "url": "https://ast.wikipedia.org/wiki?curid=14704", "title": "El Canciu'l Cuelebre", "text": "El Canciu'l Cuelebre, que llevaba de sot\u00edtulu \"Revista Cultural Asturiana\", foi una publicaci\u00f3n del Conceyu pol Estudiu y Proteicion de la Llingua Asturiana (CEPLA). El canciu'l cuelebre naci\u00f3 en 1995, yera dafechu n'asturianu y durar\u00eda hasta entamos del sieglu XXI. El direutor de la revista foi Xuan Porta."}
{"id": "14705", "revid": "43102", "url": "https://ast.wikipedia.org/wiki?curid=14705", "title": "Asturias Semanal", "text": "Asturias Semanal foi una revista de periodicid\u00e1 selmanal creada en 1969 por Graciano Garc\u00eda, que foi'l so direutor fasta'l mes de xunu de 1977 depu\u00e9s de m\u00e1s de cuatrocientos n\u00famberos. \"Asturias Semanal\" tuvo gran difusi\u00f3n tanto dientro d'Asturies como ente les comunidaes d'emigrantes.\nEl 16 de payares de 1974 nel n\u00famberu 284 anici\u00f3 la so andadura la seici\u00f3n Conceyu Bable, na que se fac\u00eda usu de la llingua asturiana y que dio nome a l'asociaci\u00f3n que se llegaliz\u00f3 en 1976 y que ser\u00eda'l gua\u00f1u del que surdir\u00eda tol movimientu cultural y pol\u00edticu pol recobramientu y normalizaci\u00f3n de la llingua. Nesta seici\u00f3n escrib\u00eden autores como Xuan Xos\u00e9 S\u00e1nchez Vicente, Lluis Xabel \u00c1lvarez y Xos\u00e9 Lluis Garc\u00eda Arias."}
{"id": "14708", "revid": "43102", "url": "https://ast.wikipedia.org/wiki?curid=14708", "title": "Diamantina Rodr\u00edguez", "text": "Diamantina Rodr\u00edguez o simplemente Diamantina foi una cantante asturiana de tonada.\nBiograf\u00eda.\nDe ne\u00f1a escuch\u00f3 nun gram\u00f3fonu la voz d'Obdulia \u00c1lvarez, \"La Busdonga\", que se convertir\u00eda nel so referente.\nEn 1939 tresllad\u00f3se col so mar\u00edu, el gaiteru quiros\u00e1n Argimiro Fern\u00e1ndez \u00c1lvarez, a la llocalid\u00e1 de San Nicol\u00e1s (Soto Ribera). Particip\u00f3 por primer vez en 1948 nel concursu entam\u00e1u pol diariu Regi\u00f3n, algamando esi a\u00f1u la segunda posici\u00f3n (finalmente ganar\u00eda'l concursu nel a\u00f1u 1955). Arriendes de la so proyeici\u00f3n dientro del mundu de la tonada, el concursu sirvi\u00f3-y pa conocer a Cuchichi que yera miembru del xur\u00e1u y que dende esi momentu se convirti\u00f3 nel so maestru.\nEn 1950 asitiase definitivamente en Mieres. \nNel a\u00f1u 2002 recibi\u00f3 la medaya d'Asturies, que concede'l Gobiernu del Princip\u00e1u, na categor\u00eda de plata, como reconocimientu a la so trayeutoria art\u00edstica y la contribuci\u00f3n al recobramientu del patrimoniu musical asturianu.\nA partir del a\u00f1u 2003 forma parte del xur\u00e1u del Memorial \"Silvino Arg\u00fcelles\" que concede los premios a los 10 cantantes de tonada m\u00e1s importantes del a\u00f1u.\nGrabaciones.\nDarr\u00e9u entam\u00f3 a participar nos escenarios y concursos m\u00e1s importantes d'Asturies. Nel a\u00f1u 1969 grab\u00f3'l so primer discu, y a partir d'esi momentu entama una gran activid\u00e1 editora grabando en 1971 un nuevu discu dedic\u00e1u al cancioneru d'Eduardo Mart\u00ednez Torner. \"La verde Asturias\" foi'l t\u00edtulu d'una nueva grabaci\u00f3n fecha en 1972 y en 1973 editar\u00eda otros dos discos titulaos \"Canciones asturianas\". En 1981 asoley\u00f3 un nuevu discu, \"A las madres de los mineros\", nel que se recueyen non solo tonaes sin\u00f3n tami\u00e9n xiraldilles, vaqueiraes, a\u00f1aes. \nRecientemente puso voz falada nel cantar \"A la madre del mineru\" que grab\u00f3 Rosario Gonz\u00e1lez nel so discu \"De Llaciana vengo\" (2004). Igualmente esi mesmu a\u00f1u intervi\u00e9n nel discu edit\u00e1u pola Direici\u00f3n Xeneral de la Muyer del Princip\u00e1u d'Asturies, \"Con voz de muyer\", nel que tami\u00e9n participen delles de les voces m\u00e1s importantes de la tonada femenina del momentu: Anabel Santiago, Liliana Casta\u00f1\u00f3n, Marisa Valle Roso o Rosario Gonz\u00e1lez."}
{"id": "14709", "revid": "116", "url": "https://ast.wikipedia.org/wiki?curid=14709", "title": "Giorgio de Chirico", "text": "Giorgio de Chirico foi un pintor italianu nac\u00edu en Bolos, Grecia, de p\u00e1s italianos. De Chirico ye famosu ente abondes otres coses por crear el movimientu art\u00edsticu \"scuola metafisica\".\nEstudi\u00f3 arte n'Atenes y Florencia, anantes de colar a Alema\u00f1a en 1906, u entr\u00f3 n'Academia de Belles Artes de M\u00fcnich. Ell\u00ed vio obres de los fil\u00f3sofos Nietzsche y Arthur Schopenhauer, am\u00e1s d'estudiar les obres d'Arnold B\u00f6cklin y Max Klinger. Torn\u00f3 pa Italia nel branu de 1909 pa pasar seis meses en Mil\u00e1n. Nel entamu de 1910 camud\u00f3 la so residencia a Florencia otra vegada, ell\u00ed pint\u00f3 \"\"l'enigma d'una tarde de seronda\", la primera de les sos obres de la serie \"Plaza metaf\u00edsica\", depu\u00e9s d'una esperiencia personal en \"Piazza Santa Croce\". En Florencia pint\u00f3 tami\u00e9n \"l'enigma del or\u00e1culu\"\". Al a\u00f1u siguiente, De Chirico pas\u00f3 dellos d\u00edes en Tur\u00edn, de cam\u00edn a Par\u00eds, y qued\u00f3 impresion\u00e1u polo que nom\u00f3 \"l'aspeutu metaf\u00edsicu de Tur\u00edn\" palpable na arquiteutura de les sos arcaes y places. De Chirico vivi\u00f3 en Par\u00eds fasta'l so allistamientu nel ex\u00e9rcitu en mayu de 1915, demientres la Primer Guerra Mundial.\nLos cuadros que De Chirico fizo ente 1909 y 1914 son los que-y dieron m\u00e1s reconocencia. Esta d\u00f3mina conozse como'l \"periodu metaf\u00edsicu\". Les obres carauter\u00edcense poles semeyes qu'evoquen ambientes solombrizos y abrumadores. Al empecipiar esti periodu, los modelos yeren paisaxes urbanos inspiraos nes ciudaes mediterr\u00e1nees, magar que gradualmente, l'atenci\u00f3n del pintor foi separt\u00e1ndose haza estudios de cuartos estraos d'oxetos, a vegaes habitaos por maniqu\u00edes.\nDarr\u00e9u, l'escritor Guillaume Apollinaire aloy\u00f3'l trabayu de De Chirico y ech\u00f3-y un gabitu present\u00e1ndolu al grupu que nel intre dedicar\u00edase al surrealismu. Yves Tanguy escribi\u00f3 en 1922, que qued\u00f3 tan abluc\u00e1u al ver una obra de De Chirico n\u00fan aparador d'una galer\u00eda, que de secuote decidi\u00f3 convertise n'artista, inda ensin tocar un pincel na so vida. Otros artistes que foron influy\u00edos por de Chirico son Max Ernst, Salvador Dal\u00ed y Ren\u00e9 Magritte. Consid\u00e9rase a De Chirico una de les mayores influencies sobro'l movimientu surrealista.\nDe Chirico abandon\u00f3 depu\u00e9s l'estilu metaf\u00edsicu y fizo delles obres con un mayor realismu, les cu\u00e1les tuvieron un \u00e9situ peque\u00f1u. De Chirico tami\u00e9n asoley\u00f3 una novela en 1925, nomada \"Hebd\u00f3mero, el Metaf\u00edsicu\"."}
{"id": "14711", "revid": "28171", "url": "https://ast.wikipedia.org/wiki?curid=14711", "title": "James Mark Baldwin", "text": "James Mark Baldwin foi un fil\u00f3sofu y sic\u00f3logu nortemericanu.\nEduc\u00f3se en Princeton y en delles universidaes alemanes, foi profesor de filosof\u00eda na Universid\u00e1 de Toronto (1889) y ssicolox\u00eda en Princeton (1893) y dende 1903 de filosof\u00eda y sicolox\u00eda na Universid\u00e1 Johns Hopkins. \nBaldwin foi \u00fan de los fundadores de la \"Psychological Review\" y direutor ente 1894 e 1909.\nEl lleg\u00e1u te\u00f3ricu m\u00e1s importante de Baldwin foi'l conceutu d'Efeutu Baldwin o evoluci\u00f3n baldwiniana, un fen\u00f3menu rellacion\u00e1u col aprendizax humano, pa Baldwin condiciones xen\u00e9tiques tresmisibles per herencia faen m\u00e1s f\u00e1cil l'aprendizax de t\u00e9uniques y trucos que dan ventaya evolutiva."}
{"id": "14712", "revid": "725363", "url": "https://ast.wikipedia.org/wiki?curid=14712", "title": "\u00c1mbar", "text": ""}
{"id": "14713", "revid": "28171", "url": "https://ast.wikipedia.org/wiki?curid=14713", "title": "Lluis Xabel \u00c1lvarez", "text": "Lluis \u00c1lvarez, tami\u00e9n conoc\u00edu pol alcu\u00f1u de \"Texuca\", ye un filosofu, escritor asturianu y profesor de la Universid\u00e1 d'Uvi\u00e9u. Lluis Xabel \u00c1lvarez naci\u00f3 en Sama, Llangr\u00e9u, en 1948. \nEstudi\u00f3 nes Universidaes de Valencia y Uvi\u00e9u; nesta \u00faltima entr\u00f3 nel departamentu de Filosof\u00eda cuando lu dirix\u00eda Gustavo Bueno, dedic\u00e1ndose sobremanera a dar clases de Filosof\u00eda del Llinguaxe, Est\u00e9tica y Filosof\u00eda del Arte, disciplines nes que Lluis \u00c1lvarez tien delles publicaciones notables. En 1977 collabora na fundaci\u00f3n de la Socied\u00e1 Asturiana de Filosof\u00eda (SAF). \nN'asturianu escribi\u00f3 dos llibros, \u00fan de poes\u00eda: \"Poemes y tornes\" (1990) y otru d'ensayu: \"Di\u00e1logu de Pumar\u00edn y otros trabayos de raz\u00f3n local\" (1999). \"Texuca\" foi \u00fan de los entamadores del grupu Conceyu Bable en 1974 y dende los sos primeros art\u00edculos publicaos na revista Asturias Semanal, vien ocup\u00e1ndose de temes rellacionaos cola identid\u00e1 cultural asturiana en diversos trabayos. Ye acad\u00e9micu de la llingua dende la fundaci\u00f3n de l'Academia de la Llingua Asturiana en 1981. \nEn Poemes y tornes amuesa una po\u00e9tica que bebe del celtismu de Yeats y de les elex\u00edes de Rilke pa componer un discursu est\u00e9ticu de fonda intensid\u00e1 emotiva y d'una rica espresivid\u00e1 lling\u00fc\u00edstica. Les versiones d'autores tan estremaos como Shakesperare, Robert Graves, Salvador Espriu y Carmen Conde, que completen esti llibru, sirven tami\u00e9n de gu\u00eda de los gustos po\u00e9ticos de Lluis Texuca. \nBibliograf\u00eda.\nEnsayu.\nISBN 84-87462-46-4 "}
{"id": "14714", "revid": "28171", "url": "https://ast.wikipedia.org/wiki?curid=14714", "title": "Interdictu", "text": "L'interdictu ye una sanci\u00f3n prerrogativa del Papa na Ilesia Cat\u00f3lica. Significa la suspensi\u00f3n del cultu p\u00fablicu, paralizaci\u00f3n de los oficios divinos y pieslle de les ilesies sobro un territoriu. Los sacramentos del bautismu y estremaunci\u00f3n van ser los \u00fanicos ritos permit\u00edos en d\u00edes santos.\nUn interdictu perconoc\u00edu foi'l sancion\u00e1u pol Papa Inocenciu III sobro'l Reinu d'Inglaterra de 1208 a 1215, provoc\u00e1u pola \u00f1egativa del rei Xu\u00e1n I d'Inglaterra a aceutar la designaci\u00f3n papal pal arzobisp\u00e1u de Canterbury."}
{"id": "14715", "revid": "204", "url": "https://ast.wikipedia.org/wiki?curid=14715", "title": "Hestoriador", "text": ""}
{"id": "14717", "revid": "37624", "url": "https://ast.wikipedia.org/wiki?curid=14717", "title": "Santa Mar\u00eda del Naranco", "text": "Santa Mar\u00eda del Naranco ye un monumentu prerrom\u00e1nicu asturianu asiti\u00e1u a tres quil\u00f3metros d'Uvi\u00e9u, sobro la fastera sur del Naranco qu'orixinalmente foi palaciu del rei Ramiru I.\nHistoria.\nL'edificiu mand\u00f3se construyir por Ramiru I como palaciu de branu, formando parte d'un complexu arquiteut\u00f3nicu del que tami\u00e9n formaba parte la ilesia de Samiguel de Lli\u00f1o, fecha a nam\u00e1i que 100 metros de distancia. Sicas\u00ed, por mor del derrumbamientu de la cabecera y de parte de les naves de San Miguel, foi tresform\u00e1u n'ilesia a la fin del sieglu XIII. As\u00edtiase na fastera meridional del Naranco au esist\u00eda una viesca de caza bayurosa, poro, debi\u00f3 tener calter de palaciu o residencia real d'ociu.\nDeclar\u00e1u Patrimoniu Mundial de la Humanid\u00e1 pola UNESCO, n'avientu de 1985.\nArquiteutura.\nTien dos pisos y traz\u00e1u rectangular de 20 metros de llonxit\u00fa por 6 d'anchu, ye dicir, una planta allargada. Nos sos llaos mayores hai dos salientes, nel del norte hai una escalera de dos tiros pola que s'accede a la planta d'enriba.\nLa planta baxa consta d'un ampliu cuerpu central cubiertu de b\u00f3beda de ca\u00f1\u00f3n percorr\u00edu por arcos faxones que descansen direuatamente sobro la muria, poro, tien munches semeyances cola capiella inferior de la C\u00e1mara Santa de la Catedral d'Uvi\u00e9u. Foi posiblemente empleg\u00e1u como oratoriu palaciegu y ta flanqui\u00e1u por dos c\u00e1mares llaterales con cubierta madera. D'estes c\u00e1mares llaterales la del llau Este comunica col cuerpu central y tuvo funciones de sala ba\u00f1u. La del llau oeste nam\u00e1i que ye accesible dende l'esterior. DEsconozse la so funci\u00f3n.\nLa planta superior foi planta noble, tien una distrubici\u00f3n asemeyada a la de la planta baxa. La gran sala central ye reutangular y c\u00fabrela una b\u00f3veda de ca\u00f1\u00f3n peraltada, atravesada por seyes arcos faxones que sof\u00edtense en m\u00e9nsules. Ta percorrida nos sos llaos mayores por una arquer\u00eda ciego que sof\u00edtase en columnes dobles de fustes sogueaos d'orixe celta. Alcu\u00e9ntrase flanqueada nesti casu por dos tribunes tami\u00e9n cubiertes con b\u00f3veda.\nFora, nos sos llaos mayores, vense los contrafuertes que correspu\u00e9ndense colos arcos faxones d'adientro. Nos llaos menores la fachada estruct\u00farase en tres pisos, correspondi\u00e9ndo-y el central a la planta noble. Esti mesmu esquema, magar qu'a menor escala, erp\u00edtese penriba d'ellos formando'l ventanal de dos c\u00e1mares a les que nun hai accesu y de les que la so utilid\u00e1 ye dafechamente desconocida. \nEmpl\u00e9gase'l sillarexu, como ye vezu en tol arte asturianu. \nEl result\u00e1u ye un edificiu elev\u00e1u, ellegante y modul\u00e1u pola simetr\u00eda de los contrafuertes y los sos arcos de mediu puntu peraltaos. delles soluciones constructives y decoratives, como les b\u00f3vedes de ca\u00f1\u00f3n, la clas d'arcos, los contrafuertes esteriores o la decoraci\u00f3n escult\u00f3rico na arquiteutura, dexen ver un claru anticipu del rom\u00e1nicu.\nDecoraci\u00f3n escult\u00f3rico.\nAm\u00e1s del sogue\u00e1u nos fustes y nos capiteles decoraos con animales, tema repit\u00edu nos 32 medallones asitiaos nes xuntes de los arcos, xunta aves, animales mitol\u00f3xicos, caballos y caballeros n'actit\u00fa de llucha. Somos quien a atopar medallones lo mesmo nel interior que nel esterior, empleg\u00e1ndose de remate inferior de pillastres o cintes, llargues y estriaes nel esterior y curties embaxo les m\u00e9nsules nes que se sofiten los arcos interiores. \nLa decoraci\u00f3n ye tosca, y denota influyencia oriental tardorromana nes sos formes y celta nos sos motivos, ta supeditada a l'arquiteutura, pero contrib\u00fai a facer un edificuu de gran armon\u00eda y guapura."}
{"id": "14718", "revid": "43102", "url": "https://ast.wikipedia.org/wiki?curid=14718", "title": "Fleg\u00f3n", "text": "Fleg\u00f3n foi un historiador griegu del sieglu II, \u00f1ac\u00edu en Tralles (Lidia).\nLlibertu del emperador Adrianu, con\u00f3zselu como l'autor de los trataos \"De les coses maravilloses\", coleici\u00f3n de los milagros antiguos, y \"De los casos de llonxevid\u00e1\", nel qu'enumbera los centenarios por elli conoc\u00edos, dando, am\u00e1s, un estrautu d'or\u00e1culos sibilinos."}
{"id": "14719", "revid": "28171", "url": "https://ast.wikipedia.org/wiki?curid=14719", "title": "Eleanor Francis Helin", "text": "Eleanor Francis Helin ye una astr\u00f3noma de los Estaos Xun\u00edos, investigadora principal del programa Near Earth Asteroid Tracking (NEAT), nel Jet Propulsion Laboratory de la NASA. Delgunes fontes refi\u00e9rense a ella como Eleanor Kay Helin.\nDescubri\u00f3 (o foi la principal descubridora) m\u00e1s de 800 asteroides, inxiriendo los dos primeros asteroides Atena, l'Atena y el Ra-Shalom; los asteroides Apolo, Nereu, Castalia y otros; dellos asteroides Amor; tres asteroides troyanos, inxiriendo'l Laocoon; y tami\u00e9m el Braille."}
{"id": "14720", "revid": "204", "url": "https://ast.wikipedia.org/wiki?curid=14720", "title": "Eleanor F. Helin", "text": ""}
{"id": "14721", "revid": "28171", "url": "https://ast.wikipedia.org/wiki?curid=14721", "title": "Llista d'asteroides (59001-60000)", "text": ""}
{"id": "14722", "revid": "28171", "url": "https://ast.wikipedia.org/wiki?curid=14722", "title": "Llista d'asteroides/59001\u201359100", "text": ""}
{"id": "14723", "revid": "28171", "url": "https://ast.wikipedia.org/wiki?curid=14723", "title": "Llista d'asteroides/59101\u201359200", "text": ""}
{"id": "14724", "revid": "28171", "url": "https://ast.wikipedia.org/wiki?curid=14724", "title": "Llista d'asteroides/59201\u201359300", "text": ""}
{"id": "14725", "revid": "28171", "url": "https://ast.wikipedia.org/wiki?curid=14725", "title": "Llista d'asteroides/59301\u201359400", "text": ""}
{"id": "14726", "revid": "28171", "url": "https://ast.wikipedia.org/wiki?curid=14726", "title": "Llista d'asteroides/59401\u201359500", "text": ""}
{"id": "14727", "revid": "28171", "url": "https://ast.wikipedia.org/wiki?curid=14727", "title": "Llista d'asteroides/59501\u201359600", "text": ""}
{"id": "14728", "revid": "28171", "url": "https://ast.wikipedia.org/wiki?curid=14728", "title": "Llista d'asteroides/59601\u201359700", "text": ""}
{"id": "14729", "revid": "28171", "url": "https://ast.wikipedia.org/wiki?curid=14729", "title": "Llista d'asteroides/59701\u201359800", "text": ""}
{"id": "14730", "revid": "28171", "url": "https://ast.wikipedia.org/wiki?curid=14730", "title": "Llista d'asteroides/59801\u201359900", "text": ""}
{"id": "14731", "revid": "28171", "url": "https://ast.wikipedia.org/wiki?curid=14731", "title": "Llista d'asteroides/59901\u201360000", "text": ""}
{"id": "14732", "revid": "28171", "url": "https://ast.wikipedia.org/wiki?curid=14732", "title": "Llista d'asteroides (60001-61000)", "text": ""}
{"id": "14733", "revid": "28171", "url": "https://ast.wikipedia.org/wiki?curid=14733", "title": "Llista d'asteroides/60001\u201360100", "text": ""}
{"id": "14734", "revid": "28171", "url": "https://ast.wikipedia.org/wiki?curid=14734", "title": "Llista d'asteroides/60101\u201360200", "text": ""}
{"id": "14735", "revid": "28171", "url": "https://ast.wikipedia.org/wiki?curid=14735", "title": "Llista d'asteroides/60201\u201360300", "text": ""}
{"id": "14736", "revid": "28171", "url": "https://ast.wikipedia.org/wiki?curid=14736", "title": "Llista d'asteroides/60301\u201360400", "text": ""}
{"id": "14737", "revid": "28171", "url": "https://ast.wikipedia.org/wiki?curid=14737", "title": "Llista d'asteroides/60401\u201360500", "text": ""}
{"id": "14738", "revid": "28171", "url": "https://ast.wikipedia.org/wiki?curid=14738", "title": "Llista d'asteroides/60501\u201360600", "text": ""}
{"id": "14739", "revid": "28171", "url": "https://ast.wikipedia.org/wiki?curid=14739", "title": "Llista d'asteroides/60601\u201360700", "text": ""}
{"id": "14740", "revid": "28171", "url": "https://ast.wikipedia.org/wiki?curid=14740", "title": "Llista d'asteroides/60701\u201360800", "text": ""}
{"id": "14741", "revid": "28171", "url": "https://ast.wikipedia.org/wiki?curid=14741", "title": "Llista d'asteroides/60801\u201360900", "text": ""}
{"id": "14742", "revid": "28171", "url": "https://ast.wikipedia.org/wiki?curid=14742", "title": "Llista d'asteroides/60901\u201361000", "text": ""}
{"id": "14743", "revid": "28171", "url": "https://ast.wikipedia.org/wiki?curid=14743", "title": "Llista d'asteroides (61001-62000)", "text": ""}
{"id": "14744", "revid": "28171", "url": "https://ast.wikipedia.org/wiki?curid=14744", "title": "Llista d'asteroides/61001\u201361100", "text": ""}
{"id": "14745", "revid": "28171", "url": "https://ast.wikipedia.org/wiki?curid=14745", "title": "Llista d'asteroides/61101\u201361200", "text": ""}
{"id": "14746", "revid": "28171", "url": "https://ast.wikipedia.org/wiki?curid=14746", "title": "Llista d'asteroides/61201\u201361300", "text": ""}
{"id": "14747", "revid": "28171", "url": "https://ast.wikipedia.org/wiki?curid=14747", "title": "Llista d'asteroides/61301\u201361400", "text": ""}
{"id": "14748", "revid": "28171", "url": "https://ast.wikipedia.org/wiki?curid=14748", "title": "Llista d'asteroides/61401\u201361500", "text": ""}
{"id": "14749", "revid": "28171", "url": "https://ast.wikipedia.org/wiki?curid=14749", "title": "Llista d'asteroides/61501\u201361600", "text": ""}
{"id": "14750", "revid": "28171", "url": "https://ast.wikipedia.org/wiki?curid=14750", "title": "Llista d'asteroides/61601\u201361700", "text": ""}
{"id": "14751", "revid": "28171", "url": "https://ast.wikipedia.org/wiki?curid=14751", "title": "Llista d'asteroides/61701\u201361800", "text": ""}
{"id": "14752", "revid": "28171", "url": "https://ast.wikipedia.org/wiki?curid=14752", "title": "Llista d'asteroides/61801\u201361900", "text": ""}
{"id": "14753", "revid": "28171", "url": "https://ast.wikipedia.org/wiki?curid=14753", "title": "Llista d'asteroides/61901\u201362000", "text": ""}
{"id": "14755", "revid": "43102", "url": "https://ast.wikipedia.org/wiki?curid=14755", "title": "Juan Ambou", "text": "Juan Ambou , foi un hist\u00f3ricu militante del Part\u00edu Comunista d'Espa\u00f1a (PCE). Anque naci\u00f3 en Lleida (Catalu\u00f1a) yera \"asturianu d'adopci\u00f3n\". Foi \u00fan de los dirixentes de la fuelga minera d'ochobre de 1934, miembru del Conseyu Soberanu d'Asturies y Lle\u00f3n en 1937. Morri\u00f3 na ciud\u00e1 de Saltillo (M\u00e9xicu) a los 96 a\u00f1os d'ed\u00e1. \nDe mui mozu vien cola so familia a vivir n'Asturies pol trabayu de ferroviariu de so p\u00e1 que fizo que viviere en Puente los Fierros (\u1e36\u1e37ena) y depu\u00e9s en L'Arga\u00f1osa (Uvi\u00e9u). La so vida pol\u00edtica tuvo vinculada a Asturies.\nAmbou entr\u00f3 en contautu col comunismu cuando trabayaba nel Ferrocarril del Norte. En 1929 foi escoy\u00edu secretariu xeneral del Sindicato-Ferrocarril del Norte, n'Uvi\u00e9u. En 1932 afili\u00f3se al PCE. Na Revoluci\u00f3n de 1934, fund\u00f3'l s\u00f3viet de L'Arga\u00f1osa y tuvo un destac\u00e1u papel nel tercer comit\u00e9 revolucionariu. Tres la insurreci\u00f3n armada exili\u00f3se na XRSS asistiendo en Mosc\u00fa al VII Congresu de la Internacional Comunista, y al VI de la Internacional Xuvenil Comunista onde foi escoy\u00edu miembru de la comisi\u00f3n executiva. Na XRSS naci\u00f3 la so primer f\u00eda, Aida Ambou.\nAmbou foi responsable de Guerra, primero, y d'Instrucci\u00f3n P\u00fablica, despu\u00e9s, nel Gobiernu d'Asturies mientres la Guerra Civil espa\u00f1ola. Ambou foi conseyeru de guerra del Comit\u00e9 del Frente Popular n'Asturies. N'avientu de 1936, pasa a la conseyer\u00eda d'Instrucci\u00f3n P\u00fablica (los asuntos militares pasaron a depender de la presidencia del Gobiernu, ello ye a Belarmino Tom\u00e1s), coincidiendo esto cola tresformaci\u00f3n del hasta ent\u00f3ncenes Comit\u00e9 del Frente Popular nel Conseyu Interprovincial d'Asturies y Lle\u00f3n y que 8 meses m\u00e1s tarde'l 24 d'agostu de 1937, autoproclam\u00f3se soberanu, con s\u00e9 en Xix\u00f3n, asumiendo tolos poderes pol\u00edticos y militares. Anque Ambou, y el PCE, nunca nun foron partidarios d'esta midida, sum\u00f3se a la Comisi\u00f3n Militar del nuevu Executivu fasta'l 20 d'ochobre de 1937 cuando cay\u00eda'l Conseyu Soberanu d'Asturies y Lle\u00f3n y Asturies ser\u00eda ocupada pol ex\u00e9rcitu franquista. El 20 d'ochobre de 1937, Ambou pas\u00f3 a Catalu\u00f1a, onde form\u00f3 parte de la comisi\u00f3n pol\u00edtico-militar del comit\u00e9 central del PCE fasta'l final de la guerra, cuando pas\u00f3 a Francia. Foi responsable del PCE nel campu de refuxaos d'Argel\u00e8s-sur-mer (Francia) y organiz\u00f3, con Pablo Neruda, les espediciones a Chile de republicanos espa\u00f1oles. Vivi\u00f3 exili\u00e1u na Rep\u00fablica Dominicana, Cuba y M\u00e9xicu. \nEn 1973 foi espuls\u00e1u del PCE, al que posteriormente volvi\u00f3. En 1976 regres\u00f3 temporalmente a Asturies y foi candidatu al Congresu de los Diputaos, anque nun sali\u00f3 escoy\u00edu. Con posteriorid\u00e1 sumar\u00edase a la escisi\u00f3n que dio orixe al Part\u00edu Comunista de los Pueblos de Espa\u00f1a (PCPE), y regres\u00f3 a M\u00e9xicu. Durante muchos a\u00f1os y hasta principios de los noventa, retornaba pa participar nos actos del Primeru de Mayu.\nBibliograf\u00eda.\nFoi autor del llibru: "}
{"id": "14756", "revid": "37624", "url": "https://ast.wikipedia.org/wiki?curid=14756", "title": "Amador Fern\u00e1ndez", "text": "Amador Fern\u00e1ndez Montes , conoc\u00edu popularmente como \"Amador\u00edn\", foi un hist\u00f3ricu socialista destac\u00e1u sindicalista del Sindicatu d'Obreros Mineros Asturianos del que foi presidente, diput\u00e1u nes cortes demientres tola republica espa\u00f1ola tuvo una participaci\u00f3n relevante na Revoluci\u00f3n de 1934 y foi miembru del Conseyu Soberanu d'Asturies y Lle\u00f3n.\nBiograf\u00eda.\nAmador Fern\u00e1ndez naci\u00f3 na aldea La Invernal, nel Conceyu de Samart\u00edn del Rei Aurelio el 1 d'avientu de 1894. Dende temprano entam\u00f3 a trabayar como mineru. En 1909 ingresa nes Xuventudes Socialistes y llueu nel grupu organizador del Sindicatu Obreru de Mineros Asturianos (SOMA) onde se form\u00f3 a la solombra del l\u00edder del sindicatu Manuel Llaneza. Foi alministrador de la Mina San Vicente que'l sindicatu esplotaba direutamente. Tres morrer Llaneza, asume la Presidencia del SOMA y con Belarmino Tom\u00e1s y Ram\u00f3n Gonz\u00e1lez Pe\u00f1a formar\u00eda'l nucleu dirixente. Particip\u00f3 activamente na preparaci\u00f3n y desendolcu de la Revoluci\u00f3n de 1934, tres el fracasu de la insurrecci\u00f3n asturiana ex\u00edliase a Francia d'onde regresa de forma clandestina en 1936 pa preparar les eleiciones de febreru nes que sali\u00f3 escoy\u00edu diput\u00e1u del Frente Popular.\nFoi escoyiu diput\u00e1u a cortes mientres la II Rep\u00fablica en 1931, 1933 y 1936. Foi tami\u00e9n escoy\u00edu alministrador del periodicu socialista Avance. Al espa\u00f1ar la Guerra Civil formar\u00e1 parte del Comit\u00e9 del Frente Popular d'Asturies encarg\u00e1ndose primero d'Interior y Xusticia, llueu nel Conseyu Interprovincial d'Asturies y Lle\u00f3n (form\u00e1u n'avientu de 1936) y en mayu de 1937 declar\u00e1u soberanu, foi Conseyeru de Comerciu y Mines. Tres la ocupaci\u00f3n d'Asturies pol exercitu franquista n'ochobre de 1937 exiliar\u00e1se a Francia otra vuelta. Morri\u00f3 en La Paz (M\u00e9xicu) l'1 de payares de 1960."}
{"id": "14757", "revid": "116", "url": "https://ast.wikipedia.org/wiki?curid=14757", "title": "Paul G. Comba", "text": "Paul G. Comba ye un astr\u00f3nomu italianu radic\u00e1u nos Estaos Xun\u00edos. Naci\u00f3 en 1926 n'Italia, y tresllad\u00f3se a EEXX en 1946 a la ed\u00e1 de 20 a\u00f1os, cuando gan\u00f3 una beca d'estudios nel Caltech onde sac\u00f3'l doutor\u00e1u en matem\u00e1tica en 1951. Am\u00e1s del doutor\u00e1u, Comba dio clases na Universid\u00e1 de \u1e24awai hasta 1960, cuando entr\u00f3 a trabayar n'IBM como desarrollador de software.\nEspecializ\u00f3se n'asteroides, y a fecha del 2006 y\u00e1 ten\u00eda 498 descubiertos. Tami\u00e9n ye conoc\u00edu pola Multiplicaci\u00f3n de Comba, un algoritmu de multiplicaci\u00f3n pa ordenadores bas\u00e1u en multiplicaciones llargues usando llapiceru y papel . \nEn 2003 gan\u00f3'l premiu Leslie C. Peltier poles sos contribuciones a l'astronom\u00eda .\nComba ye l'autor del \"Astronomical League's Asteroid Club Observing Guide\" , y ye miembru del Prescott Astronomy Club. "}
{"id": "14761", "revid": "35", "url": "https://ast.wikipedia.org/wiki?curid=14761", "title": "Mauritania", "text": "Mauritania, nome oficial Rep\u00fablica Isl\u00e1mica de Mauritania (\"Yumhuriya Islamiya Mauritaniya\"), ye un pa\u00eds nel noroeste d'\u00c1frica. Tien una estensa costa nel Oc\u00e9anu Atl\u00e1nticu, ente El S\u00e1\u1e25ara Occidental nel norte y Senegal nel sur.\nOrganizaci\u00f3n territorial.\nMauritania dix\u00e9brase en 12 rexones (r\u00e9gions), que tan dixebraes en 52 departamentos (moughataa) y el distritu de la capital."}
{"id": "14763", "revid": "37624", "url": "https://ast.wikipedia.org/wiki?curid=14763", "title": "Bandera de Mauriciu", "text": "La bandera nacional de la Rep\u00fablica de Mauriciu foi adoptada en 1968."}
{"id": "14764", "revid": "37624", "url": "https://ast.wikipedia.org/wiki?curid=14764", "title": "Escudu de Mauriciu", "text": "L'escudu d'armes de la Rep\u00fablica de Mauriciu foi oficializ\u00e1u'l 25 d'agostu de 1906 y representa varios atributos de la islla.\nNel cuadrante inferior esquierdu hai una llave sobre fondu dor\u00e1u y nel drechu una estrella blanca que relluma sobre un fondu azul. Nos cuadrantes superiores hai, nel esquierdu, una nave que simboliza la colonizaci\u00f3n y nel drechu tr\u00e9s palmeres que representen la vexetaci\u00f3n tropical del pa\u00eds.\nL'escudu ta flanque\u00e1u por dos figures: a la izquierda un p\u00e1xaru dodo, especie y\u00e1 desaniciada dende'l sieglu XVIII, y a la drecha un cervat\u00edn. Baxo l'escudu hai un pergam\u00edn col lema en llat\u00edn \"Stella Clavisque Maris Indici\" (Llave y Estrella del Oc\u00e9anu Indicu)."}
{"id": "14765", "revid": "43102", "url": "https://ast.wikipedia.org/wiki?curid=14765", "title": "Mauriciu", "text": "Mauriciu, oficialmente la Rep\u00fablica de Mauriciu (n'ingl\u00e9s: \"Mauritius\" [ m\u0254\u02c8\u0279\u026a\u0283\u0259s ], \"Republic of Mauritius\"; en franc\u00e9s: \"Maurice\" [ m\u0254\u0280is ], \"R\u00e9publique de Maurice\"; en Criollu mauriciano: \"Repiblik Moris\"), ye un est\u00e1u insular asiti\u00e1u al suroeste del Oc\u00e9anu \u00cdndicu, a 900 quil\u00f3metros de les costes orientales de Madagascar y a 3.943 km al suroeste de la India. Am\u00e1s de la islla de Mauriciu, la rep\u00fablica incl\u00fai les islles de San Brand\u00f3n o Cargados Carajos, Rodrigues y les Islles Agalega.. Mauriciu y Rodrigues formen parte, xunto cola islla francesa de Reuni\u00f3n, asitiada a 200 km al suroeste, l'archipi\u00e9lagu de les Islles Mascare\u00f1es. La principal islla del pa\u00eds, nomada tami\u00e9n Mauriciu, ye la mayor y la m\u00e1s poblada, y nella ta la capital, Port Louis. El pa\u00eds tien una estensi\u00f3n de 2.040 km\u00b2, y una zona econ\u00f3mica esclusiva de 2.300.000 km\u00b2\nLos primeros n'aportar a les islles, d'aquella despoblaes, que formen Mauriciu, foron marineros \u00e1rabes. Llegaron en 975, y nom\u00e1ronles \"Dina Arobi\". Posteriormente, llegaron a elles, en 1507, marineros portugueses, qu'amosaron pocu inter\u00e9s por elles. Los holandeses ocup\u00e1ronles en 1598, y establecieron una serie socesiva d'asentamientos de poca duraci\u00f3n demientres 120 a\u00f1os; abandon\u00e1ronles definitivamente en 1710. Francia ocupola poco dempu\u00e9s, en 1715, y renombrola como Isle de France. En 1810 los brit\u00e1nicos invadieron la islla, y cuatro a\u00f1os dempu\u00e9s, pol trat\u00e1u de Par\u00eds, Francia cedi\u00f3 Mauriciu y les sos dependencies al Reinu Xun\u00edu. La colonia brit\u00e1nica de Mauriciu comprend\u00eda Rodrigues, Agal\u00e9ga, San Brand\u00f3n, l'archipi\u00e9lagu de Chagos y, hasta 1906, les Seixeles.. La islla de Tromelin, que nun apaec\u00eda nomada espec\u00edficamente nel acuerdu, sigui\u00f3 siendo motivu de disputa ente los dos pa\u00edses Mauriciu habr\u00eda ser de magar, hasta la so independencia en 1968, una colonia agr\u00edcola, con una econom\u00eda basada nel sistema de plantaciones.\nEn 1965 el Reinu Xun\u00edu separt\u00f3 del territoriu mauricianu l'archipi\u00e9lagu de Chagos, incorpor\u00e1ndolu al Territoriu Brit\u00e1nicu del Oc\u00e9anu \u00cdndicu. La poblaci\u00f3n llocal foi espulsada a la fuercia ente 1968 y 1973, y la islla mayor, Diego Garc\u00eda, foi alquilada a los Estaos Xun\u00edos. La soberan\u00eda del archipi\u00e9lagu, angua\u00f1o, ta en disputa ente Mauriciu y el Reinu Xun\u00edu. En 2019 la Corte Internacional de Xusticia emiti\u00f3 una opini\u00f3n consultiva na qu'ordenaba al Reinu Xun\u00edu devolver les islles Chagos a Mauriciu, y en 2021 el Tribunal Internacional del Derechu del Mar sofit\u00f3 esa decisi\u00f3n, estableciendo que'l Reinu Xun\u00edu \"nun tien soberan\u00eda sobre l'archipi\u00e9lagu de Chagos\".\nDe resultes de la so llocalizaci\u00f3n xeogr\u00e1fica y de sieglos de dominiu colonial, la poblaci\u00f3n del pa\u00eds ye perdiversa no que cinca a la etnia, la cultura, la llingua y la relix\u00f3n. Asina, ye l'\u00fanicu pa\u00eds d'\u00c1frica nel que l'hinduismu ye la relix\u00f3n m\u00e1s practicada. Los mauricios d'orixe indiu son la mayor\u00eda de la poblaci\u00f3n, con importantes minor\u00edes criolles (de raza prieta) y de poblaci\u00f3n d'orixe chinu y franc\u00e9s. El sistema de gobiernu del pa\u00eds, una rep\u00fablica parllamentaria, sigue'l sistema Westminster; ye l'\u00fanicu pa\u00eds d'\u00c1frica con democracia completa., con un importante nivel de desarrollu econ\u00f3micu y llibert\u00e1 pol\u00edtica. Ye, acordies col Bancu Mundial, un pa\u00eds d'econom\u00eda d'ingresos altos, el de mayor competitivid\u00e1 del continente y l'\u00fanicu africanu con niveles muy altos nel \u00cdndiz de Desarrollu Humanu. Ye un est\u00e1u del bienestar, nel que la poblaci\u00f3n tien sanid\u00e1 universal gratuita, educaci\u00f3n preuniversitaria gratuita y tresporte p\u00fablicu gratuitu pa estudiantes, xubilaos y discapacitaos Am\u00e1s, yera, seg\u00fan l'\u00cdndiz de Paz Global de 2019, el pa\u00eds m\u00e1s pac\u00edficu d'\u00c1frica.\nOrganizaci\u00f3n alministrativa.\nMauriciu ta dixebr\u00e1u en 9 distritos y delles dependencies:\nRodrigues\nAgalega\nCargados Carajos"}
{"id": "14766", "revid": "5110", "url": "https://ast.wikipedia.org/wiki?curid=14766", "title": "Rep\u00fablica de Mauricio", "text": ""}
{"id": "14767", "revid": "37624", "url": "https://ast.wikipedia.org/wiki?curid=14767", "title": "Bandera de Mauritania", "text": "La bandera de Mauritania foi adoutada'l 1 d'abril de 1959. Consiste nun pa\u00f1u de color verde nel que figuren una lluna creciente de color mariellu o dor\u00e1u asitiada baxo una estrella de cinco puntes del mesmu color.\nLos colores verde y mariellu o dor\u00e1u t\u00e1n asociaos col Panafricanismu. El verde tami\u00e9n ye un s\u00edmbolu del Islam y el mariellu o dor\u00e1u, del Desiertu d'El S\u00e1\u1e25ara. El creciente y la estrella son consideraos s\u00edmbolos nel Islam, la relix\u00f3n mayoritaria en Mauritania."}
{"id": "14768", "revid": "37624", "url": "https://ast.wikipedia.org/wiki?curid=14768", "title": "Escudu de Mauritania", "text": "El sellu de Mauritania consiste nun c\u00edrculu de color verde nel que figuren un creciente (lluna creciente) de color dor\u00e1u y, sobre \u00e9l, una estrella de cinco puntes del mesmu color. El creciente y la estrella son dos s\u00edmbolos tradicionales del Islam. Delantre'l creciente apaecen representaes una palmera y una planta de ma\u00edz o mixu. Na parte esterior del sellu de Mauritania apaez escrito, dientro d'un borde de color blanco, el denomatu oficial del pa\u00eds: \"Rep\u00fablica Isl\u00e1mica de Mauritania\". El nome oficial del pa\u00eds figura n'\u00e1rabe na parte d'arriba, \u0627\u0644\u062c\u0645\u0647\u0648\u0631\u064a\u0629 \u0627\u0644\u0625\u0633\u0644\u0627\u0645\u064a\u0629 \u0627\u0644\u0645\u0648\u0631\u064a\u062a\u0627\u0646\u064a\u0629 \"Al-\u01e6umh\u016briyyah al-Isl\u0101miyyah al-M\u016br\u012bt\u0101niyyah\"; y en franc\u00e9s, \"R\u00e9publique Islamique de Mauritanie\", na d'abaxo.\nEl color verde del fondu'l sellu, el creciente y la estrella de cinco puntes son los elementos que formen la bandera nacional. N'otra versi\u00f3n del sellu de Mauritania nam\u00e1i s'empleguen los colores verde y blanco."}
{"id": "14769", "revid": "28171", "url": "https://ast.wikipedia.org/wiki?curid=14769", "title": "N\u00edxer", "text": "N\u00edxer o El N\u00edxer , oficialmente la Rep\u00fablica de N\u00edxer, ye un pa\u00eds del \u00c1frica occidental. Llenda al sur con Nixeria y Ben\u00edn, al oeste con Burkina Fasu y Mal\u00ed, al norte con Arxelia y Libia y al este col Chad. La so capital ye Niam\u00e9i y el so xentiliciu nixer\u00edn (a diferencia de los nixerianos, procedentes de Nixeria)."}
{"id": "14772", "revid": "37624", "url": "https://ast.wikipedia.org/wiki?curid=14772", "title": "Bandera de N\u00edxer", "text": "La bandera nacional de N\u00edxer foi adoutada en 1959, depu\u00e9s de la so independencia d'\u00c1frica Occidental Francesa. La banda superior anaranxada representa la rex\u00f3n nortiza del Desiertu d'El S\u00e1\u1e25ara, la banda central blanca representa pureza, y la banda inferior verde representa esperanza al igual que les tierres f\u00e9rtiles del sur de N\u00edxer. El c\u00edrculu anaranx\u00e1u na banda central representa'l sol. \nLa bandera de la India ye mui asemeyada y la bandera de Costa de Marfil tien los mesmos colores. \nLa bandera ye tricolor al igual que munches otres colonies y dependencies de Francia."}
{"id": "14773", "revid": "37624", "url": "https://ast.wikipedia.org/wiki?curid=14773", "title": "Escudu de N\u00edxer", "text": "L'escudu d'armes de N\u00edxer foi introduc\u00edu'l 1 d'avientu de 1962. Amuesa un sol dor\u00e1u escolt\u00e1u por espaes de Tuareg y una llanza que simboliza'l valor de la xente nel pas\u00e1u. Am\u00e1s amuesa unes espigues de sorgu y una cabeza de b\u00fafalu, dambos s\u00edmbolos de la ganader\u00eda y l'agricultura. L'escudu ta arodi\u00e1u por cuatro banderes nacionales y un pergam\u00edn onde se llee'l nome'l pa\u00eds \"Republique du Niger\" (Rep\u00fablica de N\u00edxer)."}
{"id": "14775", "revid": "116", "url": "https://ast.wikipedia.org/wiki?curid=14775", "title": "Rep\u00fablica Centroafricana", "text": "La Rep\u00fablica Centroafricana (\"K\u00f6d\u00f6r\u00f6s\u00ease t\u00ee B\u00eaafr\u00eeka\", en sango; \"R\u00e9publique centrafricaine\", en franc\u00e9s) ye un pa\u00eds asiti\u00e1u nel centru-norte d'\u00c1frica. Llenda al norte con Chad, al oeste con Camer\u00fan, al sur cola El Congu y la Rep\u00fablica Democr\u00e1tica d'El Congu y al este con Sud\u00e1n y Sud\u00e1n del Sur."}
{"id": "14777", "revid": "37624", "url": "https://ast.wikipedia.org/wiki?curid=14777", "title": "Bandera de la Rep\u00fablica Centroafricana", "text": "La bandera de la Rep\u00fablica Centroafricana foi adoutada'l 1 d'avientu de 1958. Foi dise\u00f1ada por Barth\u00e9lemy Boganda, el primer presidente del territoriu aut\u00f3nomu d'Oubangui-Chari, qu'albidraba que \"Francia y \u00c1frica han caleyar xuntes\". Asina combin\u00f3'l color roxu, blanco, azul de la tricolor francesa y los colores panafricanos: roxu, verde y mariellu. El color roxu simboliza'l sangre del pueblu centroafricanu, el sangre que foi arramada pa da-y la independencia, y el sangre qu'arramaron pa defender al so pa\u00eds. El color azul representa'l cielu y la llibert\u00e1. El color blanco representa la paz, y la dignid\u00e1. El color verde representa la esperanza, y la fe. El color mariellu representa la tolerancia."}
{"id": "14778", "revid": "43102", "url": "https://ast.wikipedia.org/wiki?curid=14778", "title": "Escudu de la Rep\u00fablica Centroafricana", "text": "L'escudu d'armes de la Rep\u00fablica Centroafricana div\u00eddese en 4 cuarteles: nel cuartel superior izquierdu, un elefante sobre fondu verde y nel cuartel superior drechu, un \u00e1rbole sobre fondu blanco; nel cuartel inferior izquierdu, tr\u00e9s estrelles prietes de cuatro puntes afuracaes (afuracamientu en plata) nel so centru sobre fondu dor\u00e1u; y nel inferior drechu, una mano en prietu qu'apunta col so deu \u00edndiz y que foi'l s\u00edmbolu del MESAN, el part\u00edu pol\u00edticu de Barth\u00e9l\u00e9my Boganda, p\u00e1 de la patria. Nel coral de la mesma una peque\u00f1a placa en roxu qu'invade parte de los cuatro campos enantes mencionaos, lleva un mapa d'\u00c1frica en prietu sobre un c\u00edrculu blanco y sobre'l mapa una estrella dorada de cinco puntes amuesa l'asitiamientu xeogr\u00e1ficu del pa\u00eds. L'escudu tien como pegoyos dos banderes nacionales desendolcaes sobre dos llances, mentantu qu'un sol cola fecha de l'afitamientu de la rep\u00fablica constit\u00fai la cima. Na parte superior apaez una divisa col lema que diz ZO KWE ZO (Un home ye un home). A los pies de la placa central se reproduz la cruz de la Orde'l M\u00e9ritu Centroafricanu, y la divisa nacional \"\"UNIT\u00c9 DIGNIT\u00c9 TRAVAIL\", (\"UNID\u00c1 DIGNID\u00c1 TRABAYU\"\")."}
{"id": "14779", "revid": "37624", "url": "https://ast.wikipedia.org/wiki?curid=14779", "title": "Bandera de Tanzania", "text": "La bandera nacional de Tanzania foi adoutada en 1964. Remanez de la bandera de Tanganica y de la bandera de Zanz\u00edbar. La bandera ta dividida diagonalmente por una banda prieta con ribetes mariellos na esquina inferior. El tri\u00e1ngulu superior ye verde y el tri\u00e1ngulu inferior ye azul.\nLos colores de la bandera foron especificaos pol departamentu de Planeamientu y Privatizaci\u00f3n de la oficina del Presidente de la Rep\u00fablica Xunida de Tanzania."}
{"id": "14780", "revid": "116", "url": "https://ast.wikipedia.org/wiki?curid=14780", "title": "Escudu de Tanzania", "text": "L'escudu de Tanzania tien la mesma forma que los emplegaos tradicionalmente polos guerreros. Ta divid\u00edu en cuatro particiones colocaes en palu (verticalmente).\nNa divisi\u00f3n superior, nun campu d'oru (mariellu o dor\u00e1u), una antorcha del mesmu metal (color) y de gules (roxu); na segunda, un campu terci\u00e1u en barra de sable (prietu) con bordes d'oru y de s\u00ednople (verde) na su partici\u00f3n superior y d'azur (azul) na inferior; na tercera, un campu de gules, dos hachos d'oru colocaos en banda y barra; na cuarta tres ondes d'azur y de plata (blanco o buxu). \nSobre las tres particiones inferiores, una lanza de oro colocada en palo.\nSostienen l'escudu dos figures con forma de nacionales tanzanos, un home y una muyer, portando ca\u00fan un canil d'elefante. Xunta los pies del home apaez una planta del clavu y xunta los de la muyer una planta d'algod\u00f3n.\nBaxo l'escudu figura una representaci\u00f3n del Monte Kilimanjaro. \nNa parte d'abaxo del escudu escrito nuna cinta, pue lleese'l lema nacional: \"Uhuru na Umoja\", qu'en sua\u1e25ili significa \u201cLlibert\u00e1 y xunid\u00e1\"."}
{"id": "14781", "revid": "43102", "url": "https://ast.wikipedia.org/wiki?curid=14781", "title": "Ruanda", "text": "La Rep\u00fablica de Ruanda, o simplemente Ruanda, ye un pa\u00eds del \u00c1frica Central. Llenda con Uganda, Burundi, la Rep\u00fablica Democr\u00e1tica d'El Congu y Tanzania. Ye un peque\u00f1u pa\u00eds asiti\u00e1u na rex\u00f3n de los Grandes Llagos d'\u00c1frica; conoc\u00edu como los \"borrinos d'\u00c1frica\", tami\u00e9n pola so fauna xabaz, principalmente polos sos goriles de monte, poles sos ciudaes t\u00edpiques y polos parques nacionales y paraxes naturales qu'ufre'l so paisax montes\u00edn. El so terr\u00e9n f\u00e9rtil y montes\u00edn que-y da'l t\u00edtulu de \"Tierra de mil colines\" (en franc\u00e9s: Pays des Mille Collines /pei de mil k\u0254.lin/) ha soportar les poblaciones m\u00e1s denses del continente africanu.\nLa dependencia na agricultura de subsistencia, la densid\u00e1 demogr\u00e1fica alta y n'aumentu, amenorga la fertilid\u00e1'l suelu y el clima inciertu fai de Ruanda un pa\u00eds u la desnutrici\u00f3n cr\u00f3nica ye estendida y la probit\u00fa end\u00e9mica. Ye remembr\u00e1u angua\u00f1o poles sangrines guerres que lu azotaron na d\u00e9cada de 1990 y particularmente pol xenocidiu ocurr\u00edu en 1994 data na que les muertes superaren el mill\u00f3n de persones. Los camudamientos qu'esti pa\u00eds tien parec\u00edo son traum\u00e1ticos pal so pueblu.\nOrganizaci\u00f3n territorial.\nDende'l 1 de xineru de 2006 Ruanda ta dixebrada en 5 provincies, sustituyendo a les 12 antig\u00fces."}
{"id": "14783", "revid": "116", "url": "https://ast.wikipedia.org/wiki?curid=14783", "title": "Angola avante", "text": "Angola Avante! (\"\u00a1Adelantre Angola!\") ye l'himnu nacional d'Angola. Foi escritu por Manuel Rui Alves Monteiro, con m\u00fasica de Rui Alberto Vieira Dias Mingas.\nConvirti\u00f3se nel himnu del pa\u00eds en 1975, llueu d'independizase de Portugal.\nTestu en portugu\u00e9s.\n\"\u00d3 P\u00e1tria, nunca mais esqueceremos\" \n\"Os her\u00f3is do quatro de Fevereiro.\"\n\"\u00d3 P\u00e1tria, n\u00f3s saudamos os teus filhos\"\n\"Tombados pela nossa Independ\u00eancia.\"\n\"Honramos o passado e a nossa Hist\u00f3ria,\"\n\"Construindo no Trabalho o Homem novo,\"\n\"Honramos o passado e a nossa Hist\u00f3ria,\"\n\"Construindo no Trabalho o Homem novo,\"\nCoru\n\"Angola, avante!\"\n\"Revolu\u00e7\u00e3o, pelo Poder Popular!\"\n\"P\u00e1tria Unida, Liberdade,\"\n\"Um s\u00f3 povo, uma s\u00f3 Na\u00e7\u00e3o!\"\n\"(repetir)\"\n\"Levantemos nossas vozes libertadas\"\n\"Para gl\u00f3ria dos povos africanos.\"\n\"Marchemos, combatentes angolanos,\"\n\"Solid\u00e1rios com os povos oprimidos.\"\n\"Orgulhosos lutaremos Pela Paz\"\n\"Com as for\u00e7as progressistas do mundo.\"\n\"Orgulhosos lutaremos Pela Paz\"\n\"Com as for\u00e7as progressistas do mundo.\"\n\"(repetir les dos caberes llinies)\"\nCoru"}
{"id": "14784", "revid": "379", "url": "https://ast.wikipedia.org/wiki?curid=14784", "title": "Kassaman", "text": "L'himnu nacional d'Arxelia ye \"Qasaman\" (; \"Kassaman\" en treslliteraci\u00f3n francesa), que significa \u00abxuramos\u00bb. Foi adout\u00e1u en 1963, llueu de la independencia de Francia. L'autor de la lletra ye Moufdi Zakaria (que lo escribi\u00f3'l 25 d'abril 1955, mentanto yera prisioneru de les tropes coloniales franceses) na prisi\u00f3n de Barbarroxa, y la m\u00fasica (tercera versi\u00f3n del himnu) ye obra del compositor exipcianu Mohamed Fawzi. Ye unu de los pocos himnos que tien na lletra la referencia a otru pa\u00eds, Francia nesti casu. La pol\u00e9mica que xener\u00f3 el corte d'unu de los sos cinco vers\u00edculos foi tan importante que'l mesmu presidente tuvo qu'intervenir. Nel so llibru \u00abLos intelectuales de la Revoluci\u00f3n arxelina\u00bb, Larbi Zbiri escribi\u00f3 que nun principiu, l'himnu nacional titul\u00f3se \"Fach'hadou\" (\"Sian testigos\") pero que despu\u00e9s el t\u00edtulu cambi\u00f3se.\nLletra n'\u00e1rabe con treslliteraci\u00f3n.\nFonte."}
{"id": "14785", "revid": "116", "url": "https://ast.wikipedia.org/wiki?curid=14785", "title": "L'Aube Nouvelle", "text": "L'Aube Nouvelle (L'albal d'un nuevu d\u00eda) ye l'Himnu nacional de Ben\u00edn. Escritu y compuestu por Gilbert Jean Dagnon, foi adout\u00e1u dende la independencia en 1960.\nLletra en Franc\u00e9s.\nJadis \u00e0 son appel, nos a\u00efeux sans faiblesse \nOnt su avec courage, ardeur, pleins d'all\u00e9gresse\nLivrer au prix du sang des combat \u00e9clatants.\nAccourez vous aussi, b\u00e2tisseurs du pr\u00e9sent,\nPlus forts dans l'unit\u00e9, chaqu'jour \u00e0 la t\u00e2che,\nPour la post\u00e9rit\u00e9, construisez sans rel\u00e2che.\nCoro\nEnfants du B\u00e9nin, debout!\nLa libert\u00e9 d'un cri sonore\nChante aux premiers feux de l'aurore;\nEnfants du B\u00e9nin, debout!\nQuand partout souffle un vent de col\u00e8re et de haine.\nB\u00e9ninois, sois fier, et d'une \u00e2me sereine,\nConfiant dans l'avenir, regarde ton drapeau!\nDans le vert tu liras l'espor du renouveau,\nDe tes a\u00efeux le rouge \u00e9voque le courage;\nDes plus riches tr\u00e9sors le jaune est le pr\u00e9sage.\nCoro\nTes monts ensoleill\u00e9s, tes palmiers, ta verdure,\nCher B\u00e9nin, partout font ta vive parure.\nTon sol offre \u00e0 chacun la richesse des fruits.\nB\u00e9nin, d\u00e9sormais que tes fils tous unis\nD'un fraternel \u00e9lan partagent l'esp\u00e9rance\nDe te voir \u00e0 jamais heureux dans l'abondance.\nCoro"}
{"id": "14786", "revid": "28171", "url": "https://ast.wikipedia.org/wiki?curid=14786", "title": "Fatshe leno la rona", "text": "Fatshe leno la rona ye l'himnu nacional de Botsuana. Foi escritu y compuestu por Kgalemang Tumedisco Motsete, y adopt\u00e1u tres la independencia d'esti pa\u00eds en 1966."}
{"id": "14788", "revid": "37624", "url": "https://ast.wikipedia.org/wiki?curid=14788", "title": "Bandera de Ruanda", "text": "La bandera nacional de Ruanda foi adoptada'l 25 d'ochobre de 2001. Ye una bandera dividida en tr\u00e9s franxes horizontales colos colores azul (la superior), mariellu (l'asitiada nel centru) y verde (la inferior). La franxa superior tien un grosor de doble tama\u00f1u respeutu a les dos inferiores. Nel cuadrante superior m\u00e1s allo\u00f1\u00e1u del m\u00e1stil apaez represent\u00e1u'l sol, dientro de la franxa azul. Los colores representen a la naci\u00f3n, a la esperanza nel futuru desendolque nacional y al pueblu.\nL'antigua bandera de Ruanda (emplegada dende 1961) taba compuesta, como la bandera de Guinea, por tres franxes verticales del mesmu tama\u00f1u de color bermeyu (la m\u00e1s averada al m\u00e1stil), mariellu (la central) y verde. Na franxa central de la bandera rwandesa figuraba l'anicial del nome'l pa\u00eds \"R\" en color prieto pa destremala de la guineana."}
{"id": "14789", "revid": "37624", "url": "https://ast.wikipedia.org/wiki?curid=14789", "title": "Escudu de Ruanda", "text": "La versi\u00f3n d'angua\u00f1o del escudu de Ruanda comp\u00f3nse d'un aniellu verde con un noyu na parte inferior. Arriba figura una cinta col testu \"Repubulika Y'U Rwanda\" y abaxo la divisa nacional \"\"UBUMWE, UMURIMO, GUKUNDA IGIHUGU\" que significa \"XUNID\u00c1, TRABAYU, PATRIOTISMU\"\". Nel interior apaecen representaos el restu de los elementos que componen l'escudu: el sol, sorgu y caf\u00e9, una cesta, una tuerca y dos escudos asitiaos nos llaterales.\nSeg\u00fan la presidencia, l'aniellu y noyu verde simbolicen el desendolque industrial al travi\u00e9s del duru trabayu. Los escudos son un s\u00edmbolu del patriotismu, la defensa de la soberan\u00eda nacional y la integrid\u00e1 y xusticia."}
{"id": "14790", "revid": "37624", "url": "https://ast.wikipedia.org/wiki?curid=14790", "title": "Santu Tom\u00e9 y Pr\u00edncipe", "text": "Santu Tom\u00e9 y Pr\u00edncipe (en portugu\u00e9s: \"Rep\u00fablica Democr\u00e1tica de S\u00e3o Tom\u00e9 e Pr\u00edncipe\", pronunciaci\u00f3n: //), ye un pa\u00eds africanu de fala portuguesa asiti\u00e1u nel golfu de Guinea. Ta form\u00e1u por dos islles mayores, nomaes Santu Tom\u00e9 y Pr\u00edncipe, y por un garrapiellu d'isllotes. Santu Tom\u00e9 alcu\u00e9ntrase a unos 250 km de la costa noroccidental de Gab\u00f3n, y Pr\u00edncipe a unos 225; la distancia ente elles ye d'unos 140 km. La islla de Santu Tom\u00e9, la m\u00e1s meridional de les dos, ta allugada xustu al norte del ecuador, y forma parte, xunta la de Pr\u00edncipe, d'una cadena monta\u00f1osa d'orixe volc\u00e1nicu. Con una poblaci\u00f3n d'alredor de 163.000 habitantes (2010) el pa\u00eds ye'l segundu con menor poblaci\u00f3n d'\u00c1frica.\nOrganizaci\u00f3n territorial.\nSantu Tom\u00e9 ye una naci\u00f3n constituyida por dos islles, y ta dividida alministrativamente en siete distritos.\nGobiernu y pol\u00edtica.\nSantu Tom\u00e9 y Pr\u00edncipe ye, de magar s'aprobara una nueva constituci\u00f3n en 1990, una rep\u00fablica democr\u00e1tica de tipu semipresidencialista. Asina, el presidente ye'l xefe del est\u00e1u, mentanto que'l primer ministru ye'l xefe del gobiernu.\nXeograf\u00eda.\nSantu Tom\u00e9 y Pr\u00edncipe ye una peque\u00f1a naci\u00f3n formada por un archipi\u00e9lagu allug\u00e1u na fastera ecuatorial del Oc\u00e9anu Atl\u00e1nticu. L'archipi\u00e9lagu ta asiti\u00e1u nel golfu de Guinea, a unos 300 km de la costa de Gab\u00f3n y al sur de la islla de Fernando Poo, y ta form\u00e1u por dos islles mayores, Santu Tom\u00e9 y Pr\u00edncipe, que-y dan el so nome al pa\u00eds, y seis islles menores: les islles Tinhosa Grande y Tinhosa Peque\u00f1a y los isllotes Bombom, Caro\u00e7o, das Cabras y das R\u00f3las. Les coordenaes xeogr\u00e1fiques del pa\u00eds son 1\u00b000\u2032N de llatit\u00fa y 7\u00b000\u2032E de llonxit\u00fa.\nLes dos islles mayores tienen, en conxuntu, una llinia de costa de 209 km. Dambes pertenecen a un cordal d'orixe volc\u00e1nicu, angua\u00f1o inactivu, que incl\u00fai tami\u00e9n la islla de Bioko (Guinea Ecuatorial) al norte o'l Monte Camer\u00fan\nal oeste. Santu Tom\u00e9 tien 50 km de llargor y 30 d'anchor, y ye la m\u00e1s monta\u00f1osa de les dos. El so puntu cimeru ye'l picu de Santu Tom\u00e9, de 2.024 m d'altor. Pr\u00edncipe, pela so banda, tien 30 km de llargor y 6 d'anchor, y el so puntu cimeru ye'l picu de Pr\u00edncipe, de 948 m d'altor. Les dos islles t\u00e1n xustu perriba l'ecuador, que atraviesa l'isllote das R\u00f3las.\nNa islla de Santu Tom\u00e9, concretamente nes coordenaes 0\u00b07\u20320\u2033N 6\u00b034\u203200\u2033E, hai un picu volc\u00e1nicu con forma d'aguya, el picu C\u00e3o Grande, que ta 300 m perriba del terrenu que lu arrodia, con un altor sobro'l nivel de la mar de 663 m.\nToc\u00e1ntenes al clima, al nivel de la mar ye tropical, h\u00famedu y caldiu y con temperatures medies a\u00f1ales de 27\u00ba, con poca variaci\u00f3n de temperatura nes distintes hores del d\u00eda. Nes tierres interiores, a m\u00e1s altor, la temperatura media a\u00f1al ye de 20\u00ba, y equ\u00ed s\u00ed que la temperatura baxa pela nueche. La cantid\u00e1 de lluvia a\u00f1al var\u00eda permuncho, dende los 5.000 mm de les rimaes de la zona suroccidental de Santu Tom\u00e9 hasta los 1.000 mm que se recueyen nes llanaes del norte de la islla. La estaci\u00f3n de les lluvies va d'ochobre a mayu.\nEconom\u00eda.\nLa econom\u00eda del pa\u00eds ta basada, dende'l sieglu XIX, na agricultura de plantaci\u00f3n. Cuando'l pa\u00eds algam\u00f3 la independencia (1975) el 90% de les tierres cultivables taben ocupaes por plantaciones con un amu portugu\u00e9s. Eses tierres quedaron, al independizase'l pa\u00eds, nes manes de delles empreses agr\u00edcoles de propied\u00e1 estatal. Los principales cultivos son el cac\u00e1u (que representa'l 95% de les exportaciones), el caf\u00e9, la nuez de palmera y la copra. L'abondanza de cultivos pa la esportaci\u00f3n fai que'l pa\u00eds tenga d'importar alimentos pa cubrir les necesidaes de la so poblaci\u00f3n. Pa lluchar escontra esa situaci\u00f3n tienen desarroll\u00e1ose, nos caberos a\u00f1os, dellos proyeutos, mayormente pagaos por donantes foriatos, pa esparder el cultivu de productos agr\u00edcoles pal consumu internu.\nAm\u00e1s de l'agricultura, otra de les principales actividaes econ\u00f3miques ye la pesca. Hai, tami\u00e9n, un sector industrial peque\u00f1u, que se dedica al procesamientu de productos agr\u00edcoles y a la producci\u00f3n de bienes de consumu pal merc\u00e1u llocal. Les islles tienen, sicas\u00ed, un gran potencial tur\u00edsticu, y el gobiernu ta intentando ameyorar la infraestructura tur\u00edstica del pa\u00eds, perprobe angua\u00f1o. D'otra banda, l'alministraci\u00f3n p\u00fablica da trabayu al 11% de la poblaci\u00f3n.\nToc\u00e1ntenes al sistema econ\u00f3micu del pa\u00eds, cuando la independencia el pa\u00eds ten\u00eda una econom\u00eda planificada, con una mayor\u00eda de les empreses nes manes del est\u00e1u. Y ello magar que la constituci\u00f3n que'l pa\u00eds ten\u00eda daquella garantizaba la esistencia d'una econom\u00eda amestada, con un sector p\u00fablicu fuerte y delles cooperatives de propied\u00e1 privada. Nes d\u00e9cades de los 80 y los 90 del sieglu XX la econom\u00eda del pa\u00eds pas\u00f3 un momentu permalu. La econom\u00eda estancose, por culpa principalmente de la cayida de les esportaciones de cac\u00e1u y del preciu d'esti. Consecuencia d'ello, el d\u00e9ficit p\u00fablicu medr\u00f3 enforma.\nPa pagar les sos deudes l'est\u00e1u pidi\u00f3-y un pr\u00e9stamu al Fondu Monetariu Internacional, que lu oblig\u00f3 a tomar una serie de mid\u00edes qu'aumentaron el pesu del sector priv\u00e1u na econom\u00eda. Les privatizaciones sucedi\u00e9ronse nel sector agr\u00edcola, comercial, bancariu y tur\u00edsticu, de forma qu'angua\u00f1o la econom\u00eda productiva ta mayormente en manes privaes.\nDemograf\u00eda.\nEl primer censu del pa\u00eds foi fecho en 2011 cola ayuda del Institutu Estad\u00edsticu Nacional (INE) de Cabu Verde..\nLa poblaci\u00f3n estimao del pa\u00eds, seg\u00fan el so Instituto Nacional de Estat\u00edstica, yera en 2010 de 163.784 habitantes.. Los m\u00e1s d'ellos (157.500) viven en Santu Tom\u00e9, y los 6.000 restantes en Pr\u00edncipe. Toos son descendientes de dellos grupos \u00e9tnicos que foron llegando al archipi\u00e9lagu dende 1485. Siete d'ellos son identificables:\nNos a\u00f1os setenta del sieglu XX hebo dos movimientos migratorios importantes. D'una banda, la mayor\u00eda de los 4.000 portugueses que viv\u00eden nel pa\u00eds colaron d'elli; d'otra, aportaron al archipi\u00e9lagu dellos cientos de refuxaos procedentes d'Angola.\nLa cultura de los diversos grupos \u00e9tnicos ye luso-africana. Toc\u00e1ntenes a la so relix\u00f3n, la mayor\u00eda son cat\u00f3licos o protestantes (evanx\u00e9licos, adventistes del s\u00e9ptimu d\u00eda...), magar que hai una peque\u00f1a poblaci\u00f3n musulmana. Toc\u00e1ntenes a la llingua, f\u00e1lanse cuatro nel pa\u00eds: el portugu\u00e9s, oficial, falao pol 95% de la poblaci\u00f3n; el forro, llingua criolla basada nel portugu\u00e9s, falao pol 85% de la poblaci\u00f3n; l'angolar, llingua criolla basada nel portugu\u00e9s y nun dialeutu bant\u00fa del interior d'Angola, falao pol 3% de la poblaci\u00f3n; y el principense, falao nam\u00e1i pol 0,1% de la poblaci\u00f3n. Una y bones el pa\u00eds ye miembru de l'asociaci\u00f3n de pa\u00edses franc\u00f3fonos (Francophonie) los ne\u00f1os nes escueles aprienden tami\u00e9n franc\u00e9s."}
{"id": "14793", "revid": "37624", "url": "https://ast.wikipedia.org/wiki?curid=14793", "title": "Bandera de Santu Tom\u00e9 y Pr\u00edncipe", "text": "La bandera nacional de Santu Tom\u00e9 y Pr\u00edncipe foi adoptada'l 5 de payares de 1975. Los sos colores, los mesmos del panafricanismu y les 2 estrelles africanes prietes simbolicen la so xunid\u00e1 colos dem\u00e1s pa\u00edses africanos, pero les estrelles tami\u00e9n representen les islles que componen el pa\u00eds."}
{"id": "14794", "revid": "37624", "url": "https://ast.wikipedia.org/wiki?curid=14794", "title": "Escudu de Santu Tom\u00e9 y Pr\u00edncipe", "text": "L'escudu d'armes de Santu Tom\u00e9 y Pr\u00edncipe apaez descritu nel art\u00edculu 14 de la Constituci\u00f3n del pa\u00eds.\nNesti escudu figura, nun campu d'oru (mariellu o dor\u00e1u), una palmera nos sos colores naturales. Timbra un burelete d'plata (blancu o buxu) y d'oru surmont\u00e1u por una estrella de cinco puntes d'azur (azul).\nSostienen l'escudu un halc\u00f3n y un papagayu. Na so parte superior apaez, escritu nuna cinta, el denomatu oficial del pa\u00eds en portugu\u00e9s: \"\"Rep\u00fablica Democr\u00e1tica de S\u00e3o Tom\u00e9 e Pr\u00edncipe\" (\"Rep\u00fablica Democr\u00e1tica de Santu Tom\u00e9 y Pr\u00edncipe\"). \nNa parte inferior del escudu d'armes figura, tami\u00e9n escritu nuna cinta, el llema nacional: \"Unidade, Disciplina, Trabalho\" (\"Xunid\u00e1, Disciplina, Trabayu\"\")."}
{"id": "14795", "revid": "28171", "url": "https://ast.wikipedia.org/wiki?curid=14795", "title": "Llista d'asteroides (62001-63000)", "text": ""}
{"id": "14796", "revid": "28171", "url": "https://ast.wikipedia.org/wiki?curid=14796", "title": "Llista d'asteroides/62001\u201362100", "text": ""}
{"id": "14797", "revid": "28171", "url": "https://ast.wikipedia.org/wiki?curid=14797", "title": "Llista d'asteroides/62101\u201362200", "text": ""}
{"id": "14798", "revid": "28171", "url": "https://ast.wikipedia.org/wiki?curid=14798", "title": "Llista d'asteroides/62201\u201362300", "text": ""}
{"id": "14799", "revid": "28171", "url": "https://ast.wikipedia.org/wiki?curid=14799", "title": "Llista d'asteroides/62301\u201362400", "text": ""}
{"id": "14800", "revid": "28171", "url": "https://ast.wikipedia.org/wiki?curid=14800", "title": "Llista d'asteroides/62401\u201362500", "text": ""}
{"id": "14801", "revid": "28171", "url": "https://ast.wikipedia.org/wiki?curid=14801", "title": "Llista d'asteroides/62501\u201362600", "text": ""}
{"id": "14802", "revid": "28171", "url": "https://ast.wikipedia.org/wiki?curid=14802", "title": "Llista d'asteroides/62601\u201362700", "text": ""}
{"id": "14803", "revid": "28171", "url": "https://ast.wikipedia.org/wiki?curid=14803", "title": "Llista d'asteroides/62701\u201362800", "text": ""}
{"id": "14804", "revid": "28171", "url": "https://ast.wikipedia.org/wiki?curid=14804", "title": "Llista d'asteroides/62801\u201362900", "text": ""}
{"id": "14805", "revid": "28171", "url": "https://ast.wikipedia.org/wiki?curid=14805", "title": "Llista d'asteroides/62901\u201363000", "text": ""}
{"id": "14806", "revid": "28171", "url": "https://ast.wikipedia.org/wiki?curid=14806", "title": "Llista d'asteroides (63001-64000)", "text": ""}
{"id": "14807", "revid": "28171", "url": "https://ast.wikipedia.org/wiki?curid=14807", "title": "Llista d'asteroides/63001\u201363100", "text": ""}
{"id": "14808", "revid": "28171", "url": "https://ast.wikipedia.org/wiki?curid=14808", "title": "Llista d'asteroides/63101\u201363200", "text": ""}
{"id": "14809", "revid": "28171", "url": "https://ast.wikipedia.org/wiki?curid=14809", "title": "Llista d'asteroides/63201\u201363300", "text": ""}
{"id": "14810", "revid": "28171", "url": "https://ast.wikipedia.org/wiki?curid=14810", "title": "Llista d'asteroides/63301\u201363400", "text": ""}
{"id": "14811", "revid": "28171", "url": "https://ast.wikipedia.org/wiki?curid=14811", "title": "Llista d'asteroides/63401\u201363500", "text": ""}
{"id": "14812", "revid": "28171", "url": "https://ast.wikipedia.org/wiki?curid=14812", "title": "Llista d'asteroides/63501\u201363600", "text": ""}
{"id": "14813", "revid": "28171", "url": "https://ast.wikipedia.org/wiki?curid=14813", "title": "Llista d'asteroides/63601\u201363700", "text": ""}
{"id": "14814", "revid": "28171", "url": "https://ast.wikipedia.org/wiki?curid=14814", "title": "Llista d'asteroides/63701\u201363800", "text": ""}
{"id": "14815", "revid": "28171", "url": "https://ast.wikipedia.org/wiki?curid=14815", "title": "Llista d'asteroides/63801\u201363900", "text": ""}
{"id": "14816", "revid": "28171", "url": "https://ast.wikipedia.org/wiki?curid=14816", "title": "Llista d'asteroides/63901\u201364000", "text": ""}
{"id": "14817", "revid": "28171", "url": "https://ast.wikipedia.org/wiki?curid=14817", "title": "Llista d'asteroides (64001-65000)", "text": ""}
{"id": "14818", "revid": "28171", "url": "https://ast.wikipedia.org/wiki?curid=14818", "title": "Llista d'asteroides/64001\u201364100", "text": ""}
{"id": "14819", "revid": "28171", "url": "https://ast.wikipedia.org/wiki?curid=14819", "title": "Llista d'asteroides/64101\u201364200", "text": ""}
{"id": "14820", "revid": "28171", "url": "https://ast.wikipedia.org/wiki?curid=14820", "title": "Llista d'asteroides/64201\u201364300", "text": ""}
{"id": "14821", "revid": "28171", "url": "https://ast.wikipedia.org/wiki?curid=14821", "title": "Llista d'asteroides/64301\u201364400", "text": ""}
{"id": "14822", "revid": "28171", "url": "https://ast.wikipedia.org/wiki?curid=14822", "title": "Llista d'asteroides/64401\u201364500", "text": ""}
{"id": "14823", "revid": "28171", "url": "https://ast.wikipedia.org/wiki?curid=14823", "title": "Llista d'asteroides/64501\u201364600", "text": ""}
{"id": "14824", "revid": "28171", "url": "https://ast.wikipedia.org/wiki?curid=14824", "title": "Llista d'asteroides/64601\u201364700", "text": ""}
{"id": "14825", "revid": "28171", "url": "https://ast.wikipedia.org/wiki?curid=14825", "title": "Llista d'asteroides/64701\u201364800", "text": ""}
{"id": "14826", "revid": "28171", "url": "https://ast.wikipedia.org/wiki?curid=14826", "title": "Llista d'asteroides/64801\u201364900", "text": ""}
{"id": "14827", "revid": "28171", "url": "https://ast.wikipedia.org/wiki?curid=14827", "title": "Llista d'asteroides/64901\u201365000", "text": ""}
{"id": "14828", "revid": "470", "url": "https://ast.wikipedia.org/wiki?curid=14828", "title": "Trigu", "text": ""}
{"id": "14830", "revid": "43102", "url": "https://ast.wikipedia.org/wiki?curid=14830", "title": "Senegal", "text": "Senegal, oficialmente Rep\u00fablica de Senegal (en franc\u00e9s: \"R\u00e9publique du S\u00e9n\u00e9gal\") ye un pa\u00eds del \u00c1frica occidental. Recibe'l so nome del del r\u00edu que-y fai de llende al norte y l'este, y tien una estensi\u00f3n de 196.712 km\u00b2 y una poblaci\u00f3n, seg\u00fan el censu de 2013, de 13.508.715 habitantes. Llenda al oeste col Oc\u00e9anu Atl\u00e1nticu, con Mauritania haza'l norte, con Mal\u00ed haza l'este y en conxuntu con Guinea y Guinea-Bis\u00e1u haza'l sur. Gambia forma un enclave virtual dientro Senegal, siguiendo'l r\u00edu Gambia m\u00e1s de 300 km tierra adientro. Les islles Cabu Verde descansen 560 km mar adientru frente a la costa senegalesa. El so clima ye tropical, con dos estaciones estremaes: una seca y otra lluviosa.\nLa so capital ye Dakar. La costa del pa\u00eds vio, nos sieglos XVII y XVIII, como s'establec\u00eden nella, munchos puestos comerciales de los distintos imperios coloniales europeos. Finalmente, Francia tom\u00f3'l control de la rex\u00f3n en 1677, y alministrola hasta la independencia del pa\u00eds en 1960. Les principales industries del pa\u00eds son el refin\u00e1u de petroleu, la fabricaci\u00f3n de fertilizantes a partir de los fosfatos de les mines del pa\u00eds, la construcci\u00f3n y reparaci\u00f3n de barcos y el proces\u00e1u de pesc\u00e1u. Los principales productos agr\u00edcoles son los cacahuetes, la ca\u00f1a d'az\u00facar, l'algod\u00f3n y delles frutes y hortalices (tomate, mel\u00f3n, mango...).\nLa mayor\u00eda de la so poblaci\u00f3n ye musulmana, y el franc\u00e9s ye la llingua oficial del pa\u00eds.\nHistoria.\nLa d\u00f3mina precolonial.\nDellos afayos arqueol\u00f3xicos amuesen que Senegal tuvo habit\u00e1u en tiempos prehist\u00f3ricos, y de magar foi ocup\u00e1u de manera continuada. Hai constancia de qu'hebo dellos reinos alredor del sieglu VII. Nel sieglu IX esisti\u00f3 el reinu de Takrur, y el de Namandiru y l'imperiu Jolof nos XIII y XIV. La parte oriental del pa\u00eds form\u00f3 parte tami\u00e9n del imperiu de Ghana. L'Islam entr\u00f3 nel pa\u00eds per aciu de los contactos de xentes de les etnies \"toucouleur\" y \"soninke\" cola dinast\u00eda almor\u00e1vide, que, cola complicid\u00e1 de los \"toucouleur\", convirti\u00f3 a la poblaci\u00f3n pola fuercia pese a la resistencia d'etnies, como los \"serero\", que nun quer\u00eden renunciar a la relix\u00f3n tradicional de so.\nNos sieglos XIII y XIV la rex\u00f3n qued\u00f3 embaxu'l dominiu de los imperios del este, y fund\u00f3se tami\u00e9n l'imperiu Jolof. Na zona de Senegambia, ente 1300 y 1900, cuasi un terciu de la poblaci\u00f3n yera esclava como result\u00e1u de tener s\u00edo capturada nes batalles ente los distintos reinos. Nel sieglu XIV l'imperiu Jolof yera poderosu, y axuntaba a los antiguos reinos de Baol, Cayor, Sine, Saloum, Waalo, Futa Tooro y Bambook nuna organizaci\u00f3n que yera m\u00e1s una confederaci\u00f3n voluntaria d'estaos qu'un imperiu construy\u00edu al travi\u00e9s de la conquista militar. Esti imperiu, fund\u00e1u por Ndiadiane Ndiaye, un individuu mestizu (\"serero\" y \"toucouleur\") que consigui\u00f3 facer una coalici\u00f3n con xentes de diverses etnies, sobrevivi\u00f3 hasta \"1549\".\nLa d\u00f3mina colonial.\nA mediaos del sieglu XV los portugueses aportaron a la fastera costera de Senegal, y foron segu\u00edos por comerciantes d'otros pa\u00edses, incluy\u00edos los franceses, los holandeses y los ingleses. Toos ellos llucharon por controlar el comerciu en la zona, pero finalmente ganar\u00eden los franceses. Estos establecieran el so primer enclave comercial, pa traficar con esclavos, na islla de Gorea, a la vera de Dakar. Dende esa factor\u00eda, na que compraben los esclavos que consegu\u00eden nes sos conquistes los reinos del continente, espardi\u00e9ronse hasta facese oficialmente col control del Senegal en 1677. Sicas\u00ed, el control foi precariu. Los misioneros nun entamaron a introducir el cristianismu hasta'l sieglu XIX, y foi nam\u00e1i na d\u00e9cada de 1850 cuando los franceses desarrollaron una ocupaci\u00f3n efectiva del territoriu, tomando les tierres de reinos como los Walo, Cayor, Baol y Jolof. Los colonos, embaxu'l mandu del gobernador Louis Faidherbe, foron faci\u00e9ndose colos distintos reinos, magar que non sin resistencies por parte de dellos reinos que nun quer\u00eden perder la so independencia nin los beneficios del tr\u00e1ficu d'esclavos.\nLa independencia.\nEl 4 d'abril de 1959 les colonies franceses de Senegal y el Sud\u00e1n franc\u00e9s fundi\u00e9ronse pa formar la Federaci\u00f3n de Mal\u00ed, que algam\u00f3 la so independencia el 20 de xunu de 1960. La falta d'alcuerdu ente les \u00e9lites de les dos antig\u00fces colonies llev\u00f3 a la ruptura de la federaci\u00f3n, y el 20 d'agostu de 1960 Senegal y la renomada Rep\u00fablica de Mal\u00ed dixebr\u00e1ronse y formaron dos nuevos pa\u00edses.\nL\u00e9opold S\u00e9dar Senghor convirti\u00f3se nel primer presidente de Senegal en setiembre de 1960. Educ\u00e1u en Francia, esti poeta y fil\u00f3sofu intent\u00f3 desarrollar una variante africana del socialismu nos venti a\u00f1os que se caltuvo na presidencia. En 1980 decidi\u00f3 retirase de la pol\u00edtica, y al a\u00f1u siguiente tresfiri\u00f3-y el poder al so socesor design\u00e1u, Abdou Diouf. Col\u00f3 pa Francia, a\u00fa morri\u00f3 a los 96 a\u00f1os d'ed\u00e1. L'antiguu primer ministru Mamadou Dia, rival de Senghor, presentose a les presidenciales de 1983, pero foi derrot\u00e1u por Diouf.\nEl 1 de febreru de 1982 Senegal axuntose con Gambia pa formar la confederaci\u00f3n de Senegambia, que foi disuelta en 1989. El pa\u00eds ha d'enfrentase, tami\u00e9n, a un movimientu separatista na rex\u00f3n de Casamance, al sur del pa\u00eds. El MFDC (\"Movement of Democratic Forces of Casamance\", Movimientu de les Fuercies Democr\u00e1tiques de Casamance) lleva lluchando pola independencia dende 1982, con aiciones violentes espor\u00e1diques que tienen amenorgao en cantid\u00e1 y intensid\u00e1 nel sieglu XXI pero nun acaben de resolvese. \nAbdou Diouf foi presidente de 1981 a 2000. Favoreci\u00f3 la participaci\u00f3n popular y reduci\u00f3 la intervenci\u00f3n estatal na econom\u00eda, am\u00e1s d'establecer rellaciones diplom\u00e1tiques con nuevos pa\u00edses, especialmente naciones en desarrollu como'l propiu Senegal. Nun pudo evitar, pese a ello, la tensi\u00f3n separatista ni revueltes violentes nes cais, y tampoco tensiones fronterices colos pa\u00edses vecinos. La calid\u00e1 democr\u00e1tica del pa\u00eds, pese a too, ameyor\u00f3 demientres el so gobiernu, y tami\u00e9n el respetu a los derechos humanos.\nNes eleiciones presidenciales de 1999 el l\u00edder opositor Abdoulaye Wade derrot\u00f3 a Diouf. El pa\u00eds conoci\u00f3 asina el so segundu cambiu de presidente, y la primer transici\u00f3n d'un part\u00edu gobernante a otru. El 30 d'avientu de 2004 el presidente anunci\u00f3 la firma d'un trat\u00e1u de paz colos separatistes de Casamance, pero les lluches persisten. N'avientu de 2012 hebo una reuni\u00f3n en Roma ente'l presidente n'exerciciu de Senegal, Macky Sall, y los rebeldes de Casamance.\nOrganizaci\u00f3n pol\u00edtico-alministrativa.\nSenegal ye una rep\u00fablica presidencial na que'l presidente ye elix\u00edu cada cinco a\u00f1os por tolos mayores d'ed\u00e1. El so primer presidente, L\u00e9opold S\u00e9dar Senghor, yera un poeta escritor, el primer africanu escoy\u00edu pa tener un asientu na Acad\u00e9mie fran\u00e7aise. El so socesor, Abdou Diouf, ye dende 2003 secretariu xeneral de La Francophonie. El presidente dende marzu de 2012 ye Macky Sall.\nEl pa\u00eds tien un parllamentu bicameral, con una Asamblea Nacional de 120 miembros y un Sen\u00e1u de 100, y un poder xudicial independiente que tien como mu\u00e9rganos cimeros la Corte de Xusticia y el Conseyu Constitucional, que los miembros de so son denomaos pol presidente. Nel pa\u00eds hai m\u00e1s d'ochenta part\u00edos pol\u00edticos.\nDivisi\u00f3n territorial de Senegal.\nEl pa\u00eds ta sodivid\u00edu en catorce rexones, que'l so nome ye'l de la so ciud\u00e1 capital. Ca\u00fana d'elles ye alministrada por un \"Conseil R\u00e9gional\" (conseyu rexonal) elix\u00edu pola poblaci\u00f3n de manera proporcional a la poblaci\u00f3n de los \"Arrondissements\" (distritos) que lu formen. Les rexones sodiv\u00eddense en departamentos, que tienen el mesmu nome na so capital y de los que hai 45 nel pa\u00eds, y estos en distritos (hai 103) y comunes.\nLes catorce rexones del pa\u00eds son:"}
{"id": "14837", "revid": "37624", "url": "https://ast.wikipedia.org/wiki?curid=14837", "title": "Bandera de Senegal", "text": "La bandera nacional de Senegal foi adoutada'l 20 d'agostu de 1960."}
{"id": "14838", "revid": "43102", "url": "https://ast.wikipedia.org/wiki?curid=14838", "title": "Escudu de Senegal", "text": "L'escudu de la Rep\u00fablica de Senegal tien dos cuarteles. A la esquierda, sobre un fondu roxu, figura un Lle\u00f3n rampante y, a la drecha, sobre fondu mariellu, muestrase un \u00e1rbol. Arriba y al centru, una estrella de cinco puntes. El Lle\u00f3n ye una se\u00f1al tami\u00e9n frecuente simb\u00f3lica del grupu \u00e9tnicu Nord-Sudan\u00e9s, al que pertenez la gran mayor\u00eda de los Senegaleses. Yera, enantes de la presencia francesa, l'animal simb\u00f3licu del Poder. El Rei yera, ent\u00f3s, un Rei-Lle\u00f3n-Sol-Dios. N'adelantre, el Lle\u00f3n ser\u00eda l'animal simb\u00f3licu del Est\u00e1u Senegal\u00e9s. Neng\u00fan animal pod\u00eda representar meyor al Pueblu Senegal\u00e9s, porque les sos virt\u00faes cardinales son el valor y la honradez. Arrodia l'escudu una guirnalda de fueyes y envueltu nella hai un pergam\u00edn nel cual lleese'l llema nacional \"Un Peuple, Un But, Une Foi\" (Un Pueblu, Una Meta, Un Creu)."}
{"id": "14839", "revid": "116", "url": "https://ast.wikipedia.org/wiki?curid=14839", "title": "Une Seule Nuit", "text": "Une Seule Nuit ye l'himnu nacional de Burkina Fasu, escritu por Thomas Sankara. Foi adopt\u00e1u en 1984.\nLletra en Franc\u00e9s.\nContre la f\u00e9rule humiliante il y a d\u00e9j\u00e0 mille ans, \nLa rapacit\u00e9 venue de loin les asservir il y a cent ans.\nContre la cynique malice m\u00e9tamorphos\u00e9e\nEn n\u00e9ocolonialisme et ses petits servants locaux\nBeaucoup flanch\u00e8rent et certains r\u00e9sist\u00e8rent.\nMais les \u00e9checs, les succ\u00e8s, la sueur, le sang\nOnt fortifi\u00e9 notre peuple courageux et fertilis\u00e9 sa lutte h\u00e9ro\u00efque. \nCoru:\nEt une seule nuit a rassembl\u00e9e en elle\nL'histoire de tout un peuple.\nEt une seule nuit a d\u00e9clench\u00e9 sa marche triomphale\nVers l'horizon du bonheur.\nUne seule nuit a r\u00e9concili\u00e9 notre peuple\nAvec tous les peuples du monde,\nA la conqu\u00eate de la libert\u00e9 et du progr\u00e8s\nLa patrie ou la mort, nous vaincrons.\nNourris \u00e0 la source vive de la R\u00e9volution.\nLes engag\u00e9s volontaires de la libert\u00e9 et de la paix\nDans l'\u00e9nergie nocturne et salutaire du 4 ao\u00fbt\nN'avaient pas que les armes \u00e0 la main, mais aussi et surtout\nLa flamme au coeur pour legitimement lib\u00e9rer\nLe Faso \u00e0 jamais des fers de tous ceux qui\n\u00c7\u00e0 et, l\u00e0 en poluaient l'\u00e2me sacr\u00e9e de l'ind\u00e9pendance, de la souverainet\u00e9. \nCoru\nEt s\u00e9ant d\u00e9sormais en sa dignit\u00e9 recouvr\u00e9e\nL'amour et l'honneur en partage avec l'humanit\u00e9,\nLe peuple du Burkina chante un hymne \u00e0 la victoire,\nA la gloire du travail lib\u00e9rateur, \u00e9mancipateur.\nA bas l'explotation de l'homme par l'homme!\nH\u00e9 en avant pour le bonheur de tout homme,\nPar tous les hommes aujourd'hui et demain, par tous les hommes ici et pour toujours!\nCoru\nR\u00e9volution populaire notre s\u00e8ve nourrici\u00e8re.\nMaternit\u00e9 immortelle du progr\u00e8s \u00e0 visage d'homme.\nFoyer \u00e9ternel de d\u00e9mocratie consensuelle,\nO\u00f9 enfin l'identit\u00e9 nationale a droit de cit\u00e9,\nO\u00f9 pour toujours l'injustice perd ses quartiers,\nEt o\u00f9, des mains des b\u00e2tisseurs d'un monde radieux\nM\u00fbrissent partout les moissons de v\u00e6ux patriotiques, brillent les soleils infins de joie.\nCoru"}
{"id": "14840", "revid": "28171", "url": "https://ast.wikipedia.org/wiki?curid=14840", "title": "Burundi bwacu", "text": "Burundi bwacu ye l'himnu nacional de Burundi. Adout\u00e1u como himnu nacional en 1962, cuando la independencia'l pa\u00eds, foi escritu por un grupu de compositores dirix\u00edos pol cura cat\u00f3licu Jean-Baptiste Ntahokaja, a la que-y punxo m\u00fasica Marc Barengayabo. Apurrimos darr\u00e9u el testu nes versiones de les dos lling\u00fces oficiales del pa\u00eds, el kirundi y el franc\u00e9s.\nLletra en kirundi.\nBurundi Bw\u00e2cu, Burundi buhire, \nShinga ic\u00famu mu mashinga,\nGaba intahe y'\u00fabugabo ku bugingo.\nWar\u00e1pfunywe nt\u00edwapf\u00faye,\nWar\u00e1habishijwe nt\u00edwahababuka,\nUhagurukana, uhagurukana, uhagurukana, ubugabo ur\u00eekukira.\nKomerwamashy\u00ed n'\u00e1mak\u00fangu,\nHabwa impundu n\u00e2b\u00e2we,\nIsam\u00edrane mu mashinga, isam\u00edrane mu mashinga, \nBurundi bw\u00e2cu, r\u00e1gi ry'\u00e1bas\u00f4k\u00faru,\nRamutswa intahe n'\u00edbih\u00fagu,\nUfatanije ishyaka n'ub\u00fa hizi;\nVuza impundu wiganzuye uwak\u00faganza uwak\u00faganza. \nBurundi bw\u00e2cu, nk\u00f3ram\u00fatima kur\u00ed twese, \nTugutuye amab\u00f3ko, um\u00edtima n'\u00fabuzima,\nIm\u00e2na yak\u00faduhaye ikud\u00fatungire.\nHorana umwami n'\u00e1bagabo n'\u00edtekane.\nSagwa n'\u00farweze, sagwa n'\u00e1mah\u00f3ro mez\u00e1.\nLletra en franc\u00e9s.\nCher Burundi, \u00f4 doux pays,\nPrends place dans le concert des nations.\nEn tout bien, tout honneur, acc\u00e9d\u00e9 \u00e0 l'ind\u00e9pendance.\nMutil\u00e9 et meutri, tu es demeur\u00e9 ma\u00eetre de toi-m\u00eame. \nL'heure venue, t'es lev\u00e9\nEt fi\u00e8rement tu t'es hiss\u00e9 au rang des peuples libres.\nRe\u00e7ois donc le compliment des nations,\nAgr\u00e9e l'hommage de tes enfants.\nQu'\u00e0 travers l'univers retentisse ton nom. \nCher Burundi, h\u00e9ritage sacr\u00e9 de nos a\u00efeux,\nReconnu digne de te gouverner\nAu courage tu allies le sentiment de l'honneur.\nChante la gloire de ta libert\u00e9 reconquise. \nCher Burundi, digne objet de notre plus tendre armour,\nA ton noble service nous vouons nos bras, nos c\u0153urs et nos vies.\nVeuille Dieu, qui nous a fait don de toi, te conserver \u00e0 notre v\u00e9n\u00e9ration.\nSous l'egide de l'Unit\u00e9,\nDans la paix, la joie et la prosp\u00e9rit\u00e9."}
{"id": "14841", "revid": "28171", "url": "https://ast.wikipedia.org/wiki?curid=14841", "title": "C\u00e2ntico da Liberdade", "text": "C\u00e2ntico da Liberdade ye l'himnu nacional de Cabu Verde dende 1996; primero d'eso, compart\u00eda himnu con Guinea-Bissau, pa\u00eds col que caltuvo un proyeutu de xuni\u00f3n pol\u00edtica hasta 1984. L'autor de la so m\u00fasica ye Adalberto Higino Tavares Silva, y la lletra foi escrita por Am\u00edlcar Spencer Lopes."}
{"id": "14842", "revid": "37624", "url": "https://ast.wikipedia.org/wiki?curid=14842", "title": "Chant de Ralliement", "text": "Chant de Ralliement o Cantar d'Uni\u00f3n ye l'himnu nacional de Camer\u00fan. Entam\u00f3 a emplegase en 1948, enantes de la independencia, y di\u00f3se-y calter oficial en 1957. La m\u00fasica foi compuesta por Ren\u00e9 Djam Afame, que tami\u00e9n escribi\u00f3 la lletra xunto con Samuel Minkio Bamba y Mo\u00efse Nyatte Nko'o. La lletra camudose'n 1978."}
{"id": "14843", "revid": "28171", "url": "https://ast.wikipedia.org/wiki?curid=14843", "title": "La Tchadienne", "text": "La Tchadienne ye l'himnu nacional de Chad. Escritu por Louis Gidrol y el so grupu d'estudiantes y compuestu por Paul Villard, ye l'himnu oficial dende la independencia en 1960."}
{"id": "14844", "revid": "43102", "url": "https://ast.wikipedia.org/wiki?curid=14844", "title": "La Congolaise", "text": "La Congolaise (\"La Congolesa\") ye l'himnu nacional d'El Congu. Foi adopt\u00e1u llueu de la independencia en 1959, camud\u00e1u en 1969, pero reinstaur\u00e1u de nuevo en 1991. La lletra foi escrita por Jacques Tondra y Georges Kibanghi y la m\u00fasica ye de Jean Royer y Joseph Spadili\u00e8re..\nLletra (en franc\u00e9s).\nEn ce jour, le soleil se l\u00e8ve\nEt notre Congo resplendit\nUne longue nuit s'ach\u00e8ve\nUn grand bonheur a surgi\nChantons tous avec ivresse\nLe chant de la libert\u00e9.\nCoro\nCongolais debout fi\u00e8rement partout\nProclamons l'union de notre nation\nOublions ce qui nous divise\nSoyons plus unis que jamais\n[: Vivons pour notre devise\nUnit\u00e9, Travail, Progr\u00e8s. :]\nDes for\u00eats jusqu'\u00e0 la savane\nDes savanes jusqu'\u00e0 la mer\nUn seul peuple une seule \u00e2me\nUn seul c\u0153ur ardent et fier\nLuttons tous tant que nous sommes\nPour notre vieux pays noir.\nCoro\nEt s'il nous faut mourir en somme\nQu'importe puisque nos enfants\nPartout pourront dire comme\nOn triomphe en combattant\nEt dans le moindre village\nChantent sous nos trois couleurs.\nCoro"}
{"id": "14845", "revid": "116", "url": "https://ast.wikipedia.org/wiki?curid=14845", "title": "L'Abidjanaise", "text": "L'Abidjanaise ye l'himnu nacional de Costa de Marfil. Foi adout\u00e1u en 1960 y anque la capital foi mudada a otra ciud\u00e1 calt\u00favose l'himnu nacional. La lletra ye de Mathieu Ekra, Joachim Bony y Pierre Marie Coty. Coty compunxo tami\u00e9n la m\u00fasica xunto con Pierre Michel Pango."}
{"id": "14846", "revid": "37624", "url": "https://ast.wikipedia.org/wiki?curid=14846", "title": "Sierra Lleona", "text": "Sierra Lleona, oficialmente la Rep\u00fablica de Sierra Lleona (n'ingl\u00e9s: \"Republic of Sierra Leone\"; en krio: \"Sa Lon\" o \"Sa Lone\") ye un pa\u00eds d'\u00c1frica occidental. Llenda al norte con Guinea, al sureste con Liberia y al suroeste col Oc\u00e9anu Atl\u00e1nticu. El so nome ye una adautaci\u00f3n de la versi\u00f3n en portugu\u00e9s: \"Serra Leoa\", que significaba \"Monte Lle\u00f3n\". Demientres el sieglu XVIII foi un importante centru de tr\u00e1ficu d'esclavos. Al igual que'l so pa\u00eds vec\u00edn Liberia, Sierra Lleona foi fundada principalmente por esclavos lliberaos, que fundaron la capital del pa\u00eds, Freetown, en 1791. En 1808, Freetown pas\u00f3 a ser una colonia de la Corona Brit\u00e1nica, pasando'l restu'l pa\u00eds baxo'l protector\u00e1u brit\u00e1nicu en 1896. La colonia y el protector\u00e1u xuni\u00e9ronse p'algamar la independencia nel a\u00f1u 1961. Ente l'a\u00f1u 1991 y l'a\u00f1u 2000, Sierra Lleona careci\u00f3 les consecuencies d'una esfarrapadora guerra civil."}
{"id": "14848", "revid": "115134", "url": "https://ast.wikipedia.org/wiki?curid=14848", "title": "Xuliu C\u00e9sar", "text": "Cayu Xuliu C\u00e9sar. (en llat\u00edn \"Gaius Iulius Caesar IMP\u2022CAIVS\u2022IVLIVS\u2022CAESAR\u2022DIVVS\") m\u00e1s conoc\u00edu como Xuliu C\u00e9sar foi un xefe pol\u00edticu y militar de la d\u00f3mina final de la Rep\u00fablica de Roma. Les sos conquistes na Galia estendieron el dominiu romanu hasta l'Oc\u00e9anu Atl\u00e1nticu. Nel 55 e.C. C\u00e9sar allanz\u00f3se a la primer invasi\u00f3n romana de Britania.\nC\u00e9sar lluch\u00f3 y gan\u00f3 una guerra civil a escontra la faici\u00f3n conservadora del sen\u00e1u romanu encabezada por Pompeyu. Tres la derrota de los optimates, convirti\u00f3se en dictador vitaliciu (nel conceptu romanu del t\u00e9rminu) y anici\u00f3 una riestra de reformes alministratives y econ\u00f3miques en Roma.\nEl so dram\u00e1ticu asesinatu nos idus de marzu por un greyu de senadores, ente los cu\u00e1les alcontr\u00e1base'l so amigu Bruto (fiyascu), que ten\u00eden la intenci\u00f3n de salvar la Rep\u00fablica ante la llercia que-yos produc\u00eda a los amagostadores de que C\u00e9sar nom\u00e1rese rei. Pero'l so asesinatu entam\u00f3 una nueva guerra civil ente los partidarios de C\u00e9sar (Octaviu, Marcu Antoniu y L\u00e9pido), y los defensores de la Rep\u00fablica (Bruto y Casio principalmente).\nEsti conflictu termin\u00f3 cola vitoria de los partidarios de C\u00e9sar na doble batalla de Filipos, y l'establecimientu del Segundu Triunviratu nel que Octaviu, Marco Antonio, y L\u00e9pido reparti\u00e9ronse'l control de Roma. Ensin embargu, nueves tensiones \u00f1acieron ente Octaviu y Marco Antonio llevando estes rocees a otra guerra civil, finando cola derrota de Marco Antonio na batalla d'accio, dexando a Octavio como l\u00edder indiscutible del mundiu romanu. Esta d\u00f3mina de guerra civil trensform\u00f3 la Rep\u00fablica de Roma nel Imperiu romano col sobr\u00edn-nietu de C\u00e9sar (y fiyascu) Octavio, depu\u00e9s conoc\u00edu como C\u00e9sar Augustu, como'l primer Emperador.\nLos fechos militares de C\u00e9sar y gran parte de la so vida son conoc\u00edos al travi\u00e9s del so propiu pu\u00f1u y lletra y de rellatos d'autores como Suetoniu y Plutarcu.\nPrimeros a\u00f1os.\nC\u00e9sar \u00f1aci\u00f3 en Roma nel sen d'una antigua familia de patricios, nomada los Xulia. La so ascendencia, d'acordies cola lleenda, algamaba a Iulo, f\u00edu del pr\u00edncipe troyanu Eneas y nietu de la diosa Venus. Nel apox\u00e9u del so poder, C\u00e9sar entam\u00f3 en Roma la construcci\u00f3n d'un templu a Venus Genetrix, en reconocencia a la so supuesta antepasada. \nC\u00e9sar medr\u00f3 nel Subura, un barriu de clase baxa de Roma. So p\u00e1, cuyu nome yera tami\u00e9n Cayo Xulio C\u00e9sar, algam\u00f3'l rangu de Pretor. So m\u00e1 yera una Aurelia de la rama de los Cotta, una familia plebeya rica ya influyente. El medrar ente los ciudadanos de clas baxa aparentemente ense\u00f1\u00f3lu a falar dellos idiomes, incluyendo hebreo y dalgunos dialeutos galos. Vivir nesi llugar, pa una familia patricia con llimitaciones econ\u00f3miques, yera definitivamente un pilancu pal so futuru pol\u00edticu. Ensin embargu, el xoven C\u00e9sar deprendi\u00f3 muncho de les sos esperiencies de ne\u00f1u, apreciando'l poder de ser un l\u00edder pal home com\u00fan. Am\u00e1s, \u00e9lli ten\u00eda la so herencia patricia y el so man\u00edficu facer pol\u00edticu que lu emburriar\u00eda a la cume del poder romanu.\nLos Xulios C\u00e9sares, a\u00ednda patricios, nun yeren ricos pa los patrones de l'aristocracia romana de la d\u00f3mina y por esi motivu, nin so p\u00e1 nin so g\u00fcelu algamaren cargos prominentes na Rep\u00fablica. La so t\u00eda paterna Xulia cas\u00f3 col talentosu xeneral y reformador Cayo Mario, l\u00edder de la faici\u00f3n progresista del Sen\u00e1u, los Populares, davezu enfrentaos a los Optimates (conservadores).\nA lo cabero la vida de Mario, les refiertes internes ente les dos faiciones taben a puntu quebrar. Nel a\u00f1u 86 e.C. espa\u00f1\u00f3 una guerra civil, de la que result\u00f3 la dictadura (conceptu romanu del t\u00e9rminu) de Lucio Cornelio Sila.\nC\u00e9sar foi nom\u00e1u Flamen dialis (sumo sacerdote de X\u00fapiter) por Lucio Cornelio Cinna, ali\u00e1u de Mario. Nel a\u00f1u 85 e.C., al pocu de que C\u00e9sar cumpliere 15 a\u00f1os, so p\u00e1 cay\u00f3 enfermu y morri\u00f3. Tanto Mario como so p\u00e1 dexaron-y munches de les sos propiedaes y riqueces al xoven Xulio.\nC\u00e9sar taba alleg\u00e1u por llazos familiares al bandu perdedor: nun nam\u00e1s yera sobr\u00edn de Mario, tami\u00e9n taba cas\u00e1u con Cornelia, f\u00eda de Cinna. El so afayamientu yera poco seguru. Sila ord\u00e9nolu divorciase de Cornelia pa demostrar la so llealt\u00e1 al nuevu r\u00e9xime, pero C\u00e9sar neg\u00f3se y escap\u00f3 de Roma. El dictador engr\u00edfose, mandando sicarios a apresalu y asesinalu. Foi la intervenci\u00f3n de la so familia y collacios influyentes los que lu salvaron de la muerte. Los sos t\u00edos Marco, Cayo y Lucio Aurelio Cotta, xunto coles v\u00edrxenes vestales y el propiu xenru de Sila, Mamerco Emilio L\u00e9pido Liviano, quienes convencieron al Dictador de perdona-y la vida. Sila accedi\u00f3 de mala gana, pero, seg\u00fan Suetonio, dixo-y qu'esi xoven a quien salvaren la vida ser\u00eda la perdici\u00f3n de la faici\u00f3n de los Optimates, na qu'ellos llucharen y que \"n'\u00e9lli veo munchos Marios\". A pesar del perd\u00f3n de Sila, C\u00e9sar nun quixo volver a Roma, y march\u00f3 pa Oriente pa sirvir na guerra escontra Mitr\u00eddates VI del Ponto. Mientres esa campa\u00f1a, C\u00e9sar distingui\u00f3se pola so valent\u00eda en combate y les sos capacidaes de cabezaleru.\nTres de la muerte de Sila nel 78 e.C., C\u00e9sar torn\u00f3 a Roma y entam\u00f3 una carrera como abog\u00e1u nel Foru romanu, d\u00e1ndose a conocer pola so brillante oratoria. Les sos principales v\u00edctimes yeren pol\u00edticos corruptos acusaos d'estorsi\u00f3n.\nCol perfecionismu que siempre lu carauteriz\u00f3, C\u00e9sar nun taba contentu consigo mesmo y viax\u00f3 a Rodes pa estudiar filosof\u00eda y ret\u00f3rica col gram\u00e1ticu Apolonio Mol\u00f3n. Pero demientres el viaxe, el so barcu foi abord\u00e1u por pirates que lu raptaron. Cuando exixeron un rescate de 20 talentos d'oru (un talentu equival\u00eda a 26 kilos), C\u00e9sar desafi\u00f3los a pidir 50. 38 d\u00edes depu\u00e9s, el rescate lleg\u00f3 y C\u00e9sar foi lliber\u00e1u depu\u00e9s d'un cautiveriu bastante c\u00f3modu onde fizo amist\u00e1 con dalgunos de los secuestradores. Recuperada la so llibert\u00e1, organiz\u00f3 una fuercia naval, atropo l'abellugu de los pirates y orden\u00f3 la so crucifix\u00f3n.\nNel 69 e.C., Cornelia morri\u00f3 al dar a lluz a un ne\u00f1u que \u00f1aci\u00f3 muertu y poco depu\u00e9s C\u00e9sar perdi\u00f3 a so t\u00eda Xulia, vilda de Mario, de quien alcontr\u00e1base mui cercanu. Contrariu al vezu de la d\u00f3mina, C\u00e9sar insisti\u00f3 n'organizar funerales p\u00fablicos pa dambes. Dambos funerales sirvieron tami\u00e9n pa desafiar lleis de Sila, pues exhibi\u00e9ronse nel sepeliu de Xulia les im\u00e1xenes de Cayo Mario y del f\u00edu que tuviere con ella y que tami\u00e9n ten\u00eda lluchao escontra Sila, Cayo Mario'l Xoven, y nel sepeliu de Cornelia, la imaxe de so p\u00e1 Cinna. Toos ellos foron proscritos, y les lleis del dictador prohib\u00eden mostrar les sos im\u00e1xenes en p\u00fablicu, pero C\u00e9sar nun ataramiello en frayar les regles. Eso foi mui apreciao pola opini\u00f3n p\u00fablica y repudiau polos Optimates.\nCursus honorum.\nC\u00e9sar foi elix\u00edu Cuestor pola Xunta del Pueblu nel 69 e.C., con 30 a\u00f1os d'ed\u00e1, como estipulaba'l cursus honorum romanu. Nel sort\u00e9u, correspondi\u00f3-y un cargu na provincia romana de Hispania Ulterior, asitiada na actual Portugal y el sur d'Espa\u00f1a.\nAl so regresu a Roma, C\u00e9sar sigui\u00f3 la so carrera como abog\u00e1u hasta ser escoy\u00edu Edil nel 65 e.C., el primer cargu del cursus honorum que ten\u00eda imperium. Les funciones d'un edil puen ser equiparaes a les d'un modernu Presidente d'una Xunta Municipal e incluin la regulaci\u00f3n de les construcciones, del tr\u00e1nsu, del comerciu y otros aspectos de la vida diaria. Pero'l cargu podr\u00eda ser tami\u00e9n un regalu envenen\u00e1u, pues incluy\u00eda la organizaci\u00f3n de los xuegos nel Circus maximus lo que deb\u00edu a lo llimitau del presupuestu p\u00fablicu, exix\u00eda l'usu de fondos personales del edil. Esto yera especialmente verd\u00e1 nel casu de C\u00e9sar, que pretend\u00eda realizar xuegos memorables pa dar puxu a la so carrera pol\u00edtica. Y aplicose dafechu tol so ense\u00f1u p'algamalo, llegando a disviar el cursu del T\u00edber pa una representaci\u00f3n nel circu, pero acab\u00f3 l'a\u00f1u con deldes del orden de dellos cientos de talentos d'oru.\nEnsin embargu, l'\u00e9situ como edil foi un gabitu importante na so eleici\u00f3n pa pontifex maximus nel a\u00f1u 63 e.C., depu\u00e9s de la muerte de Quinto Cecilio Metelo P\u00edo. El cargu implicaba una casa nueva nel Foru, la Domus Publica, la responsabilid\u00e1 de to la vida relixosa de Roma y custodia de les v\u00edrxenes vestales. Pa la vida personal de C\u00e9sar, tami\u00e9n significaba l'alliviu del fin de les deldes.\nEl so estrenu como pontifex maximus foi marc\u00e1u pol esc\u00e1ndalu. Llueu de morrer Cornelia, C\u00e9sar cas\u00f3se con Pompeya, nieta de Sila. Como muyer del pontifex maximus y una de les matrones m\u00e1s importantes de Roma, Pompeya yera responsable de la organizaci\u00f3n de los ritos de la Bona Dea n\u2019avientu, esclusivo de les muyeres consideraes sagraes. Pero mientres les celebraciones, Publio Clodio (un xoven l\u00edder demagogu, consider\u00e1u peligrosu) algam\u00f3 a entrar na casa enmazcar\u00e1u de muyer. En respuesta a esti sacrilexu, del cu\u00e1l ella probablemente nun yera culpable, Pompeya recibi\u00f3 la orde de divorciu. C\u00e9sar almiti\u00f3 en p\u00fablico qu'\u00e9lli no la consideraba responsable, pero xustific\u00f3 la so aici\u00f3n cola c\u00e9lebre m\u00e1xima: \"La muyer de C\u00e9sar tien que tar por enriba de to sospecha\".\nNel 63 e.C. C\u00e9sar foi elix\u00edu pretor y Marco Tulio Cicer\u00f3n c\u00f3nsul. Foi un a\u00f1u per lluendiu non nam\u00e1s pa C\u00e9sar, asina tami\u00e9n pa Roma. Mientres el so consul\u00e1u, Cicer\u00f3n revel\u00f3 una amagostu pa destronar a los maxistraos, encabezada por Lucio Sergio Catilina, un patricio frustr\u00e1u pola so falta d'\u00e9situ pol\u00edticu. El result\u00e1u foi una execuci\u00f3n ensin xuiciu de cinco prominentes romanos aliaos de Catilina. Esto yera un anatema pa la socied\u00e1 romana, que raramente executaba a los sos ciudadanos y cuando se fac\u00eda yera s\u00f3lo depu\u00e9s de complexos procesos xudiciales. C\u00e9sar opusose a esta midida usando pa esos fines la so meyor oratoria, pero foi venc\u00edu pola insistencia de Marco Porcio Cat\u00f3n el Xoven y los 5 homes foron executaos esi mesmu d\u00eda. Foi tami\u00e9n nesti dram\u00e1ticu conceyu del Sen\u00e1u que'l romance de C\u00e9sar con Servilia, hermana de Cat\u00f3n, sali\u00f3 a la lluz. Los opositores pol\u00edticos de C\u00e9sar acus\u00e1ronlu de formar parte del amagostu de Catilina, lo qu'enxamas foi probao nin perxudic\u00f3 la so carrera. Depu\u00e9s del complic\u00e1u a\u00f1u como pretor, C\u00e9sar foi nom\u00e1u gobernador d'Hispania Ulterior.\nEl primer triunviratu y les guerres na Galia.\nNel 59 e.C. C\u00e9sar foi elix\u00edu c\u00f3nsul. Como segundu c\u00f3nsul foi elix\u00edu'l so enemigu pol\u00edticu, Marco Calpurnio Bibulo, miembru de la faici\u00f3n conservadora y collaciu de Cat\u00f3n el Xoven. El primer actu de B\u00edbulo como c\u00f3nsul foi retirase de la vida pol\u00edtica col pretestu de dedicase a la observaci\u00f3n de los cielos a la gueta arremielgos. Esta decisi\u00f3n, aparentemente d'esp\u00edritu relixoso, taba destinada a impidir a C\u00e9sar aprobar lleis d\u00farante'l so consul\u00e1u, pero \u00e9sti alcontr\u00f3 aliaos onde menos los esperaba.\nNesi mesmu a\u00f1u, Pompeyu alcontr\u00e1base en refierta abierta col Sen\u00e1u por causa del derechu de los sos veteranos a tierres de semao. Al mesmo tiempu, l'antiguo c\u00f3nsul Marco Licinio Craso, l'home m\u00e1s ricu de Roma, pasaba tami\u00e9n por delles torgues p'algamar el tan dese\u00e1u comandu na guerra escontra l'Imperiu Persa. C\u00e9sar precisaba del dineru de Craso y de la influencia y popularid\u00e1 de Pompeyu y asina form\u00f3se una alianza informal. Los historiadores designen esta uni\u00f3n como'l primer triunviratu, o'l gobiernu de los tres homes. Pa confirmar l'alianza, Pompeyu cas\u00f3se con Xulia Caesaris, la \u00fanica f\u00eda de C\u00e9sar, y a pesar de la diferencia d'edaes y ambiente social el matrimoniu foi un \u00e9situ.\nDepu\u00e9s d'un a\u00f1u dif\u00edcil como c\u00f3nsul, C\u00e9sar recibi\u00f3 poderes proconsulares pa gobernar les provincies de Galia Transalpina (actualmente al sur de Francia) e Iliria (la costa de Dalmacia) por cinco a\u00f1os. Una gobernaci\u00f3n pac\u00edfica nun s'afayaba bien a la so personalid\u00e1 y C\u00e9sar entam\u00f3 la Guerra de les Galies (58 e.C. - 49 e.C.), onde conquist\u00f3 la Galia (el restu de l'actual Francia), parte de Germania y fizo una breve visita a les islles brit\u00e1niques. Ente los sos legaos alcontr\u00e1bense, ente otros, los primos Lucio Xulio C\u00e9sar y Marcu Antoniu, Titus Labienus (Tito Labieno) y Quintus Tullius Cicero (Quinto Tulio Cicer\u00f3n) (hermanu m\u00e1s xoven de Cicer\u00f3n), tolos homes qu'habr\u00eden de ser personaxes perimportantes nos pr\u00f3ximos a\u00f1os.\nEn materia de xeneralatu, Xuliu C\u00e9sar foi\u2019l mayestru supremu de la guerra rellampu, nomada como \"celeritas caesaris\" o la rapidez cesariana.\nDavezu sorprend\u00eda al enemigu cuando, depu\u00e9s de varios d\u00edes de marcha, fac\u00eden que los sos soldaos s'enfrentaren direutamente al adversariu, pese a qu'\u00e9sti consideraba que'l cansanciu invalidar\u00eda'l puxu de les sos legiones. Igualmente brillante nos asedios de ciudaes, como na conquista de les mesmes guerres, destac\u00f3 nes sos estratexes en campu abiertu. Frente a Pompeyu en Farsalia o frente a los \u00faltimos reductos republicanos en Munda, C\u00e9sar venci\u00f3 a lo llargo de la so carrera militar siempre en inferiorid\u00e1 numb\u00e9rica frente a los sos enemigos. La triple aciex, o formaci\u00f3n legionaria en tres l\u00ednies d'ataque pal refrescu de los sos soldaos, foi emplegada de mou insuperable por C\u00e9sar con peque\u00f1os reductos de soldaos na retaguardia, a mou de refrescu, asina como cola reserva de caballer\u00eda a los llaos pa llanzar cobertures envolventes.\nN'Alesia xug\u00f3 la so m\u00e1s brillante baza defensiva-ofensiva. C\u00e9sar orden\u00f3 construyir una doble llinia de fortificaciones de varios quil\u00f3metros de di\u00e1metru pa blindase frente a los casi trescientos mil galos que proced\u00eden al sofitu d'ochenta mil soldaos asediaos de Vercinget\u00f3rix a los que C\u00e9sar ten\u00eda acoxaos dientro de la plaza. C\u00e9sar, con menos de cincuenta mil efectivos correspondientes a diez legiones nunca completes tras ocho a\u00f1os de guerres na Galia, venci\u00f3 a unos y a otros na mesma batalla en la que se decidi\u00f3'l destino de los galos.\nC\u00e9sar derrot\u00f3 pueblos como los helvecios nel 58 e.C., la confederaci\u00f3n belga y los nervios en 57 e.C. y los v\u00e9netos en 56 e.C.. Finalmente, en 52 e.C., C\u00e9sar venci\u00f3 una confederaci\u00f3n de tribus g\u00e1liques lideraes por Vercinget\u00f3rix na batalla d'alesia. Les sos cr\u00f3niques personales de la campa\u00f1a t\u00e1n rexistraes en los sos Comentarios (De Bello Gallico).\nD\u2019acuerdu con Plutarco, la campa\u00f1a result\u00f3 en 800 ciudaes capitulaes, 300 tribus somet\u00edes, un mill\u00f3n de galos reduc\u00edos a la esclavit\u00fa y otros tres millones muertos nos campos de batalla.\nPero a pesar de los sos \u00e9sitos y de los beneficios que la conquista de Galia llev\u00f3 a Roma, C\u00e9sar continuaba siendo impopular ente los sos pares, en particular frente a los conservadores que tem\u00eden la so ambici\u00f3n. Nel 55 e.C., los sos aliaos Pompeyu y Crassus foron electos c\u00f3nsules y honraron l'acuerdu establec\u00edu con C\u00e9sar al prollongar el proconsulado por cinco a\u00f1os adicionales. \u00c9sti foi l'\u00faltimu actu del Primer Triunviratu.\nAl a\u00f1u siguiente, Xulia Caesaris morri\u00f3 d\u00farante un partu, dexando\u2019l pa y al marido mui apenaos. Craso, pola so parte, morri\u00f3 nel 53 e.C. d\u00farante la desastrosa campa\u00f1a de Persia, condenada al fracasu dende l'aniciu por p\u00e9sima planificaci\u00f3n. Sin Craso y Xulia, Pompeyu aproxim\u00f3se a la faici\u00f3n conservadora. Tov\u00eda na Galia, C\u00e9sar trat\u00f3 d'asegurase l'alianza con Pompeyu proponi\u00e9ndo-y matrimoniu con una de les sos sobrines, pero \u00e9sti prefiri\u00f3 casase de nuevo con Cornelia Metella, f\u00eda de Metellus Scipio, un de los peores enemigos de C\u00e9sar.\nGuerra civil.\nEl sen\u00e1u encabez\u00e1u por Pompeyu mand\u00e1re-y, en principiu, a C\u00e9sar una sola proposici\u00f3n: ser cabezaleru d'una de les sos escases llexones a oriente pa vengar a Craso y devolver otra a Pompeyu que-y la emprestare pa les operaciones en la Galia. Pero cuando'l sen\u00e1u-y contest\u00f3 definitivamente impidi\u00e9ndo-y a\u00f1ublar al consul\u00e1u y poni\u00e9ndolu nel dilema: o esparder l'Ex\u00e9rcitu, o ser declar\u00e1u enemigu p\u00fablicu, comprendi\u00f3 que, d'escoyer la primer alternativa, entreg\u00e1base en manes d'un Est\u00e1u que quer\u00eda'l so pelleyu. Present\u00f3 otra proposici\u00f3n al sen\u00e1u: llicenciar\u00eda ocho de les sos diez llexones si se-y prollongaba la gobernaci\u00f3n de la Galia hasta'l 48 aC.\nC\u00e9sar xunt\u00f3 una de les sos llexones, la decimotercera y cunt\u00f3-yos c\u00f3mo andaben les coses, entrugando-yos si taben dispuestos a enfrentase en guerra a Roma, la so patria, a sabiendes que de perdela calificar\u00edenlos de traidores,por unanimid\u00e1 la respuesta foi que s\u00ed. Alverti\u00f3los que nun ten\u00eda dineru pa paga-yos la soldata, siendo la rempuesta de los llexonarios entrega-y los aforros de la caxa de la llex\u00f3n.\nEl diez de xineru d'aquel a\u00f1u cruz\u00f3\u2019l Rubic\u00f3n con aquella llex\u00f3n de seis mil soldaos, escontra los sesenta mil de Pompeyu. Yera\u2019l primer actu de guerra civil qu'hab\u00eda finar col normal funcionamientu de les instituciones pol\u00edtiques de la Rep\u00fablica.\nLos Optimates, incluy\u00edos Metellus Scipio y Cat\u00f3n el xoven, escaparon hacia'l sur, sin saber que C\u00e9sar taba acompang\u00e1u apenes pola so decimotercera llex\u00f3n.\nC\u00e9sar persigui\u00f3 a Pompeyu hasta\u2019l puertu de Brundisium nel sur d'Italia, cola esperanza de poder refacer la so alianza, pero \u00e9sti fux\u00f3 hacia Grecia colos sos siguidores. Ent\u00f3ncenes, C\u00e9sar empobin\u00f3se a Hispania nuna marcha forzada d'apenes 27 d\u00edes, pa derrotar a los siguidores de Pompeyu nesa poderosa provincia. S\u00f3lo cuando consider\u00f3 segura la retaguardia, y depu\u00e9s d'organizar les instituciones pol\u00edtiques en Roma, p'aparar la reinante anarqu\u00eda, C\u00e9sar dirix\u00f3se a Grecia. El 10 de Xunetu del 48 e.C., C\u00e9sar foi derrot\u00e1u na batalla de Dyrrhachium. Ensin embargu, Pompeyu nun supo facer usu d'esta victoria pa finar col C\u00e9sar, y \u00e9sti consiguir\u00eda fuxir pa lluchar n\u2019otru momentu con cuasi tol so ex\u00e9rcitu. L'alcuentru final diose pocu tiempu depu\u00e9s, el 9 d'agostu, na batalla de Farsalia. C\u00e9sar algam\u00f3 una victoria estreldosa, sicas\u00ed, los sos enemigos pol\u00edticos consiguieron fuxir: Pompeyu pa Exiptu, Metellus Scipio y Cat\u00f3n pal norte d'\u00c1frica. Al tornar a Roma, foi nom\u00e1u dictador romanu (un conceptu diferente del actual), con Marcu Antoniu como Magister equestris, y foi elix\u00edu c\u00f3nsul por segunda vegada.\nNel 47 e.C., C\u00e9sar encam\u00ednose a Exiptu a la gueta de Pompeyu, sorprendi\u00f3lu'l fechu de qu'al vieyu ali\u00e1u y enemigu asesin\u00e1renlu l'a\u00f1u anterior. Al saber de la so suerte, C\u00e9sar qued\u00f3 estroz\u00e1u pola perda y por nun poder da-y la oportunid\u00e1 d'ofrece-y el so perd\u00f3n. Por esto, C\u00e9sar decid\u00edose a intervenir na pol\u00edtica exipcia y escabez\u00f3 al rei Ptolomeo XIII, que y\u00e1 ten\u00eda la dignid\u00e1 de fara\u00f3n, pola so hermana Cleopatra. Durante la so estancia, C\u00e9sar tuvo un romance cola reina d'Exiptu y de la rellaci\u00f3n \u00f1aci\u00f3'l so \u00fanicu f\u00edu, el futuru Ptolomeo XIV d'Exiptu(Cesari\u00f3n). Foi tami\u00e9n durante esta d\u00f3mina cuando C\u00e9sar sufri\u00f3'l so primer ataque d'epilepsia.\nDepu\u00e9s de les campa\u00f1es d'Exiptu, C\u00e9sar march\u00f3 pal Oriente Mediu, onde derrot\u00f3 al rei Farnaces de B\u00f3sforo na batalla de Zela y depu\u00e9s pal norte p'atacar a los cabezaleros de la faici\u00f3n conservadora ell\u00ed atrincheraos. Na batalla de Tapso nel 46 e.C., C\u00e9sar algam\u00f3 de nuevo la victoria y vio desapaecer dos de los sos peores enemigos, Metellus Scipio y Cat\u00f3n el mozu. Pero los f\u00edos de Pompeyu, Cneo y Sexto Pompeyu Fastulos, asina como'l so antiguu comandante de caballer\u00eda Tito Labieno, foron a fuxir pa Hispania. C\u00e9sar nun dubi\u00f3 en persiguilos y en marzu del 45 e.C. derrot\u00f3 l'\u00faltimu focu d'oposici\u00f3n na batalla de Munda.\nAsesinatu.\nCon tol mundiu romanu baxo'l so control, C\u00e9sar torn\u00f3 a Roma, onde foi nom\u00e1u dictador vitaliciu y denomin\u00e1u Pater Patriae, pa de la patria. Ent\u00f3ncenes entam\u00f3 un marat\u00f3n de reformes alministratives qu'incluy\u00eden el camudamientu del calendariu Xulianu, onde'l mes Quintilis foi rebautizau como Xulius nel so honor y continua, hasta los nuesos d\u00edes, siendo conoc\u00edu como xunetu. En febreru, nes fiestes de Lupercalia n'honor a Baco, Marco Antonio ofreci\u00f3-y una diadema, s\u00edmbolu d'un rei, a C\u00e9sar, refugandola esti con vehemencia, deposit\u00e1ndola ante'l templu de X\u00fapiter. D\u2019otra miente, esti episodiu vali\u00f3-y la desconfianza de los sos pares, qu'entamaron a tener llercia a la so ambici\u00f3n.\nPoco depu\u00e9s, C\u00e9sar foi asesin\u00e1u nun coceyu del sen\u00e1u, nos Idus de Marzu (15 de marzu) del 44 e.C., por un grupu de senadores qu'alegaben actuar en defensa de la Rep\u00fablica. Ente ellos alcontr\u00e1bense los sos antiguos protex\u00edos Marco Junio Bruto y Cayo Longino Casio. Tras recibir 23 pu\u00f1alaes, C\u00e9sar cay\u00f3 a los pies d'una estatua de Pompeyu y les sos \u00faltimes pallabres son descrites en varies versiones:\nSeg\u00fan Suetonio, en \"La Vida de los Doce C\u00e9sares\", C\u00e9sar, al ser zurd\u00edu, non pronunci\u00f3 frase dalguna.\nLa llenda cuenta que Calpurnia Pisonis, la muyer de C\u00e9sar, depu\u00e9s d'haber so\u00f1ao con un arremielgo terrible, alvirti\u00f3 a C\u00e9sar que tuviere cuidao, pero C\u00e9sar ignor\u00f3 la so alvertencia diciendo: S\u00f3lo debe tenese medrana\u2019l mieu. N\u2019otres versiones contase c\u00f3mo un vidente ciegu hab\u00edalu preven\u00edo escontra los idus de Marzu; lleg\u00e1u'l d\u00eda, C\u00e9sar record\u00f3lo nes escaleres del Sen\u00e1u qu'entov\u00eda sigu\u00eda vivu, a lo que'l ciegu arrespondi\u00f3 que los idus nun hab\u00eden finao entov\u00eda.\nDepu\u00e9s de la muerte de C\u00e9sar, espa\u00f1o una llucha pol poder ente'l so sobr\u00edn-nieto C\u00e9sar Augusto, a qui\u00e9n adopt\u00f3 nel so testamentu, y Marcu Antoniu, que finar\u00eda con la ca\u00edda de la Rep\u00fablica y el \u00f1acimientu del Imperiu romanu.\nC\u00e9sar como historiador y escritor.\nXuliu C\u00e9sar ten\u00eda una importante formaci\u00f3n en ret\u00f3rica y \u2018\u2019gramm\u00e1tica\u2019\u2019, pero eso nun lu llev\u00f3 a facer una obra con un llinguax complic\u00e1u y barrocu, sin\u00f3n que pretendi\u00f3 ser direutu y oxetivu. \nLa so historiograf\u00eda tien un marc\u00e1u car\u00e1cter pol\u00edticu y propagand\u00edsticu, cosa que reduz la oxetivid\u00e1 de la so obra. Conocemos varios t\u00edtulos entre les sos obres:\nPero les que llegaron hasta los nuestors d\u00edes son, fundamentalmente los \u2018\u2019Comentarii de Bello Gallico\u2019\u2019 y \u2018\u2019Belum Civile\u2019\u2019.\n\"Commentarii de Bello Gallico\".\nDe los ocho llibros que componen la obra, los siete primeros son de C\u00e9sar. Escribi\u00f3 un llibru por a\u00f1u, dende\u2019l 58 al 82 e.C. El rellatu empieza en primavera colos ex\u00e9rcitos abandonando los cuarteles d'iviernu y acaben n\u2019avientu.\nUna carauter\u00edstica de la so obra historiogr\u00e1fica ye la xustificaci\u00f3n de les sos actuaciones, davezu pa quitase la culpa y poder presentar los fechos como\u2019l result\u00e1u de vese oblig\u00e1u a actuar como actu\u00f3. Nun se pa muncho en personaxes concretos y tr\u00e1tase a s\u00ed mesmu en tercera persona.\n\"De bello civile\".\nLa obra qued\u00f3 incompleta o nun nos lleg\u00f3 dafecha. Abarca dende los fechos del 1 de xineru del a\u00f1u 49 e.C., cuando se prorroga\u2019l mandu de C\u00e9sar na Galia, hasta l'asediu d'Alexandr\u00eda."}
{"id": "14849", "revid": "43102", "url": "https://ast.wikipedia.org/wiki?curid=14849", "title": "Constituci\u00f3n espa\u00f1ola de 1978", "text": "Constituci\u00f3n Espa\u00f1ola de 1978, la norma principal del ordenamientu xur\u00eddicu espa\u00f1ol, resultancia d'un procesu hist\u00f3ricu nom\u00e1u \"Transici\u00f3n Espa\u00f1ola\" que camud\u00f3'l r\u00e9xime franquista de 1975 nuna Monarqu\u00eda parllamentaria.\nHistoria.\nComo parte la Transici\u00f3n Espa\u00f1ola hasta la democracia, la muerte'l dictador Xeneral Francisco Franco, el 20 de payares de 1975, supuso la proclamaci\u00f3n como rei de Xuan Carlos I, y poco dempu\u00e9s (en xunetu de 1976) la formaci\u00f3n d'un Gobiernu presid\u00edu por Adolfo Su\u00e1rez Gonz\u00e1lez, y nom\u00e1u seg\u00fan la llexislaci\u00f3n vixente. El Gobiernu unvi\u00f3, n' ochobre de 1976, a les Cortes un proyeutu de Llei pa la Reforma pol\u00edtica, que foi aprob\u00e1u poles Cortes, y, posteriormente, y seg\u00fan tolos requisitos exix\u00edos por les Lleis Fundamentales (se\u00f1aladamente la Llei de Socesi\u00f3n) somet\u00edu a referendu. \nEsta \"Llei pa la Reforma pol\u00edtica\" ven\u00eda suponer un notable camudamientu de les lleis fundamentales, ensin introducir ella mesma un sistema democr\u00e1ticu-constitucional pero faciendo posible la creaci\u00f3n d'\u00e9sti. \nLa Llei insertabase formalmente nel ordenamientu xur\u00eddicu vixente (la so disposici\u00f3n final defin\u00edala espresamente comu \u00abLlei fundamental\u00bb) pero separt\u00e1base dafechu nel so esp\u00edritu d'esi ordenamientu, y\u00e1 que: \nPosteriormente el Real Decretu Llei 20/1977, de 18 de marzu, regul\u00f3'l procedimientu pa la eleici\u00f3n de les Cortes, eleici\u00f3n que se llev\u00f3 a cabu'l 15 de xunu de 1977, nes primeres eleiciones llibres dende febreru de 1936.\nUna les xeres prioritaries de les Cortes foi la redaici\u00f3n d'una Constituci\u00f3n. La Llei de Reforma Pol\u00edtica ofrec\u00eda la posibilid\u00e1 de que la iniciativa de la reforma constitucional correspundiera al Gobiernu o al Congresu los Diputaos, elix\u00e9ndose esta cabera opci\u00f3n. \nLa Comisi\u00f3n d'Asuntos Constitucionales y Llibertaes P\u00fablices del Congresu los Diputaos nomin\u00f3 una Ponencia de siete diputaos, que igu\u00f3 un anteproyeutu de Constituci\u00f3n. \nEstes siete persones, conoc\u00edes comu los \"Padres de la Constituci\u00f3n\" fueron:\nL'anteproyeutu discuti\u00f3se na Comisi\u00f3n, y, dempu\u00e9s, discut\u00edu y aprob\u00e1u pol Congresu los Diputaos. A continuaci\u00f3n, procedi\u00f3se al esame del testu del Congresu pola Comisi\u00f3n Constitucional del Sen\u00e1u, y el Plenu del mesmu mu\u00e9rganu. \nLa discrepancia entre'l testu apro\u00e1u pol Congresu y l'aprob\u00e1u pol Sen\u00e1u ficieron necesaria la intervenci\u00f3n d'una Comisi\u00f3n Mixta Congresu-Sen\u00e1u, que igu\u00f3 un testu definitivu. Esti foi vot\u00e1u y aprob\u00e1u por les dos C\u00e1mares. Somet\u00edu a referendu, foi ratific\u00e1u'l d\u00eda 6 d'avientu de 1978, sancion\u00e1u'l d\u00eda 27 del mesmo mes pol Rei, y public\u00e1u nel BOE el 29 d'avientu (evitose'l d\u00eda 28 por coincidir col d\u00eda los Santos Inocentes). Dende ent\u00f3s, ca 6 d 'avientu ye fiesta nacional n' Espa\u00f1a, celebr\u00e1ndose'l D\u00eda de la Constituci\u00f3n.\nEstructura.\nLa Constituci\u00f3n ye la Norma Fundamental del Est\u00e1u, a la que t\u00e1n suxetos los poderes p\u00fablicos y los ciudadanos. Toa disposici\u00f3n u actu contrariu a la Constituci\u00f3n carez de validez y ser\u00e1 expuls\u00e1u al av\u00edu del ordenamientu xur\u00eddicu o sancion\u00e1u con arreglu les normes so xusticia constitucional y otres disposiciones constitucionales y llegales.\nSiguiendo la llinia de les constituciones modernes, la Constituci\u00f3n Espa\u00f1ola de 1978 estruct\u00farase en dos partes claramente diferenciaes en cuantu al so conten\u00edu: la parte dogm\u00e1tica y la parte org\u00e1nica.\nParte dogm\u00e1tica.\nNesta parte la norma xur\u00eddica faese una declaraci\u00f3n de principios que indiquen y atopen los valores imperantes na socied\u00e1 que na que se inserta. Na Constituci\u00f3n Espa\u00f1ola la parte dogm\u00e1tica t\u00e1 integrada poles siguientes partes:\nParte org\u00e1nica.\nDise\u00f1ase la estructura del Est\u00e1u regulando los mu\u00e9rganos b\u00e1sicos que exercen los poderes estatales. El sistema espa\u00f1ol conserva'l dise\u00f1u tripartitu de divisi\u00f3n de poderes de Montesquieu, entre Poder executivu, Poder llexislativu y Poder xudicial. Los apartados correspundientes na Constituci\u00f3n Espa\u00f1ola son los siguientes:\nLa Constituci\u00f3n finaliza coles Disposiciones Adicionales, Transitoria, derogatoria y final.\nReformes.\nLa Constituci\u00f3n espa\u00f1ola foi modificada una vegada (\"Art\u00edculu 13.2\", \"T\u00edtulu I\") pa extender a los ciudadanos de la Xuni\u00f3n Europea el drechu a votu (eleutores y elixibles como candidatos, sufraxiu pasivu) nes eleiciones llocales. Esta reforma constitucional entr\u00f3 en vigor el 28 d'agostu de 1992.\nDrechos fundamentales.\nRecoy\u00f3se una amplia declaraci\u00f3n de derechos individuales, ensin restriciones. Incluy\u00e9ronse derechos sociales (drechu al trabayu, a la vivienda, a la educaci\u00f3n, a la sanid\u00e1) y econ\u00f3micos."}
{"id": "14851", "revid": "116", "url": "https://ast.wikipedia.org/wiki?curid=14851", "title": "Cursus honorum", "text": "El Cursus honorum foi una instituci\u00f3n de la Rep\u00fablica Romana (magar que nominalmente sigui\u00f3 existiendo a lo llargo l'imperiu), que sirv\u00eda pa esguilar puestos na xerarqu\u00eda y funcionari\u00e1u romanu.\nConfigur\u00e1base en siete fases:\nEl noble romanu que quixere destacar, deb\u00eda entamar pel rangu m\u00e1s baxo y xubir tolos esca\u00f1os hasta llegar a c\u00f3nsul, y por \u00faltimo a censor y a \"princeps senatus\". Too esto camud\u00f3 muncho a lo llargo de los a\u00f1os (reforma importante llevada a cabu polos Gracos), nel imperiu pas\u00f3 a ser una carrera funcionarial, y\u00e1 que'l poder pol\u00edticu y militar taba nam\u00e1s en manes del emperador.\nNa d\u00f3mina imperial, el primer pasu foi sustituy\u00edu pol \"vigintiviri\" y amest\u00f3se la obligaci\u00f3n de pasar per un mando militar nuna lex\u00f3n como \"tribunus laticlavius\", demientres que la censura desapaec\u00eda.\nTami\u00e9n na d\u00f3mina imperial, cre\u00f3se un cursus honorum pa los caballeros o miembros del \"ordo equester\"."}
{"id": "14853", "revid": "605208", "url": "https://ast.wikipedia.org/wiki?curid=14853", "title": "Monarqu\u00eda parlamentaria", "text": ""}
{"id": "14854", "revid": "37624", "url": "https://ast.wikipedia.org/wiki?curid=14854", "title": "Llei pa la Reforma Pol\u00edtica", "text": "La Llei pa la Reforma Pol\u00edtica (formalmente, Llei 1/1977), aprobada'l 18 de payares de 1976 poles Cortes Xenerales y sometida a l'aprobaci\u00f3n en referendu el 15 d'avientu de 1976, con una participaci\u00f3n del 77 por cientu del censu y un 80 por cientu de votos a favor, y que ten\u00eda'l calter de Llei Fundamental. \nL'aprobaci\u00f3n desta Llei consid\u00e9rase un puntu fundamental na Transici\u00f3n Espa\u00f1ola, nel que les cortes franquistes certificaron la so propia defunci\u00f3n, y abri\u00f3se pasu a la celebraci\u00f3n, el 15 de xunu de 1977, de les primeres eleiciones llibres dende febreru de 1936."}
{"id": "14855", "revid": "43102", "url": "https://ast.wikipedia.org/wiki?curid=14855", "title": "Viktor Dyk", "text": "Viktor Dyk foi un poeta, escritor, pol\u00edticu y abog\u00e1u checu.\nDempu\u00e9s del Bachilleratu, estudi\u00f3 Lleis en Praga, ent\u00f3s perteneciente al Imperiu austro-h\u00fangaru. Dende 1907 hasta so muerte foi redautor del peri\u00f3dicu Lum\u00edr y particip\u00f3 tami\u00e9n en \"Samostatnost\". Durante la Primer Guerra Mundial foi arrest\u00e1u poles sos actividades escontra Austria-Hungr\u00eda.\nCola creaci\u00f3n de Checoslovaquia, en 1918, entr\u00f3 a formar parte de la redaici\u00f3n de \"N\u00e1rodn\u00ed listy\". Pol\u00edticamente, en 1911 entr\u00f3 nel \"St\u00e1topr\u00e1vn\u011b pokrokov\u00e1 strana\" y en 1918 particip\u00f3 na creaci\u00f3n del \"N\u00e1rodn\u00ed demokratick\u00e1 strana\", polo que foi elix\u00edu diput\u00e1u y senador nel Parllamentu checu."}
{"id": "14864", "revid": "43102", "url": "https://ast.wikipedia.org/wiki?curid=14864", "title": "Revoluci\u00f3n Asturiana", "text": "La Revoluci\u00f3n Asturiana (\"o\" Revoluci\u00f3n d'Ochobre) foi una insurrecci\u00f3n obrera armada qu'aconteci\u00f3 n'ochobre de 1934. La convocatoria estatal yera de fuelga, pero n'Asturies convi\u00e9rtese en Revoluci\u00f3n.\nLes fuercies obreres tomaron el control pol\u00edticu y la \"Comu\u00f1a Asturiana\", como se la nom\u00f3, resisti\u00f3 de la ma\u00f1ana del d\u00eda 5 d'ochobre qu'entam\u00f3 la revoluci\u00f3n hasta'l 18 d'ochobre cuando Belarmino Tom\u00e1s presidente del Tercer Comit\u00e9 Revolucionariu negocia col xeneral del exercitu de la Rep\u00fablica L\u00f3pez Ochoa como xeneral del Exercitu Revolucionariu.\nEsti llevantamientu obreru ye l'\u00faltimu que se da n'Europa hasta angua\u00f1o.\nL'Alianza Obrera Asturiana.\nLos primeros pasos pa la formaci\u00f3n de l'Alianza Obrera foi por parte de los dirixentes de la CNT presos na c\u00e1rcel d'El Coto en Xix\u00f3n tres el movimientu revolucionariu que la CNT trat\u00f3 de impulsar en tol Est\u00e1u nel mes d'avientu de 1933. Segundo Blanco, Jos\u00e9 Mar\u00eda Mart\u00ednez, Avelino Gonz\u00e1lez Mallada, Acracio Bartolom\u00e9, Horacio Arg\u00fcelles, Jos\u00e9 Dorado, Pelayo Cifuentes y Avelino Mart\u00ednez mandaron un escritu al Plenu Rexonal de la CNT proponiendo la formaci\u00f3n d'una alianza cola UXT.\nN'Asturies la CNT calten\u00eda una postura m\u00e1s proclive a la formaci\u00f3n d'aliances obreres que n'otres zones del Est\u00e1u. Aprobada la propuesta d'Alianza pol Plenu cenetista, el Comit\u00e9 Rexonal encarg\u00f3'l 9 de marzu de 1934 contautar cola UGT para propone-yos la formaci\u00f3n de l'Alianza Obrera n'Asturies. Esta comisi\u00f3n de contautu tuvo formada por Jos\u00e9 Mar\u00eda Mart\u00ednez, Avelino Gonz\u00e1lez Entrialgo y Segundo Blanco.\nEl d\u00eda 31, s\u00e1badu, a les siete de la tarde aconceyaron nun cuartu de \"Casa Manfredo\", Bonifacio Mart\u00edn, Graciano Antu\u00f1a]], Jos\u00e9 M\u00aa Mart\u00ednez, Horacio Arg\u00fcelles y Avelino G. Entrialgo. Cada representaci\u00f3n estamp\u00f3'l so respeutivu sellu al pie de la firma quedando llegaliz\u00e1u'l \"col esclusivu oxetu de promover y llevar a efeutu la revoluci\u00f3n social\". Firm\u00f3 pola U.G.T. Bonifacio Mart\u00edn, pola C.N.T Jos\u00e9 M\u00aa Mart\u00ednez, Horacio Arg\u00fcelles y Avelino Gonz\u00e1lez Entrialgo y pola FSA Graciano Antu\u00f1a.\nTres el pactu d'alianza otres organizaciones obreres solicitaron incorporase, como'l BOC, la Izquierda Comunista. Y\u00e1 n'ochobre entrar\u00e1 en l'Alianza'l PCE.\nDesendolcu de la revoluci\u00f3n.\nNa nueche del 4 d'ochobre la conse\u00f1a del llevantamientu y\u00e1 taba dada y na ma\u00f1ana del d\u00eda 5 espa\u00f1aba'l movimientu arm\u00e1u de grandes proporciones col ataque a los cuarteles de la Guardia Civil. La revoluci\u00f3n estendi\u00f3se a\u00edna pela Cuenca del Nal\u00f3n y la Cuenca del Caudal y la zona centro-oriental dende Siero hasta Nava no que ser\u00eda l'epicentru de la Revoluci\u00f3n.\nTres el control de les cuenques los revolucionarios organizaron delles columnes pa tomar Uvi\u00e9u que ficieron na so mayor\u00eda lo mesmo que Xix\u00f3n.\nHab\u00eda armes y dinamita , y la revoluci\u00f3n taba mui bien organizada. Procl\u00e1mase n'Uvi\u00e9u la \"Rep\u00fablica Socialista Asturiana\" y at\u00e1quense los cuarteles de la Guardia Civil.\nA los tres d\u00edes casi la totalid\u00e1 d'Asturies taba en manes de les fuercies revolucionarios, incluy\u00edes les f\u00e1briques d'armes de Trubia y La Vega. A los diez d\u00edes, unos 30.000 trabayadores formen l' \"Ex\u00e9rcitu Roxu\". \nEl gobiernu de la Segunda Rep\u00fablica espa\u00f1ola adopta una serie de medies en\u00e9rxiques. Ente'l pidimientu de Gil-Robles comunicando a Lerroux que nun se fia del xefe d'Est\u00e1u Mayor, xeneral Masquelet, los xenerales Goded y Franco (que ten\u00eda esperiencia na represi\u00f3n de la folga revolucionaria de 1917 n'Asturies) son los encargaos de dirixir la represi\u00f3n de la revoluci\u00f3n desde l'Est\u00e1u Mayor en Madrid. Estos recomienden que se traigan tropes de la Lex\u00f3n y de Regulares dende Marruecos. El gobiernu acepta la so propuesta y el radical Diego Hidalgo, ministru de la Guerra, xustifica formalmente l'emplegu d'estes fuerzas mercenaries, nel fechu de que-y preocupaba l'alternativa de que reclutes mozos peninsulares morrieren nel enfrentamiento, polo que la soluci\u00f3n adoptada parex-y aceptable.\nMientres la revoluci\u00f3n de 1934 la ciud\u00e1 d'Uvi\u00e9u qued\u00f3 asolada en bona parte, resulten incendiaos, entre otros edificios, el de la Universid\u00e1, biblioteca que guardaba fondos bibliogr\u00e1ficos d' extraordinariu valor que nun se pudieron recuperar, o el Teatru Campoamor. Tambi\u00e9n foi dinamitada La C\u00e1mara Santa en la Catedral.\nEl xeneral Eduardo L\u00f3pez Ochoa, comandando las fuerzas militares gubernamentales, foi sofitar les tropas sitiaes n'Uvi\u00e9u, y el coronel Juan Yag\u00fce colos sos llexionarios y con sfitu de l' aviaci\u00f3n.\nEn La Felguera, Llangr\u00e9u y nel barriu d'El Llano de Xix\u00f3n llegaron a dase breves experiencies de comunismu llibertariu:\nLos ex\u00e9rcitos.\nEx\u00e9rcitu republicanu.\nEl gobiernu moviliz\u00f3 fuercies pa sofocar la Revoluci\u00f3n Asturiana:\nUnos 17.000 militares am\u00e1s de la fuercia p\u00fablica que l'est\u00e1u calten\u00eda n'Asturies que va ente los 2.645 reconoc\u00edos oficialmente a los 3322 defendida por dalg\u00fan autor como Paco Ignacio Taibu II (1664 soldaos, 798 miembros de la Guardia Civil, 560 de la la Guardia d'Asaltu, 100 carabineros, 200 guardes municipales, axentes de polic\u00eda y guardies xurao d'empreses mineres). Seg\u00fan datos de Taibu II, les fuercies de la Guardia Civil desplegada n'Asturies yeren mayores que les qu'hab\u00eda en Madrid o Barcelona.\nEx\u00e9rcitu roxu.\nLes fuercies revolucionaries tuvieron formaes por unos 30.000 combatientes, cifra reconocida pol Ministeriu de Guerra espa\u00f1ol (Barco Teruel:1984), otros como David Ru\u00edz en \"Rebeli\u00f3n en Asturias\" o Manuel Vazquez Enciso y Germ\u00e1n Baschwitz falen d'unos 50.000 revolucionarios.\nEl meyor arma de los revolucionarios foi la dinamita. Los trabayadores del metal ficieron carros blindaos y dende l'entamu l'exercitu revolucionariu tuvo nel so poder la Fabrica d'Armes de Trubia. Tres l'Alianza Obrera entamaren a guardase armes con vistes a un posible movimientu revolucionariu, bien por robu bien por contrabandu, destacando el desembarcu d'El Turquesa nes costes de Pravia.\nLa rendici\u00f3n.\nBelarmino Tom\u00e1s como presidente del Tercer Comit\u00e9 Revolucionariu foi l'encarg\u00e1u de negociar col xeneral del exercitu republicanu Eduardo L\u00f3pez Ochoa les condiciones de la rendici\u00f3n, nestes negociaciones actu\u00f3 como xeneral del Exercitu Roxu. Ignacio Lavilla en \"Los hombres de Octubre\" reproduz el rellatu que'l mesmu Tom\u00e1s ficiere de lo que-y dixera a Ochoa:\nEn \"1934. La guerra civil empez\u00f3 en Asturias\" d'\u00c1ngel Palomino Belarmino apaez reflex\u00e1u como \"\"xeneral en xefe del Ex\u00e9rcitu Roxu d'Asturies\".\"\nNa negociaci\u00f3n Belarmino Tom\u00e1s punxo como condiciones, siguiendo les sos pallabres recoy\u00edes por Lavilla:\nTres negociar una rendici\u00f3n honrosa, que depu\u00e9s nun ser\u00e1 cumplida, foi desped\u00edu pol xeneral Lopez Ochoa con saludu militar nel patiu del edificiu pa plasmu de la prensa ell\u00ed aconceyao. \nEn llegando a Sama y depu\u00e9s d'aconceyase'l Comit\u00e9 Revolucionariu, dende'l balc\u00f3n de la Casa Conceyu de Sama (Llangr\u00e9u) empobin\u00f3 l'\u00faltimu discursu a los revolucionarios ell\u00ed aconceyaos informando de les condiciones alcordaes. Depu\u00e9s de momentos de discusi\u00f3n por parte de los revolucionarios partidarios de caltener la llucha y de los de la rendici\u00f3n, decidi\u00f3se aceptar. Les \u00faltimes pallabres de Belarmino Tom\u00e1s foron, como recueye Juan Jos\u00e9 Men\u00e9ndez Garc\u00eda:\nEnllaces esternos.\nAlianza Obrera:\nFechos"}
{"id": "14865", "revid": "35", "url": "https://ast.wikipedia.org/wiki?curid=14865", "title": "Carlo Giuliani", "text": "Carlo Giuliani yera un estudiante de 23 a\u00f1os, poeta y activista anarquista antiglobalizaci\u00f3n italianu, proveniente d'una familia burguesa (el so padre yera dirixente sindical). Foi asesin\u00e1u nes manifestaciones antiglobalizaci\u00f3n contra'l cumal del G8 en X\u00e9nova. \nGiuliani foi asesin\u00e1u por bala nuna confrontaci\u00f3n na que los \"carabinieros\" xiraben dende un \"jeep\" un gas lacrim\u00f3xeno a los manifestantes que-yos llanzaben piedres. \nCarlo Giulani garrara un estintor y prepar\u00e1base pa llanzalu al interior del \"jeep\". Recibi\u00f3 una descarga de tiros cuando cargaba contra'l veh\u00edculu. El \"jeep\" maniobraba p'allo\u00f1ase y la rueda trasera pas\u00f3 dos veces perriba del cuerpu del rapaz.\nTolos cargos contra l'axente de polic\u00eda qu'abri\u00f3 fueu (Mario Placanica, 24 a\u00f1os) fueron abandonaos, la comisi\u00f3n d'investigaci\u00f3n concluy\u00f3 que la bala fatal que firiera a Giuliani fuera desviada de la so trayeutoria por una piedra. \nEsta conclusi\u00f3n foi oxetu de munches cr\u00edtiques, asina como la decisi\u00f3n de nun acusar al xofer del \"jeep\" sobre la base de que Giuliani y\u00e1 taba muertu cuando'l \"jeep\" lu atropeya; y\u00e1 que los m\u00e9dicos que llegaron al llugar de los fechos pa ocupase d'\u00e9l manifestaron que'l so coraz\u00f3n tov\u00eda llat\u00eda. \nCarlo Giuliani recibiera la orden de posar el so estintor, pero nun obedeci\u00f3: foi cuando s'establez que Mario Placanica actuara en lex\u00edtima defensa; l'estintor podr\u00eda espa\u00f1ar nel interior del \"jeep\". \nDellos elementos permanecen oscuros, Mario Placanica declar\u00f3 qu'\u00e9l fuera utiliz\u00e1u pa \u00abtapar la responsabilid\u00e1 d'otros\u00bb, ensin esplicar m\u00e1s.\nMemoria.\nAnque un n\u00famberu incalculable de persones fueron fer\u00edos y contin\u00faen si\u00e9ndolo demientres les manifestaciones a lo llargo del mundu, Carlo Giuliani ye consider\u00e1u como un m\u00e1rtir polos movimientos de resistencia a la mundializaci\u00f3n.\nEl llugar onde foi fer\u00edu, la plaza \"Piazza Alimonda\", foi de manera non oficial renomada \"piazza Carlo Giulani\" polos manifestantes que llevantaron un memorial con fotos, escritos y flores. Un comit\u00e9 \"piazza Carlo Giuliani\" cre\u00f3se igualmente, pa informar sobre los fechos de xunetu de 2001, reafirmar el derechu a espresar idees y manifestase, y igualmente caltener iniciatives de solidarid\u00e1 internacional. \nDepu\u00e9s de la so muerte, Carlo Giuliani convirti\u00f3se nun s\u00edmbolu pa los activistas antiglobalizaci\u00f3n. Exemplu d'ello son la \"Caravana Llibertaria Carlo Giuliani\" o la y\u00e1 mencionada \"Piazza Carlo Giuliani\". La repercusi\u00f3n de la so muerte espardi\u00f3se fuera d'Italia; como exemplos, el grupu ingl\u00e9s anarco-punk Conflict escribi\u00f3 una canci\u00f3n na so memoria llamada Carlo Giuliani, el grupu madril\u00e1n Ska-P escribi\u00f3 la canci\u00f3n \"Solamente por pensar\" dedicada a Carlo (que depu\u00e9s ser\u00eda editada y grabada n'italianu) y el grupu aragon\u00e9s Azero dedic\u00f3-y la canci\u00f3n \"Sangre en la manifestaci\u00f3n\"."}
{"id": "14866", "revid": "37624", "url": "https://ast.wikipedia.org/wiki?curid=14866", "title": "Bandera de Sierra Lleona", "text": "La bandera nacional de Sierra Lleona ye una bandera tricolor formada por tr\u00e9s bandas horizontales d'igual anchor y de color verde, blanca y azul. Adoptada oficialmente'l 27 d'abril de 1961 pa sustituir el Pabell\u00f3n Azul brit\u00e1nicu complement\u00e1u (\"defaced\") col escudu d'armes de la colonia, tien s\u00edo la bandera de la Rep\u00fablica de Sierra Lleona dende qu'esta algam\u00f3 la so independencia.\nHistoria.\nLos brit\u00e1nicos aportaron a tierres de l'actual Sierra Lleona en 1787, cuando un garapiellu de fil\u00e1ntropos y abolicionistes mercaron 52 km\u00b2 de tierra cerca de la islla de Bunce pa instalar ell\u00ed esclavos lliberaos, dando orixe asina a l'actual ciud\u00e1 de Freetown. El territoriu convirti\u00f3se nuna colonia de la corona del Reinu Xun\u00edu en 1808. Demientres el periodu colonial Sierra Lleona us\u00f3 el Pabell\u00f3n Azul brit\u00e1nicu complement\u00e1u col escudu d'armes del territoriu. Esti consist\u00eda n\u00fan c\u00edrculu con una ilustraci\u00f3n na qu'apaec\u00eden un elefante, una palmera y dellos montes, am\u00e1s de les lletres iniciales del nome del territoriu, \"S.L.\". Sacante estes lletres el restu del escudu yera id\u00e9nticu al escudu d'armes de la Costa del Oru, Gambia y la colonia de Lagos. Sierra Lleona consigui\u00f3 tener un escudu d'armes propiu en 1914, y so bandera basada nel Pabell\u00f3n Azul camudose pa espeyar el cambiu.\nEn 1960 el College of Arms (instituci\u00f3n brit\u00e1nica d'estudios her\u00e1ldicos y vexilol\u00f3xicos) propunxo, y dempu\u00e9s aprob\u00f3, una nueva bandera y un nuevu escudu pal pa\u00eds, anticip\u00e1ndose a la independencia de la colonia al a\u00f1u siguiente. Dise\u00f1ose primeru l'escudu, y los sos colores predominantes (verde, blancu y azul) foron usaos tami\u00e9n despu\u00e9s pa crear la bandera. La primer vez que foi izada foi na medianueche del 27 d'abril de 1961, momentu de la independencia efectiva del territoriu. Dos a\u00f1os dempu\u00e9s el gobiernu aprob\u00f3 una llei que considera illegal l\"'insultu\" a la bandera del pa\u00eds y a les de los pa\u00edses \"amigos\".\nDise\u00f1u.\nLos colores de la bandera tienen un signific\u00e1u pol\u00edticu y cultural. El verde fai referencia a los recursos naturales del pa\u00eds -espec\u00edficamente a la so agricultura y les sos monta\u00f1es- y el blancu espeya'l des\u00e9u de xunid\u00e1 y xusticia. L'azul evoca el puertu natural de Freetown, la capital del pa\u00eds, y tami\u00e9n la esperanza de que'l pa\u00eds pueda contribuyir a la paz mundial.\nParticularidaes llegales.\nLa bandera de Sierra Lleona ye usada como bandera de conveniencia por barcos foriatos pola escasa regulaci\u00f3n que tien el pa\u00eds en cuestiones del derechu mar\u00edtimu. Esta circunstancia ye aprovechada por xente que quier dedicase a actividaes illegales, como la pesca fraudulenta, y tami\u00e9n por barcos de pa\u00edses que, por tar embaxu de sanciones de les Naciones Xun\u00edes, nun pueden comerciar si usen la bandera de so. La presi\u00f3n internacional llev\u00f3 al gobiernu d'esti pa\u00eds a restrinxir l'usu del so pabell\u00f3n como bandera de conveniencia. Asina, en 2010 dex\u00f3 de permitir rexistrar barcos pesqueros, n\u00fan intentu d'impedir la pesca illegal tanto nes sos ag\u00fces territoriales como n'ag\u00fces internacionales, y en 2012 retir\u00f3 diez barcos, que se pensaba que yeren de nacionalid\u00e1 iranina, del so rexistru. Esto f\u00edzose de resultes de tener interceptao n'El L\u00edbanu un barcu con bandera de Sierra Lleona que llevaba armes pa Siria."}
{"id": "14867", "revid": "37624", "url": "https://ast.wikipedia.org/wiki?curid=14867", "title": "Escudu de Sierra Lleona", "text": "L'escudu de Sierra Lleona (igual que la bandera), foi desendolc\u00e1u pol Colexu her\u00e1ldicu del Reinu Xun\u00edu y foi declar\u00e1u oficial en 1960. L'escudu describe un lle\u00f3n pasante d'oru, llingu\u00e1u u\u00f1\u00e1u y arm\u00e1u de gules nun campu de s\u00ednople surmont\u00e1u por un borde de plata en zigzag asiti\u00e1u nel xefe, que representa los montes de lle\u00f3n que dan nome al pa\u00eds. Nel xefe, tr\u00e9s antorches de plata que simbolicen la educaci\u00f3n y el progresu. Na bas hai tr\u00e9s ondes d'azur simbolizando la mar. Sostienen l'escudu dos lleones d'oru, asemeyaos a los de la si\u00f1a colonial. Los tr\u00e9s colores principales del escudu - s\u00ednople (verde), plata (blancu) y azur (azul)- son los que formen la bandera nacional. El verde representa l'agricultura y los recursos naturales, l'azul representa'l puertu de Freetown y el blancu representa la xunid\u00e1 y la xusticia. Na parte d'abaxo, nuna cinta blanca se pue lleer el lema nacional: \"\"Unity, Feedom, Justice\" (\"Xunid\u00e1, Llibert\u00e1, Xusticia\"\")."}
{"id": "14868", "revid": "37624", "url": "https://ast.wikipedia.org/wiki?curid=14868", "title": "Somalia", "text": "Somalia (somal\u00edn: \"Soomaaliya\"; \u00e1rabe: \u0627\u0644\u0635\u0648\u0645\u0627\u0644, \"\u0100s-S\u016bm\u0101l\"), oficialmente Rep\u00fablica Federal de Somalia (en somal\u00edn: \"Jamhuuriyadda Federaalka ee Soomaaliya\"; \u00e1rabe: \u062c\u0645\u0647\u0648\u0631\u064a\u0629 \u0627\u0644\u0635\u0648\u0645\u0627\u0644 \u0627\u0644\u0627\u062a\u062d\u0627\u062f\u064a\u0629, \"jumhuriat alsuwmal alaitihadia\"), ye un pa\u00eds asiti\u00e1u nel nom\u00e1u Cuernu d'\u00c1frica, al este del continente africanu. Al oeste y noroeste llenda con Etiop\u00eda y Xibuti, al sur con Kenia, al norte col Golfu d'Ad\u00e9n, y al este col Oc\u00e9anu \u00cdndicu. Tres una llarga guerra civil, el pa\u00eds dixebr\u00f3se en peque\u00f1os estaos independientes, ensin un poder que lo gobierne na so totalid\u00e1. Nel a\u00f1u 2004 distintos grupos llegaron a un alcuerdu pa conformar un gobiernu de transici\u00f3n, unificando'l pa\u00eds. Finalmente nel a\u00f1u 2012 aprob\u00f3se una nueva Constituci\u00f3n provisional que va rexir pa tol pa\u00eds unific\u00e1u. Ye consider\u00e1u un est\u00e1u fall\u00edu por diversos medios de comunicaci\u00f3n. La so ciud\u00e1 capital y m\u00e1s poblada ye Mogadixu.\nXeograf\u00eda.\nSomalia, el pa\u00eds m\u00e1s oriental d'\u00c1frica, ocupa un \u00e1rea de 637.657 km\u00b2 na punta d'una rex\u00f3n conocida davezu como'l Cuernu d'\u00c1frica -por cuenta de la so asemeyanza nel mapa con un cuernu de rinoceronte- de la que tami\u00e9n formen parte Etiop\u00eda y Xibuti.\nEl territoriu somal\u00edn ta compuestu principalmente de llanures, pandos y tierres elevaes. Nel norte, sicas\u00ed, los montes Karkaar Mountain alcu\u00e9ntrense a distancia variable del golfu d'Ad\u00e9n. El tiempu ye templ\u00e1u en tol a\u00f1u con branos inclementes, sacante nos territorios de mayor altit\u00fa del norte del pa\u00eds. A pesar d'alcontrase nel ecuador terrestre l'agua nel pa\u00eds ye rara, y la mayor parte de Somalia at\u00f3pase en terr\u00e9n grebiu, afechu tan solo para'l pastor\u00edu n\u00f3mada que prautica m\u00e1s de la met\u00e1 de la poblaci\u00f3n. Solo nunes \u00e1rees d'ag\u00fces moderaes, nel noroeste y suroeste, onde s'atopen los dos r\u00edos importantes del pa\u00eds, praut\u00edcase una agricultura de cierta importancia.\nLa xeolox\u00eda local suxure la presencia de pervalibles xacimientos minerales. La llarga mari\u00f1a de Somalia (3025 quil\u00f3metros) tuvo importancia hist\u00f3rica, por cuenta de que permit\u00eda el comerciu del Oriente Pr\u00f3ximu col \u00c1frica Oriental y angua\u00f1o como cam\u00edn oblig\u00e1u pa cruciar la canal de Suez."}
{"id": "14869", "revid": "43102", "url": "https://ast.wikipedia.org/wiki?curid=14869", "title": "Bandera de Somalia", "text": "La bandera de Somalia foi adoptada'l 12 d'ochobre de 1954. Consiste nun pa\u00f1u de color azul claru nel que figura, na so parte central, una estrella de cinco puntes de color blanco.\nLa bandera de Somalia foi dise\u00f1ada por Mohammed Awale Liban. Esta bandera tuvo prevista pa ser emplegada na Somalilandia Brit\u00e1nica pero al producise la xuni\u00f3n cola Somalilandia Italiana esta ense\u00f1a empleg\u00f3se nel nuevu est\u00e1u. Ye del mesmu color que la emplegada poles Naciones Xun\u00edes y\u00e1 que se decidi\u00f3 ufrir una reconocencia a la organizaci\u00f3n internacional pola a\u00edda emprestada nel so procesu d'independencia respeutu a Italia.\nLes cinco puntes de la estrella blanca simbolicen les cinco \u00e1rees habitaes por somalinos: Somalilandia Brit\u00e1nica, Somalilandia Italiana Somalilandia Francesa (Djibouti), Ogaden (n'Etiop\u00eda) y el Distritu de la Llende Septentrional de Kenia.\nOtres banderes de Somalia.\nCola cayida de la monarqu\u00eda en 1975 el gobiernu de Somalia aprovecho la desorganizaci\u00f3n esistente y la guerra d'Eritrea pa sofitar un movimientu pola independencia de la parte Oriental d'Etiop\u00eda (Ogaden) y la so posterior xuni\u00f3n a Somalia. El movimientu fracas\u00f3 gracies a l'aida militar sovi\u00e9tica y cubana a Etiop\u00eda. Dirix\u00f3 la llucha'l Frente de Lliberaci\u00f3n de Somalia Occidental organizaci\u00f3n que tien una bandera verde y bermeya en dos franxes verticales: el verde ye'l color de los musulmanes (que son mayoritarios ente los somalinos) y el bermeyu ye pol sangre derramao; la estrella simboliza al pueblo. Empleg\u00e1ronse variantes de la bandera n'horizontal. Estrechamente vencey\u00e1u a esta organizaci\u00f3n taba'l Frente de Lliberaci\u00f3n de Somalia-Abo, que constituy\u00eda \u00fan de los frentes militares, la so bandera destrem\u00e1base por un triangulu azul claru na parte del asta."}
{"id": "14871", "revid": "43102", "url": "https://ast.wikipedia.org/wiki?curid=14871", "title": "Escudu de Somalia", "text": "La versi\u00f3n d'angua\u00f1o del escudu d'armes de Somalia foi aprobada'l 10 d'ochobre de 1956. Nesti escudu figura, nun campu d'azur con filiera (borde estrechu) d'oru, una estrella de cinco puntes de plata. \nL'escudu ta suxetu por dos figures (tenantes o sofitos en terminolox\u00eda her\u00e1ldica) con forma de lleopardu nos sos colores naturales.\nNa parte inferior del escudu apaecen, cruzaes, dos fleches y dos fueyes de palmera xunta una cinta ensin lema."}
{"id": "14873", "revid": "43102", "url": "https://ast.wikipedia.org/wiki?curid=14873", "title": "Bandera de Sud\u00e1n", "text": "La bandera nacional de Sud\u00e1n foi adoutada'l 20 de mayu de 1970. Ye una bandera tricolor dividida en franxes horizontales del mesmu tama\u00f1u. La franxa d'arriba ye de color roxu), la central ye blanca y la d'abaxo prieta. Nel llau m\u00e1s aver\u00e1u al m\u00e1stil as\u00edtiase un tri\u00e1ngulu de color verde. Fasta'l g\u00fcelpe militar encabez\u00e1u por Gaafar Nimeiry qu'asoced\u00edo en 1969 la bandera de Sud\u00e1n foi de color azul, mariellu y verde. Pero angua\u00f1o viose nam\u00e1i como l'estandarte de la rex\u00f3n norte del pa\u00eds, pos na rex\u00f3n aut\u00f3noma de Sud\u00e1n del Sur esta bandera foi sustituyida por una bandera con un tri\u00e1ngulu azul y una estrella mariella, am\u00e1s de 2 franxes blanques, una franxa prieta, otra burdeu y otra de verde, toes horizontales."}
{"id": "14874", "revid": "37624", "url": "https://ast.wikipedia.org/wiki?curid=14874", "title": "Escudu de Sud\u00e1n", "text": "L'escudu d'armes de Sud\u00e1n d'angua\u00f1o foi adout\u00e1u en 1969. L'elementu central del escudu ye un p\u00e1xaru secretariu que lleva una cota de malles del tiempu de Muhammad ibn Abdalla (1844-1885) que gobern\u00f3 Sud\u00e1n y s'autoproclam\u00f3 Mahdi en 1881. Nel escudu hai dos cintes asitiaes na parte d'arriba y d'abaxo ya inferior del escudu. La cinta superior conti\u00e9n el lema nacional \"\"Al-masr lina\" (\"La victoria ye de nueso\"\") y la d'abaxo amuesa'l denomatu oficial del pais: \"Al-Jamhuriya as-Sudaniya\" (Rep\u00fablica del Sud\u00e1n)."}
{"id": "14875", "revid": "37624", "url": "https://ast.wikipedia.org/wiki?curid=14875", "title": "Whedefit Gesgeshi Woude Henate Ethiopia", "text": "Whedefit Gesgeshi Woude Henate Ethiopia (\"Marcha adelantre, querida Ma Etiop\u00eda\"), ye l'himnu nacional d'Etiop\u00eda. L'autor de la letra ye Dereje Melaku Mengesha, y la m\u00fasica ta compuesta por Solomon Lulu Mitiku. Foi adoutada en 1992. Ta escrita n'am\u00e1ricu, llingua oficial del pa\u00eds."}
{"id": "14876", "revid": "35", "url": "https://ast.wikipedia.org/wiki?curid=14876", "title": "Suazilandia", "text": "El Reinu de Suazilandia o simplemente Suazilandia (en suazi: Umbuso weSwatini o simplemente eSwatini; n'ingl\u00e9s desde 2018: Kingdom of Eswatini o simplemente Eswatini; anteriormente \"Kingdom of Swaziland\") ye un peque\u00f1u pa\u00eds ensin salida a la mar nel sur d'\u00c1frica (\u00fan de los m\u00e1s peque\u00f1os del continente), asiti\u00e1u nes oscilaciones orientales de los Montes Drakensberg, ente Sud\u00e1frica al oeste y Mozambique al este. Recibe'l so nome de la tribu swazi, una etnia bant\u00fa. Ye \u00fan de los pa\u00edses menos desarrollaos d'\u00c1frica: la tasa de paru ye del 50%, seis de cada diez habitantes son probes y al rodiu 1 de cada 5 persones ta afeutada de VIH/SIDA, polo que'l pa\u00eds tien una de les esperances de vida m\u00e1s baxes del mundu: 49 a\u00f1os.\nHistoria.\nAnque los restos d'ocupaciones humanes atopaes en Suazilandia tienen m\u00e1s de 100.000 a\u00f1os, la poblaci\u00f3n actual emigr\u00f3 nel sieglu XIX, tres les emigraciones de les poblaciones bant\u00fas y so la presi\u00f3n de los b\u00f3ers. Coles mesmes, colonizaron l'\u00e1rea los primeros blancos. Tres les Guerres B\u00f3er, Suazilandia convirti\u00f3se nuna colonia brit\u00e1nica. Llogr\u00f3 la independencia'l 6 de setiembre de 1968 y de magar Suazilandia sufri\u00f3 la llucha ente los activistes pola democracia y la monarqu\u00eda totalitaria.\nOrganizaci\u00f3n territorial.\nSuazilandia se divide en cuatro distritos, que se sodividen en 55 \"tinkhundla\", que a su vez se sodividen en unidaes inferiores nomaes \"imiphakatsi\". Los distritos son:"}
{"id": "14878", "revid": "37624", "url": "https://ast.wikipedia.org/wiki?curid=14878", "title": "Bandera de Suazilandia", "text": "La bandera nacional de Suazilandia foi adoptada'l 6 d'ochobre de 1968."}
{"id": "14879", "revid": "43102", "url": "https://ast.wikipedia.org/wiki?curid=14879", "title": "Mus\u00e9u Arqueol\u00f3xicu d'Asturies", "text": "El Mus\u00e9u Arqueol\u00f3xicu d'Asturies ye un mus\u00e9u inaugur\u00e1u en 1952 y dedic\u00e1u a los restos arqueol\u00f3xicos alcontraos n'Asturies y asiti\u00e1u na cai San Vicente d'Uvi\u00e9u, nel claustru del antiguu Monesteriu de San Vicente (Benedict\u00edn) (sieglu XVI). Ye de titularid\u00e1 del Ministeriu espa\u00f1ol de Cultura y la so xesti\u00f3n ye de la Conseyer\u00eda de Cultura del Princip\u00e1u d'Asturies. Tien entrada gratuita.\nAngua\u00f1o ta n'obres de reforma y ampliaci\u00f3n del Mus\u00e9u que terminar\u00e1n en marzu de 2007. Estes obres permitieron el descubrimientu d'un basti\u00f3n de la primitiva muralla d'Uvi\u00e9u del sieglu VIII de 1,6 m d'altura. Sobro los restos d'esta muralla descansen les arcaes del claustru del Monesteriu. Modific\u00f3se'l proyeutu inicial de les obres pa dexar espuestes estes partes de la muralla de la ciud\u00e1 como otra de les ayalgues del Mus\u00e9u. Esti descubrimientu sofita la hip\u00f3tesis del historiador Juan Ur\u00eda R\u00edu sobro'l traz\u00e1u d'esta muralla irgu\u00eda na d\u00f3mina d'Alfonsu II."}
{"id": "14880", "revid": "43102", "url": "https://ast.wikipedia.org/wiki?curid=14880", "title": "Mus\u00e9u del Pueblu d'Asturies", "text": "El Mus\u00e9u del Pueblu d'Asturies ye un recintu de 35.000 m\u00b2 asiti\u00e1u en Xix\u00f3n (Asturies) y dedic\u00e1u la cultura y arquiteutura tradicional asturianes. Enantes yera conoc\u00edu como \"Mus\u00e9u Etnogr\u00e1ficu del Pueblu d'Asturies\".\nTien como finalid\u00e1 caltener la memoria hist\u00f3rica del pueblu asturianu. Fund\u00f3se en 1968 y cuenta con dellos edificios y una peque\u00f1a llaguna, restu del paisaxe de llamorguera que dominaba la boca del r\u00edu Piles. Tiene unos amplios fondos d'etnograf\u00eda, instrumentos musicales populares, fotograf\u00eda, artes gr\u00e1fiques, documentos personales y comerciales. El mus\u00e9u trabaya na investigaci\u00f3n, conservaci\u00f3n y difusi\u00f3n de la etnograf\u00eda y la historia d'Asturies. Poseye una biblioteca especializada, asina como un archivu de la memoria oral y de la m\u00fasica tradicional asturiana.\nEl Mus\u00e9u ye de titularid\u00e1 y xesti\u00f3n del Conceyu de Xix\u00f3n.\nEdificios y equipamientos.\nPabell\u00f3n d'Asturies de la EXPO'92.\nYe l'edificiu que represent\u00f3 a Asturies na Esposici\u00f3n Universal de Sevilla de 1992. Tresllad\u00f3se al mus\u00e9u en 1994 y acueye la receici\u00f3n del mus\u00e9u, el sal\u00f3n d'actos y les sales d'esposiciones temporales. Angua\u00f1o amu\u00e9sense nelli la esposici\u00f3n \"Los asturianos na cocina. La vida dom\u00e9stica n'Asturias, 1800-1965\", que presenta al travi\u00e9s d'oxetos dom\u00e9sticos y im\u00e1xenes les carauter\u00edstiques y la evoluci\u00f3n de la socied\u00e1 asturiana nesi periodu.\nCasa de los Gonz\u00e1lez de la Vega.\nConstruyida en Ser\u00edn (Xix\u00f3n) en 1757 por don Antonio Gonz\u00e1lez de la Vega. Tresllad\u00f3se al mus\u00e9u en 1972. Constit\u00fai una bona muestra de casona rural asturiana con corredor, escudu y capiella asitiada nel portal d'entrada. Nella s'alcu\u00e9ntra'l Mus\u00e9u de la Gaita, nel que se presenta una coleici\u00f3n de gaites del norte d'\u00c1frica y Europa, especialmente de Francia, Reinu Xun\u00edu y Pen\u00ednsula Ib\u00e9rica (Asturies, Galicia, Mallorca, Arag\u00f3n y Tras-os-Montes). Tien una sala dedicada a la gaita asturiana y otra al restu d'instrumentos de la tradici\u00f3n musical n'Asturies, dende los m\u00e1s cenciellos (carraques, casta\u00f1ueles, panderos) hasta los reproductores mec\u00e1nicos popularizaos a fines del sieglu XIX (pianoles, gram\u00f3fonu...).\nCasa de los Vald\u00e9s.\nCasa fidalga urbana edificada nel sieglu XVII na Villa de Cand\u00e1s por una de les rames d'esti antiguu y poderosu fonduxe asturianu. Tresllad\u00f3se al mus\u00e9u en 1970 y reformada y ampliada nel 2000. Acueye la Fototeca d'Asturies, integrada por unes quinientes mil im\u00e1xenes, y esposiciones temporales dedicaes fundamentalmente a la fotograf\u00eda asturiana.\nPabellones de ferramientes agr\u00edcoles y medios de tresporte.\nNel \"Pabell\u00f3n 1\" esp\u00f3nense les ferramientes preindustriales pa trabayar la tierra (cambielles, sechorios, llabiegos, gradies...), y pa recoyer y esgranar los cereales, asina como dos carros del pa\u00eds.\nNel \"Pabell\u00f3n 2\" am\u00faesense les ferramientes industriales y carros que, a fines del sieglu XIX y entamos del XX, sustituyeron a munchos de los anteriores nel trabayu agr\u00edcola (araos de vertedera, semadores, salladoras, m\u00e1quina mayadora de cereales, esgranadores de ma\u00edz...).\nNel \"Pabell\u00f3n 3\" esp\u00f3nense diferentes modelos de medios de tresporte tradicionales: un ramu y una carriella, que son veh\u00edculos ensin ruedes utilizaos nos pueblos de monte; dellos modelos diferentes de carros del pa\u00eds, y una xarr\u00e9.\nCasa de campesinos.\nModelu de vivienda terrena mui com\u00fan ente los campesinos del centru d'Asturies. Los exemplos m\u00e1s antiguos daten del sieglu XVII. Ta formada por cocina, dos cuartos, una corte con tenada p'almacenar la yerba y un portal que da pasu a estos espacios. Tolos muebles, arriazos y ferramientes correspuenden a los d'una vivienda de la segunda met\u00e1 del sieglu XIX. Na cocina puen vese'l llar colos esca\u00f1os y el sardu de vares d'ablanu entemec\u00edes pa ensugar les casta\u00f1es; el fornu y la masera pal pan; el bogaderu para colar la ropa; el duernu pa salar la matanza; l'arca pa guardar la ropa; el ferraderu para colgar les ferraes de l'agua; el plateru y el vasar. N\u00fan de los cuartos hai un telar pa texer el filu de llana y llinu que se produc\u00eda na mesma casa. La visita recrea con fidelid\u00e1 l'ambiente d'una casa campesina antigua onde nun hab\u00eda lluz ll\u00e9trica, y el llume y el fumu del llar constituy\u00eden una parte perimportante de la vida dom\u00e9stica. Xunto a la casa hai una g\u00fcerta coles plantes melecinables m\u00e1s emplegaes na Asturies rural.\nPis\u00f3n o Mol\u00edn de rabilar.\nMol\u00edn de mano utiliz\u00e1u pa escamochar la grana de la escanda, cubierta d'una c\u00e1scara (poxa) que ye preciso quitar enantes de llevala al mol\u00edn fari\u00f1eru. La escanda yera un cereal mui estend\u00edu n'Asturies, col que s'ellaboraba un pan mui apreciao. Esti tipu de mol\u00edn de mano foi introduc\u00edu n'Asturies nel sieglu XVII. En dellos pueblos yera de propied\u00e1 comunal y n'\u00e1rees m\u00e1s afayadices pa l'agricultura yera frecuente nes cases de campesinos acomodaos. G\u00fcei queden mui pocos exemplares. El pis\u00f3n del mus\u00e9u procede de Llanuces (Quir\u00f3s) y foi tresllad\u00e1u en 2001.\nLlagar de sidra.\nEl modelu d'esti edificiu ta tom\u00e1u d'un llagar de Tueru (Villaviciosa), construy\u00edu en 1900. Nel so interior amu\u00e9sense dos de los tipos de prenses de sidra m\u00e1s frecuentes n'Asturies: el llagar de pesa procedente de Llue (Colunga) y el llagar de sobiga\u00f1u d'El Toral, Arg\u00fceru (Villaviciosa), asina como tolos utensilios y recipientes que s'emplegaben pa ellaborar, almacenar y consumir la sidra.\nHorros y paneres.\nNel mus\u00e9u hai tr\u00e9s horros y dos paneres de los sieglos XVIII y XIX procedentes de los conceyos de Xix\u00f3n y Carre\u00f1o. Estes construcciones yeren inseparables de la casa campesina y s'emplegaben pa guardar les colleches de granu, la matanza, y otros alimentos y archiperres (ropa de vistir y de cama, sielles de montar, etc.). La panera allugada frente a la casa data de 1856 y tien una llustrosa decoraci\u00f3n de motivos florales tallaos y pintaos con vives colores, como ye com\u00fan nuna estensa \u00e1rea del centru d'Asturies.\nCorru y teitos.\nConstrucciones emplegaes pa'abellugu de pastores y vaqueiros, feches con piedra, madera y escoba, y carauter\u00edstiques de los llugares de paci\u00f3n m\u00e1s altos del monte asturianu.\nBolera y tendayu.\nLa bolera s'edific\u00f3 en 1973 pa la modalid\u00e1 de cuatreada y nella se celebren concursos a\u00f1ales de bolos. El tendayu se llevant\u00f3 en 2007 pa la realizaci\u00f3n d'eventos y actividaes al aire llibre. Ta construy\u00edu siguiendo antiguos modelos de carpinter\u00eda d'armar y decorado con motivos tallaos tomados d'horros y paneres de los sieglos XVIII y XIX."}
{"id": "14882", "revid": "35", "url": "https://ast.wikipedia.org/wiki?curid=14882", "title": "Mus\u00e9u Evaristo Valle", "text": "El Mus\u00e9u Evaristo Valle ye un mus\u00e9u dedic\u00e1u a la figura del pintor Evaristo Valle (Xix\u00f3n,1873-1951) y que ta asiti\u00e1u na finca \"La Redonda\" con 16.000 metros cuadraos de xardinos.\nNel a\u00f1u 1981 constit\u00faise como Fundaci\u00f3n Cultural y gracies al puxu dau pola sobrina del pintor, Mar\u00eda Rodr\u00edguez del Valle, el Mus\u00e9u Evaristo Valle.\nEl mus\u00e9u cunta con una perimportante coleici\u00f3n de les obres del pintor y oxetos personales y documentos que son espuestos en dos edificios (\u00fan edific\u00e1u espresamente pal mus\u00e9u y otru un antiguu palaciu de finales del sieglu XIX) asitiaos dientro de los xardinos. \nNel mus\u00e9u pue vese tami\u00e9n una coleici\u00f3n de conches que pertenec\u00eda al padre del pintor.\nLa titularid\u00e1 y xesti\u00f3n ye de la \"Fundaci\u00f3n Mus\u00e9u evaristo Valle\" que tien firm\u00e1u un conveniu de collaboraci\u00f3n permanente cola Conseyer\u00eda de Cultura del Princip\u00e1u d'Asturies.\nDende'l 24 de xunetu de 2015 ye bien d'inter\u00e9s cultural."}
{"id": "14884", "revid": "28171", "url": "https://ast.wikipedia.org/wiki?curid=14884", "title": "Lleis Fundamentales", "text": "Con\u00f3cense como Lleis Fundamentales del Reinu al conxuntu d'ocho lleis qu'organizaben los poderes del Est\u00e1u demientres el r\u00e9xime del Xeneral Franco. M\u00e1s que d'una constituci\u00f3n, trat\u00e1base d'una carta dada, puesto que nun fueron ellaboraes nin aprobaes por representantes del pueblu, sin\u00f3n na volunt\u00e1 autoritaria d'un dictador que llegara al poder como consecuencia de la Guerra Civil Espa\u00f1ola del 1936-1939.\nLes Lleis Fundamentales fueron:\nEsta \u00faltima llei, aprobada pol Gobiernu d'Adolfo Su\u00e1rez, foi la ferramienta xur\u00eddica que permiti\u00f3 entamar la Transici\u00f3n espa\u00f1ola, ensin romper la cadarma del Est\u00e1u. La Llei pa la Reforma Pol\u00edtica foi sometida a referendu el 15 d'avientu de 1976 obteniendo la so aprobaci\u00f3n.\nLes Lleis fundamentales fueron abol\u00edes pola Constituci\u00f3n Espa\u00f1ola de 1978."}
{"id": "14885", "revid": "37624", "url": "https://ast.wikipedia.org/wiki?curid=14885", "title": "Etimolox\u00eda", "text": "La etimolox\u00eda ye una disciplina rellacion\u00e1 cola filolox\u00eda y la lling\u00fc\u00edstica hist\u00f3rica qu'estudia l'orixe de les pallabres dende la so forma y significau orixinariu, arriendes de los dables camudamientos sofr\u00edos a lo llargo del tiempu nesa pallabra.\nLa pallabra \"etimolox\u00eda\" vien del llat\u00edn \"etymologia\" y \u00e9sta del griegu \"\u00e9tymos\" (verdaderu) y logos (pallabra). \nD'esti mou quier dicir lliteralmente \"pallabra verdadera\""}
{"id": "14887", "revid": "28171", "url": "https://ast.wikipedia.org/wiki?curid=14887", "title": "Escudu de Suazilandia", "text": "Nel escudu d'armes de Suazilandia figuren, nun campu d'azur (azul), un escudu tradicional empleg\u00e1u nel pa\u00eds y dos llances, representaos nos sos colores naturales. Timbra l'escudu'l toc\u00e1u que simboliza l'autorid\u00e1 del monarca de Suazilandia. \nSostienen l'escudu dos figure (tenantes o soportes) con forma de lle\u00f3n y elefante africanu.\nLos dos tenantes o soportes representen l'autorid\u00e1 del Rei (el lle\u00f3n) y de la Indovuzaki o Reina Ma (l'elefante). L'escudu y les feches son los s\u00edmbolos de proteici\u00f3n del pa\u00eds frente a los sos enemigos y tami\u00e9n figuren na bandera nacional.\nNa parte inferior del escudu apaez escrito'l lema nacional: \u201c\"Siyinqaba\"\u201d que significa \"\"Somos la fortaleza\"\u201d."}
{"id": "14888", "revid": "37624", "url": "https://ast.wikipedia.org/wiki?curid=14888", "title": "Graciano Antu\u00f1a", "text": "Graciano Antu\u00f1a \u00c1lvarez foi un hist\u00f3ricu socialista asturianu.\nBiograf\u00eda.\nGraciano Antu\u00f1a naci\u00f3 en 1903 en L'Entregu daquella denom\u00e1u Cia\u00f1u-Santa Ana. De mui mozu ingres\u00f3 nel Sindicatu de los Obreros Mineros d'Asturies (SOMA).\nEn 1932 foi escoy\u00edu secretariu del SOMA y en xineru de 1934 presidente de la Federaci\u00f3n Socialista Asturiana(FSA). En representaci\u00f3n d'esta particip\u00f3 nos Conceyos que ficieron l'Alianza Obrera asturiana, compromisu firm\u00e1u por el, ente otros el 28 de marzu de 1934.\nGraciano Antu\u00f1a tuvo una destacada participaci\u00f3n na Revoluci\u00f3n de 1934 exili\u00e1ndose en Francia tres la derrota. Incluy\u00edu na candidatura del Frente Popular nes eleiciones de 1936, sali\u00f3 escoy\u00edu diput\u00e1u al congresu. Tornando a Asturies cola victoria del Frente Popular.\nTres el llevantamientu de la guarnici\u00f3n d'Uvi\u00e9u al mandu del Coronel Aranda'l 19 de xunetu de 1936 nun quixo, o nun pudo, salir de la ciud\u00e1. Na ma\u00f1ana del 20 de xunetu foi deten\u00edu y llev\u00e1u a la c\u00e1rcele modelu d'Uvi\u00e9u. El 23 de marzu de 1937 foi conduc\u00edu a \u1e36\u1e37uarca onde lu fusilaron el 13 de mayu de 1937 delantre les tapies del cementeriu de la villa."}
{"id": "14889", "revid": "116", "url": "https://ast.wikipedia.org/wiki?curid=14889", "title": "Togu", "text": "Togu (oficialmente Rep\u00fablica Togolesa, ) ye un pa\u00eds d'\u00c1frica, que llenda con Ghana al oeste, Ben\u00edn al este y Burkina Fasu al norte. Nel sur tien una peque\u00f1a costa nel golfu de Guinea, u s'asitia la so capital, Lom\u00e9."}
{"id": "14890", "revid": "37624", "url": "https://ast.wikipedia.org/wiki?curid=14890", "title": "Bandera de Togu", "text": "La bandera nacional de Togu foi adoptada'l 27 d'abril de 1960."}
{"id": "14892", "revid": "28171", "url": "https://ast.wikipedia.org/wiki?curid=14892", "title": "Escudu de Togu", "text": "L'escudu de Togu foi aprob\u00e1u'l 14 de marzu de 1962. Ta compuestu por un campu d'oru (mariellu o dor\u00e1u) carg\u00e1u coles lletres RT, representaes de gules (roxu) que son les iniciales del denomatu oficial del pa\u00eds (en franc\u00e9s): \u201c\"R\u00e9publique Togolaise\"\u201d (\u201c\"Rep\u00fablica Togolesa\"\u201d)\nL'escudu ta suxetu por dos figures de lle\u00f3n trazaes esquem\u00e1ticamente que porten un arcu y una flecha ca\u00fan. Na parte cimera del escudu apaecen representaes dos banderes nacionales, asitiaes al empar baxo una cinta na que ta escrito'l lema nacional del pa\u00eds en franc\u00e9s: \u201c\"Union, Paix, Solidarite\"\u201d (\u201c\"Xuni\u00f3n, Paz, Solidaried\u00e1\"\u201d). Con anteriorid\u00e1'l lema que figuraba nesti escudu foi \u201c\"Travail, Libert\u00e9, Patrie\"\u201d (\u201c\"Trabayu, Llibert\u00e1, Patria\"\u201d). \nLos lleones simbolicen el valor del pueblu togol\u00e9s. Les dos fleches y los dos arcos demanden a tolos ciudadanos a tomar parte activa na defensa de la llibert\u00e1 del pa\u00eds."}
{"id": "14893", "revid": "37624", "url": "https://ast.wikipedia.org/wiki?curid=14893", "title": "Tunicia", "text": "Tunicia () ye un pa\u00eds asiti\u00e1u al norte de la costa mediterr\u00e1nea africana. La so capital ye T\u00fanez. Llenda con Arxelia al oeste y Libia al sur y al este. Ye'l pa\u00eds m\u00e1s peque\u00f1u del Magreb, asiti\u00e1u ente les estribaciones orientales de la cordelera monta\u00f1osa del Atlas y el mar Mediterraniu. La superficie de T\u00fanez ye de 165.000 km\u00b2, con una poblaci\u00f3n estimada en 11,5 millones d'habitantes. Aproximao el 40% d'esti pa\u00eds ta compuestu pol desiertu d'El S\u00e1\u1e25ara, mientres que'l resto ye suelu f\u00e9rtil y afayadizu pa l'agricultura; arriendes d'ello tien 1.300 km de costa.\nNome.\nLa pallabra \"Tunicia\" deriva de Tunis, conocida polos griegos cl\u00e1sicos como \"Tynes\", la capital del actual pa\u00eds. El nome \"Tunis\" pue ser atribuy\u00edu a diversos anicios. Pue ser asoci\u00e1u cola deid\u00e1 fenicia \"Tanith (aka Tunit)\", o cola espresi\u00f3n berebere \"ens\" que significa \"cayer\". \nN'\u00e1rabe nativu, el mesmu nome ye us\u00e1u tanto pal pa\u00eds como pa la ciud\u00e1: \u062a\u0648\u0646\u0633 y s\u00f3lo pol contestu pue unu estremales.\nEl nome de \"Tunicia\" foi introduc\u00edu polos xe\u00f3grafos y historiadores franceses nos entamos del sieglu XIX como parte de los sos esfuercios pa dar nomes a los nuevos territorios y protectoraos ocupaos. La derivaci\u00f3n francesa \"Tunisie\" foi adoptada en delles lling\u00fces europees con m\u00ednimes variaciones, introduciendo un nome distintivu pa designar al pa\u00eds.\nHistoria.\nNel territoriu del T\u00fanez d'angua\u00f1o surdi\u00f3 la ciud\u00e1 de Cartago, fundada nel sieglu VIII e.C. por tirios, qu'espardi\u00f3 la so influyencia sobre Sicilia, Iberia y otres importantes zones del mar Mediterraneu, hasta ent\u00f3s controlaes por Grecia. Foi conquistada pol Imperiu romanu al ser derrotada nes Guerres P\u00faniques nel sieglu II e.C. Cartago foi desaniciada y la influyencia cultural asi\u00e1tica y africana nel T\u00fanez d'angua\u00f1o foi amenorgada pola influyencia romana."}
{"id": "14895", "revid": "37624", "url": "https://ast.wikipedia.org/wiki?curid=14895", "title": "Bandera de Tunicia", "text": "La bandera de Tunicia ye un pa\u00f1u de color bermeyu con un c\u00edrculu blancu en su parte central que conti\u00e9n una lluna creciente y una estrella bermeya de cinco puntes.\nLa bandera nacional de Tunicia nun careci\u00f3 grandes camudamientos dende que foi adoptada en 1831 pol \"bei\" (monarca) tunec\u00edn Hassine I. La lluna creciente y la estrella son s\u00edmbolos tradicionales del Islam ya indiquen que T\u00fanez form\u00f3 parte del Imperiu Otomanu. El color bermeyu tami\u00e9n foi adopt\u00e1u de los otomanos. La bandera nacional recuper\u00f3se cola independencia de Francia (20 de marzu de 1956), y\u00e1 que fuera abolida en 1881 al afitase'l dominiu colonial franc\u00e9s."}
{"id": "14896", "revid": "37624", "url": "https://ast.wikipedia.org/wiki?curid=14896", "title": "Escudu de Tunicia", "text": "L'escudu d'armes de Tunicia foi adopt\u00e1u'l 21 de xunu de 1956. Dende ent\u00f3s careci\u00f3 delles peque\u00f1es alteraciones, la m\u00e1s reciente realiz\u00f3se nel a\u00f1u 1963. \nYe un escudu part\u00edu nel que figuren: na primera partici\u00f3n, nun campo d'oru, una balanza de sable y na segunda, de gules, un lle\u00f3n rampante y arm\u00e1u de sable que porta una espada de plata. \nNuna franxa d'azur, asitiada nel xefe, una embarcaci\u00f3n sobre'l mar represent\u00e1u d'azur.\nEnte la franxa del xefe y les dos particiones del escudu apaez escrito nuna cinta'l lema nacional, n'\u00e1rabe: \u0646\u0638\u0627\u0645\u060c \u062d\u0631\u064a\u0629\u060c \u0639\u062f\u0627\u0644\u0629 \"\"ni\u1e93\u0101m, \u1e25urriyya, \u02bfad\u0101la\" (\"Llibert\u00e1, Orde, Xusticia\"\"). \nTimbra l'escudu un c\u00edrculu de plata perfil\u00e1u de gules que conti\u00e9n un creciente (lluna creciente) y una estrella de cinco puntes, dambes de gules. El creciente y la estrella de cinco puntes son dos s\u00edmbolos del Islam y tami\u00e9n figuren, dientro del c\u00edrculu de plata, na Bandera nacional.\nLos elementos del escudu simbolicen los t\u00e9rminos que componen el lema nacional:\nLa lluna creciente y la estrella son s\u00edmbolos tradicionales del islam. \nEsiste otra versi\u00f3n del escudu na que los campos (fondos) de toles particiones del escudu y de la cinta na qu'apaez escrito'l lema apaecen representaes \"d'oru\" (color mariellu en terminolox\u00eda her\u00e1ldica)."}
{"id": "14898", "revid": "43102", "url": "https://ast.wikipedia.org/wiki?curid=14898", "title": "Revoluci\u00f3n de 1934", "text": "La Revoluci\u00f3n de 1934 o fuelga xeneral revolucionaria n'Espa\u00f1a de 1934 \u2014tami\u00e9n conocida como Revoluci\u00f3n d'Ochobre de 1934\u2014 foi un movimientu huelgu\u00edstico revolucionariu que se produci\u00f3 ente los d\u00edes 5 y 19 d'ochobre de 1934 mientres el bieniu radical-cedista de la II Rep\u00fablica. Esti movimientu tuvo afal\u00e1u dende amplios sectores y por importantes dirixentes del PSOE y la UXT, como Largo Caballero o Indalecio Prieto y de forma desigual pola Confederaci\u00f3n Nacional del Trabayu (CNT), la Federaci\u00f3n Anarquista Ib\u00e9rica (FAI) y el Part\u00edu Comunista d'Espa\u00f1a (PCE).\nLos principales focos de la rebeli\u00f3n producir en Catalu\u00f1a y n'Asturies, rex\u00f3n na que tuvieron llugar los sucesos m\u00e1s graves. Tami\u00e9n tuvo importancia nes cuenques mineres de Castiella la Vieya y la Rex\u00f3n de Lli\u00f3n y ciudaes y villes de la provincia de Valladolid.\nAntecedentes.\nTres les eleiciones xenerales de 1933, los radicales formen un gobiernu monocolor minoritariu lider\u00e1u por Alejandro Lerroux, y sofit\u00e1u nes Cortes pola Confederaci\u00f3n Espa\u00f1ola de Dereches Aut\u00f3nomes (CEDA). Esti postreru part\u00edu, d'ideolox\u00eda clerical conservadora y llegalista, al ser el part\u00edu m\u00e1s vot\u00e1u, convirti\u00e9rase na principal minor\u00eda de la C\u00e1mara.\nN'ochobre de 1934, la CEDA ret\u00edra-y el so enfotu al gobiernu centrista de los radicales de Lerroux y esixe participaci\u00f3n. El presidente de la Rep\u00fablica Alcal\u00e1-Zamora, a pesar de les medranes que-y inspiraba la doctrina de Gil-Robles sobre'l \"accidentalismu\" de les formes de gobiernu, decide indicar a Lerroux que s'incluyan tres ministros de DEXAR nel Gabinete.\nSicas\u00ed, esti nomamientu nun ye acept\u00e1u polos part\u00edos d'esquierda, especialmente'l PSOE, qu'esperaben una convocatoria antemanada d'eleiciones xenerales.\nNes eleiciones anteriores, el PSOE, llogrando 1\u00a0627\u00a0472 votos, llogr\u00f3 58 esca\u00f1os; ente que los radicales, con 806.340 votos, llograben 104 esca\u00f1os. Asina, de los 8\u00a0535\u00a0200 votos emit\u00edos, 3\u00a0365\u00a0700 fueron para part\u00edos de derecha, 2\u00a0051\u00a0500 pa part\u00edos de centru y 3\u00a0118\u00a0000 pa los part\u00edos d'esquierda. Esta diferencia deber al camb\u00e9u de la llexislaci\u00f3n eleutoral, realizada en 1933 col sofitu de los part\u00edos ent\u00f3s mayoritarios, ente ellos, el mesmu PSOE.\nPreparaci\u00f3n del movimientu revolucionariu.\nLos socialistes dende la so espulsi\u00f3n del gobiernu en setiembre de 1933 y la consiguiente rotura colos republicanos, y especialmente tres el trunfu de les dereches nes eleiciones de payares de 1933, abandonaron la v\u00eda parllamentaria\u201d p'algamar el socialismu y optaron pela v\u00eda insurreccional. Pa munchos socialistes la llucha llegal, el reformismu y la Rep\u00fablica parllamentaria y\u00e1 nun sirv\u00eden, convirti\u00e9ndose la revoluci\u00f3n social nel so \u00fanicu oxetivu. Asina lo xustific\u00f3 en xineru de 1934 Francisco Largo Caballero, el l\u00edder socialista que protagoniz\u00f3 esti camb\u00e9u d'orientaci\u00f3n:\nPero por que la v\u00eda insurreccional fuera \"lex\u00edtima\", seg\u00fan los socialistes, ten\u00eda de mediar una \"provocaci\u00f3n reaccionaria\", qu'a\u00edna rellacionaron cola entrada de VENCER nel gobiernu. Con \u00e9ses \"los socialistes nun pretend\u00eden colos sos anuncios de revoluci\u00f3n defender la llegalid\u00e1 republicana contra un ataque de VENCER, sin\u00f3n responder a una supuesta provocaci\u00f3n con oxetu d'avanzar escontra'l socialismu. En parte por esi motivu y en parte porque nunca creyeron que'l presidente de la Rep\u00fablica y el mesmu Part\u00edu Radical dexaren l'accesu de VENCER al gobiernu, comprometi\u00e9ronse solemnemente, dende les Cortes y dende la prensa, a que nel casu de qu'\u00e9sti se produxera, desencadenar\u00eden una revoluci\u00f3n. Esa decisi\u00f3n viose reforzada pol activismu de les mocedaes socialistes y polos acontecimientos de febreru de 1934 n'Austria, cuando'l canciller socialcristiano [l'equivalente de VENCER espa\u00f1ola] Dollfuss entartall\u00f3 una rebeli\u00f3n socialista bombardeando los barrios obreros de Viena, acontecimientos interpretaos polos socialistes espa\u00f1oles como una alvertencia de lo que pod\u00eda espera-yos en casu de que la DEXE llegara al gobiernu\". Otros fechos que tami\u00e9n influyeron na radicalizaci\u00f3n socialista fueron la xubida d'Hitler al poder n'Alema\u00f1a en xineru de 1933, l'apaici\u00f3n de la violencia fascista de Falanxe Espa\u00f1ola (en xineru de 1934 produci\u00f3se un asaltu nel que dellos estudiantes fueron afrellaos a los locales en Madrid de la izquierdista Federaci\u00f3n Universitaria Escolar, FOI, por una milicia falanxista al mandu de Mat\u00edas Montero, que ser\u00eda asesin\u00e1u'l 9 de febreru; l'asesinatu de la socialista Juanita Rico en xunetu por pistoleros falanxistes), y l'agresivid\u00e1 verbal de Gil Robles con continues declaraciones contra la democracia y a favor del conceutu totalitariu del Est\u00e1u\u201d y les demostraciones fascistes de les mocedaes de VENCER (les Mocedaes d'Aici\u00f3n Popular, JAP). \nSiquier de primeres, la fuelga xeneral revolucionaria proyeutada polos socialistes tami\u00e9n yera una forma de \"defensa de la \u2018\"llexitimid\u00e1 republicana frente a la \u2018\"llegalid\u00e1 detentada pol Gabinete radical-cedista [cuando \u00e9sti form\u00e1rase], d'insurrecci\u00f3n defensiva destinada tantu a protexer a les mases trabayadores del fascismu como a correxir l'aldu de la Rep\u00fablica burguesa escontra la orientaci\u00f3n revolucionaria a la que nunca arrenunciara'l movimientu obreru espa\u00f1ol\". Sicas\u00ed, al abandonar la v\u00eda parllamentaria\u201d, \u201clos socialistes demostraron id\u00e9nticu refugo del sistema institucional representativu que practicaren los anarquistes nos a\u00f1os anteriores\u201d. \nEl primer pasu de la nueva estratexa socialista producir en xineru de 1934 cuando Francisco Largo Caballero, el dirixente socialista que defend\u00eda la v\u00eda insurreccional\u201d, y los sos partidarios desallugaron de la comisi\u00f3n executiva d'UXT a Juli\u00e1n Besteiro y a otros dirixentes socialistes contrarios a la estratexa revolucionaria\u201d. Asina Largo Caballero atrop\u00f3 nesi momentu los cargos de presidente del PSOE col de secretariu xeneral de la UXT, am\u00e1s de ser el l\u00edder m\u00e1s aclam\u00e1u poles Mocedaes Socialistes, lo que pa Largo Caballero ten\u00eda unes consecuencies clares: \nAntes del accesu de Largo Caballero a la presidencia d'UXT, hubiera un intentu fall\u00edu de que la direici\u00f3n moderada d'UXT, presidida por Juli\u00e1n Besteiro, aceptara l'abandonu de la \"v\u00eda parllamentaria\", pa lo que la direici\u00f3n del PSOE presentara un \"Proyeutu de bases\" con diez puntos redact\u00e1u por Indalecio Prieto en representaci\u00f3n de la executiva, al que Besteiro respondi\u00f3 con una \"Propuesta de bases\". Nel primer documentu predominaben les mid\u00edes revolucionaries (como la nacionalizaci\u00f3n de la tierra o la disoluci\u00f3n del ex\u00e9rcitu, como pasu previu a la so reorganizaci\u00f3n democr\u00e1tica) frente a les mid\u00edes reformistes (na alministraci\u00f3n, facienda ya industria, que nun ser\u00eda socializada, anque'l trabayadores tendr\u00eden ciertu grau de control sobre les empreses, xunto con \"mid\u00edes empuestes al so meyoramientu moral y material\"), ente que'l segundu documentu lo que defend\u00eda yera la continuid\u00e1 de les reformes del primer bieniu calteniendo'l r\u00e9xime constitucional republicanu. Am\u00e1s los \"largocaballeristas\", p'aplicar el so \"Proyeutu de bases\", presentaron a alderique cinco \"puntos concretos de l'aici\u00f3n a desenvolver\", nel primeru de los cualos espon\u00edase la volunt\u00e1 d'entamar \"un movimientu francamente revolucionariu con tola intensid\u00e1 posible y utilizando tolos medios de que pueda disponese\". Largo Caballero nos meses siguientes va ignorar pr\u00e1uticamente'l \"Proyeutu de bases\" y va centrase no qu'\u00e9l va llamar el \"programa sucinto\" del movimientu revolucionariu:\nNam\u00e1s producise la derrota de los moderaos \"besteiristas\" form\u00f3se una Comisi\u00f3n Mista presidida por Largo Caballero ya integrada por dos representantes del PSOE, dos de la UXT y dos de les Mocedaes Socialistes, que la so misi\u00f3n yera entamar la fuelga xeneral revolucionaria y el movimientu insurreccional arm\u00e1u. Darr\u00e9u la Comisi\u00f3n Mista convoc\u00f3 en Madrid a delegaciones de les provincies que recibieron instrucciones de formar \"comit\u00e9s revolucionarios\" a nivel llocal coordinaos poles \"Xuntes Provinciales\", y a les que se-yos dixo que \"el trunfu de la revoluci\u00f3n va folgar na estensi\u00f3n qu'algame y la violencia con que se produza\". Coles mesmes tendr\u00eden de constituyise, am\u00e1s de grupos de sabotaxe de los servicios como eletricid\u00e1, gas o tel\u00e9fonos, milicies integraes por \"los individuos m\u00e1s decid\u00edos\" y que recibir\u00eden instrucci\u00f3n militar de los \"xefes\" a los que tendr\u00eden d'obedecer.\nLa Comisi\u00f3n Mista encarg\u00f3 a Indalecio Prieto la preparaci\u00f3n militar del movimientu, col avituallamiento d'armes y la captaci\u00f3n de la oficialid\u00e1 nos cuarteles como principales comet\u00edos. \"La reconocida capacid\u00e1 de trabayu y, cuantim\u00e1s, la tupia rede de rellaciones personales que la so polifac\u00e9tica activid\u00e1 -periodista, diput\u00e1u, ministru- dex\u00e1ra-y urdir a Indalecio Prieto, depar\u00f3-y ciertu \u00e9situ inicial na captaci\u00f3n de recursos financieros y na adquisici\u00f3n d'armes\". Pero l'activid\u00e1 de Prieto sald\u00f3se finalmente con un atayante fracasu, pos nin consigui\u00f3 atraer a la oficialid\u00e1 del ex\u00e9rcitu a la insurrecci\u00f3n, nin consigui\u00f3 faer llegar a los \"comit\u00e9s revolucionarios\" les armes adquir\u00edes. Tr\u00e9s importantes dep\u00f3sitos d'armes -los almacenaos na Casa del Pueblu de Madrid, na Ciud\u00e1 Universitaria y en Cuatro Camino, tami\u00e9n na capital- fueron afayaos pola polic\u00eda y a mediaos de setiembre de 1934 la Guardia Civil torg\u00f3'l desembarcu n'Asturies del alixu d'armes que tresportaba'l buque \"Turquesa\".\nPer otru llau los socialistes sofitaron la creaci\u00f3n d'Aliances Obreres nes que s'integraron peque\u00f1es organizaciones proletaries, como Izquierda Comunista o'l Bloque Obreru y Llabrador, que yeren les primeres que propunxeren la idea de formar \u201caliances antifascistes\u201d, pero non la CNT, y nam\u00e1i bien a la fin l'amenorg\u00e1u Part\u00edu Comunista d'Espa\u00f1a, qu'hasta ent\u00f3s les combati\u00f3 con durez.\nLa ocasi\u00f3n pa la insurrecci\u00f3n plantegar a la vuelta de les vacaciones parllamentaries que remataben el 1 d'ochobre de 1934 cuando la DEXE fixo saber que retiraba'l so sofitu al gobiernu de centru derecha de Ricardo Samper y qu'esix\u00eda formar parte del gobiernu. Alcal\u00e1 Zamora encarg\u00f3'l resoluci\u00f3n de la crisis al l\u00edder del Part\u00edu Republicanu Radical Alejandro Lerroux qu'aport\u00f3 a la demanda \"cedista\" y form\u00f3 el nuevu gobiernu'l 4 d'ochobre cola inclusi\u00f3n de tres ministros de DEXAR. Esi mesmu d\u00eda la Comisi\u00f3n Mista socialista convoc\u00f3 la fuelga xeneral revolucionaria que s'empecipiar\u00eda a les 0 hores del d\u00eda 5 d'ochobre. La CNT, qu'apocay\u00e1 protagonizara la insurrecci\u00f3n anarquista d'avientu de 1933, abstener de sofitar la convocatoria, salvu n'Asturies.\nDesenvolvimientu de la fuelga insurreccional.\nLa Revoluci\u00f3n d'Ochobre en Madrid, Andaluc\u00eda, Estremadura, La Mancha y Arag\u00f3n.\nEn Madrid, la UXT declar\u00f3 la fuelga xeneral na medianueche del 4 al 5 d'ochobre, que s'enllargar\u00eda mientres los ocho d\u00edes siguientes con un altu \u00edndiz de participaci\u00f3n, a pesar de que la CNT nun la sofit\u00f3. Sicas\u00ed, l'aici\u00f3n insurreccional fracas\u00f3, y les cobardes tentatives d'asaltu de la Presidencia del Gobiernu y de los otros centros de poder, dempu\u00e9s de dos hores de disparos, fueron apoderaes con relativa facilid\u00e1 pol Gobiernu de la Rep\u00fablica, qu'encarcel\u00f3 a los sulevaos. El d\u00eda 12 de octubre Madrid repunxo la normalid\u00e1. La raz\u00f3n del fracasu de la insurrecci\u00f3n en Madrid, am\u00e1s de la falta de preparaci\u00f3n \"militar\" de la mesma (seique confiando ingenuamente que los militares de la guarnici\u00f3n de Madrid sumar a la rebeli\u00f3n), foi la falta d'una direici\u00f3n que tresformara la fuelga xeneral nuna insurrecci\u00f3n, a pesar de que'l Comit\u00e9 Nacional Revolucionariu socialista ten\u00eda la so sede en Madrid. \"La capital apaeci\u00f3 como'l llugar nel que los g\u00fcelguistes fueron abandonaos a la so suerte ensin que, a lo postrero, esistiera un ex\u00e9rcitu insurreccional al que dirixir. Hubo, pos, obreros g\u00fcelguistes y grupos de mozos bien activos, pero non movimientu insurreccional. Como se\u00f1al\u00f3 Santos Juli\u00e1, \u00ablos insurrectos nun supieron qu\u00e9 faer coles sos pistoles y la so ametralladores y los g\u00fcelguistes nun supieron qu\u00e9 faer cola so fuelga..., mientres los dirixentes volv\u00eden a casa a esperar pacientemente la llegada de la polic\u00eda\u00bb\".\nNa \"Espa\u00f1a llatifundista\", (Andaluc\u00eda, Estremadura y La Mancha), los xornaleros, escosaos pola violenta represi\u00f3n gubernamental por cuenta de la fuelga xeneral de xunu, dif\u00edcilmente pudieron secundar la nueva fuelga. Asina que estos tr\u00e9s rexones fueron les grandes \"ausentes\" de la revoluci\u00f3n d'ochobre, anque en delles poques llocalidaes s\u00ed se produci\u00f3 dalg\u00fan conato insurreccional. Foi'l casu del pueblu albacete\u00f1o de Villarrobledo (onde una columna de llabradores apoderar del casino onde aguantaron hasta que conocieron el fracasu de Madrid, polo que'l so l\u00edder, el secretariu del xur\u00e1u mistu, suicid\u00f3se mientres los sos compa\u00f1eros entonaben \"La Internacional\"), o d'Alxecires y Prado, na provincia de C\u00e1diz, La Carolina na provincia de Xa\u00e9n, y Teba, na provincia de M\u00e1laga. En toos ellos hubo enfrentamientos cola Guardia Civil, asaltos a los conceyos, quemes de los xulgaos ya ilesies.\nEn Arag\u00f3n, la raz\u00f3n fundamental del fracasu foi la mesma que la d'Estremadura, Andaluc\u00eda y La Mancha: la represi\u00f3n gubernamental de la fuelga llabradora de xunu. Tampoco ell\u00ed la CNT sumar al movimientu escosada tres la \u00faltima fuelga xeneral que convocara en solitariu n'abril-mayu de 1934 y qu'hab\u00eda durando trenta y seis d\u00edes, am\u00e1s de porque seg\u00fan la Federaci\u00f3n Llocal de Sindicatos, que cuntaba con unos venti mil afiliaos, el proyeutu socialista antepon\u00eda la conquista del poder a llucha contra'l capitalismu y el fascismu. La convocatoria nam\u00e1i foi secundada por dellos sectores obreros socialistes de Zaragoza, onde la CNT yera hexem\u00f3nica, y na cuenca minera de Teruel. Sicas\u00ed, hubo dellos biltos insurreccionales en Mall\u00e9n y Tarazona, llocalidaes nes que'l Conceyu foi ocup\u00e1u y la bandera colorada foi izada nos sos balcones y los cuartelillos de la Guardia Civil fueron asediados, y na contorna de Cinco Villes, onde al gobiernu cost\u00f3lu cuatro d\u00edes acabar cola rebeli\u00f3n.\nLa Revoluci\u00f3n d'Ochobre en Navarra, La Rioxa, Valencia, Baleares, Cantabria y Castiella y Lli\u00f3n.\nTami\u00e9n foi determinante la represi\u00f3n de la fuelga de xunu nel fracasu de la insurrecci\u00f3n en La Rioxa, onde nam\u00e1i hubo un enfrentamientu violentu cola Guardia Civil en Casalarreina y ciertu baturiciu en Logro\u00f1o, y en Navarra, onde la protesta manifestar so formes arcaizantes, como la destrucci\u00f3n de maquinaria agr\u00edcola o la quema de tenaes, por cuenta de qu'en esta rex\u00f3n fueren siete mil los llabradores deten\u00edos o deportaos. Nes ciudaes de Pamplona, Tafalla, Alsasua(onde se produci\u00f3 la \u00fanica v\u00edctima mortal de la provincia: el d\u00eda 8 nun choque cola Guardia civil un g\u00fcelguista result\u00f3 muertu) y Tudela hubo un ciertu siguimientu de la fuelga, acompa\u00f1\u00e1u del sabotaxe a les v\u00edes ferriales y tend\u00edos ll\u00e9tricu y telef\u00f3nicu.\nNa Comunid\u00e1 Valenciana, onde en 1934 UXT hab\u00eda desbancado a la CNT como primer fuercia sindical, declar\u00f3se la fuelga xeneral nos nucleos urbanos m\u00e1s importantes, produci\u00e9ndose enfrentamientos armaos coles fuercies d'orde p\u00fablicu sobremanera nel sur (Alicante, Elda, Novelda, Elx, Villena y otres llocalidaes). Na ciud\u00e1 de Valencia tuvieron especial protagonismu los obreros portuarios y na cercana llocalid\u00e1 d'Alcudia de Carlet llegar a proclamar el comunismu llibertariu. \nEn Baleares, por efeutu induc\u00edu de la sulevaci\u00f3n en Barcelona, hubo dos huelga insurreccionales, en Lluchmayor y Manacor, onde, seg\u00fan un cronista contemporaneu de los sucesos, \"par\u00f3se'l 6 y el 7 d'ochobre, pero en vista de qu'en Palma el movimientu nun prend\u00eda y de la influencia decisiva que, per otra parte, produci\u00f3 la capitulaci\u00f3n de Catalu\u00f1a, diose'l domingu pela nueche la conse\u00f1a de volver al trabayu\".\nEn Cantabria, la fuelga insurreccional desenvolver del d\u00eda 5 al 16. Anque hubo enfrentamientos cola Guardia Civil y los carabineros nel puertu de Santander y na factor\u00eda de Nuevu Monte, l'epicentru foi la zona industrial de Torrelavega y la cuenca del Besaya. Hubo agafaos combates en Torrelavega, Corrolades de Buelna y, especialmente, en Reinosa, ciud\u00e1 onde'l Gobiernu empleg\u00f3 l'ex\u00e9rcitu con fuercies unviaes dende Burgos. La normalid\u00e1 nun volvi\u00f3 a Torrelavega hasta'l d\u00eda 18 y el balance final foi d'once muertos na rex\u00f3n.\nTami\u00e9n hubo enfrentamientos armaos en zones mineres del norte de Castiella y Lli\u00f3n tantu nes de Palencia como nes de Lli\u00f3n. En Barruelo de Santull\u00e1n, onde los mineros ocuparon el cuartel de la Guardia Civil, foi precisu utilizar l'artiller\u00eda pa encalorar la rebeli\u00f3n. En Guardo, n'amburando'l cuartel de la Guardia Civil y ocupar el Conceyu onde fueron encarcelaos los guardias civiles y los directivos de les compa\u00f1\u00edes mineres, llegar a entamar una econom\u00eda socialista na que'l comit\u00e9 revolucionariu presid\u00edu pol alcalde suprimi\u00f3'l dineru y emiti\u00f3 vales nel so llugar. El gobiernu tuvo que recurrir de nuevu a l'artiller\u00eda, y tami\u00e9n a l'aviaci\u00f3n, p'acabar cola insurrecci\u00f3n. El pueblu foi ocup\u00e1u pol batall\u00f3n ciclista de Palencia.\nLa insurrecci\u00f3n na zona minera de Lli\u00f3n tuvo venceyada a la Revoluci\u00f3n d'Asturies, onde'l plan yera, una vegada apoderaos los cuarteles de la Guardia Civil y los Conceyos, cercar la capital y ocupala. Pero'l proyeutu fracas\u00f3 porque los insurrectos asturianos nun pudieron unviar refuerzos y pola decidida actuaci\u00f3n del gobernador civil de Lli\u00f3n. Asina que la revoluci\u00f3n intensificar a nivel llocal, onde en poblaciones como Vi\u1e37\u1e37ablinu, Bembibre o Sabero proclam\u00f3se la \"rep\u00fablica socialista\" y enllant\u00f3se una embrionaria econom\u00eda de guerra supeditada a les necesidaes del \"ex\u00e9rcitu revolucionariu\" que s'entam\u00f3.\nFora de les zones mineres de Palencia y Lli\u00f3n, en Castiella y Lli\u00f3n, nam\u00e1i se rexistraron dellos enfrentamientos cola Guardia Civil en Medina del Campo, Medina de Rioseco y Tudela de Duero.\nLa Revoluci\u00f3n d'Ochobre nel Pa\u00eds Vascu.\nDempu\u00e9s d'Asturies y de Catalu\u00f1a, el llugar onde los acontecimientos d'ochobre de 1934 tuvieron mayor graved\u00e1 foi nel Pa\u00eds Vascu. Ell\u00ed, mientres la selmana que dur\u00f3 la fuelga insurreccional (del 5 al 12 d'ochobre), hubo cuarenta v\u00edctimes mortales (la mayor\u00eda d'elles insurrectos), ente elles, un personaxe de la relevancia de Marcelino Oreja El\u00f3segui, diput\u00e1u per Vizcaya en 1931 y 1933 y destac\u00e1u militante tradicionalista, que'l so asesinatu acaec\u00edu en Mondrag\u00f3n conmocion\u00f3 a tol Pa\u00eds Vascu. \nEl valor que concedieron los socialistes al Pa\u00eds Vascu pal trunfu de la revoluci\u00f3n en toa Espa\u00f1a esplicar pola importancia estrat\u00e9xica de la zona minera ya industrial de Bilbao y d'\u00c9ibar, el principal centru de fabricaci\u00f3n d'armes del pa\u00eds (con unos trenta f\u00e1briques, dos d'elles cooperatives socialistes), am\u00e1s del pesu de Vizcaya al ser unu de los bastiones hist\u00f3ricos del socialismu espa\u00f1ol y base pol\u00edtica d'Indalecio Prieto, unu de los l\u00edderes del movimientu insurreccional. Sicas\u00ed, los socialistes nun pudieron cuntar col PNV, el primer part\u00edu vascu tres les eleiciones de payares de 1933, nin col so sindicatu Solidarid\u00e1 d'Obreros Vascos (SOV) porque se trataba de dos organizaciones cat\u00f3liques contraries a la idea del socialismu. D'ende que, nam\u00e1s empecipiase la insurrecci\u00f3n, la direici\u00f3n de la PNV orden\u00f3 a los sos afiliaos que se \u201c\"abstuvieren de participar en movimientu de nenguna clase y emprestaren atenci\u00f3n a les \u00f3rdenes que, en casu precisu, ser\u00eden daes poles autoridaes\"\u201d.\nMagar en \u00c1lava la fuelga xeneral revolucionaria\u201d convocada polos socialistes tuvo un escasu siguimientu, en Vizcaya y en Guip\u00fazcoa s\u00ed que se produci\u00f3 una fuelga insurreccional que dur\u00f3 ente los d\u00edes 5 y 12 d'ochobre, y en dellos puntos, como la zona minera de Vizcaya, el conflictu enllargar hasta'l llunes 15 d'ochobre.\nLa intervenci\u00f3n de la Guardia Civil, de la Guardia d'Asaltu y del Ex\u00e9rcitu encalor\u00f3 la revoluci\u00f3n con un saldu de siquier cuarenta muertos, ente ellos, dellos dirixentes locales carlistes d'Eibar y Mondrag\u00f3n y el diput\u00e1u tradicionalista Marcelino Oreja El\u00f3segui, muertos polos izquierdistes, y dellos g\u00fcelguistes, muertos nos enfrentamientos armaos.\nProclamaci\u00f3n del Est\u00e1u Feder\u00e1u Catal\u00e1n.\nEn Barcelona, el Gobiernu de la Xeneralid\u00e1 de Catalu\u00f1a presid\u00edu por Llu\u00eds Companys, d'Esquerra Republicana de Catalunya (ERC), proclama'l \"Est\u00e1u Catal\u00e1n\" dientro d'una \"Rep\u00fablica Federal Espa\u00f1ola\", na nueche del 6 al 7 d'ochobre. \nEsti fechu provoc\u00f3 la proclamaci\u00f3n a otru d\u00eda del est\u00e1u de guerra, public\u00e1u nel diariu oficial del ministeriu de la guerra y l'intervenci\u00f3n del ex\u00e9rcitu, mand\u00e1u pol xeneral Domingo Batet, qu'apoder\u00f3 r\u00e1pido la situaci\u00f3n dempu\u00e9s de delles lluches \u2014nes que morrieron unos cuarenta persones\u2014, de la detenci\u00f3n de Companys y de la fuxida de Denc\u00e1s, quien col\u00f3 a Francia. L'autonom\u00eda catalana foi suspendida pol Gobiernu que tami\u00e9n design\u00f3 un \"Consell de la Generalitat\" col que sustituy\u00f3 la Xeneralid\u00e1 de Catalu\u00f1a y nel que participaron distintos dirixentes de la Lliga Rexonalista y el Part\u00edu Republicanu Radical. Tami\u00e9n se detuvo a Aza\u00f1a, quien s'atopaba de casualid\u00e1 en Barcelona p'asistir a los funerales del que fuera ministru del so gabinete Jaume Carner.\nRevoluci\u00f3n d'Asturies.\nN'Asturies la CNT calten\u00eda una postura m\u00e1s gustante a la formaci\u00f3n d'aliances obreres que n'otres zones d'Espa\u00f1a. D'esta manera esta organizaci\u00f3n y l'UXT roblaren en marzu un col que tuvo d'alcuerdu la FSA, federaci\u00f3n del PSOE n'Asturies, cuayando l'alianza obrera afigurada na UHP surdida'l mes anterior. A La UHP dir\u00eden xuni\u00e9ndose-y otres organizaciones obreres como'l BOC, la Izquierda Comunista y finalmente el PCE.\nLos mineros dispon\u00eden d'armes y dinamita y la revoluci\u00f3n taba perbi\u00e9n entamada. Proclamar en Xix\u00f3n la \"Rep\u00fablica Socialista Asturiana\" y at\u00e1case a los puestos de la Guardia Civil, les ilesies, los conceyos, etc., tando a los tr\u00e9s d\u00edes casi toa Asturies en manes de los mineros, incluy\u00edes les f\u00e1briques d'armes de Trubia y La Vega. A los diez d\u00edes, unos 30.000 trabayadores formen el \"Ex\u00e9rcitu Color\u00e1u Asturianu\". Hubo actos de pillaje y violencia non achacables a la organizaci\u00f3n revolucionaria. Pero la represi\u00f3n foi bien dura onde los revolucionarios atoparon resistencia. Dende'l gobiernu consideren que la revuelta ye una guerra civil en toa regla, ent\u00e1 desconociendo que los mineros empiecen a considerar en Mieres la posibilid\u00e1 d'una marcha sobre Madrid.\nEl gobiernu adopta una serie de mid\u00edes en\u00e9rxiques. Ante'l pidimientu de Gil-Robles comunicando a Lerroux que nun se f\u00eda del xefe d'Est\u00e1u Mayor, xeneral Masquelet, los xenerales Goded y Franco (que ten\u00eda esperiencia al participar na represi\u00f3n de la fuelga xeneral de 1917 n'Asturies) son llamaos por que dirixan la represi\u00f3n de la rebeli\u00f3n dende l'Est\u00e1u Mayor en Madrid. Estos encamienten que se traigan tropes de la Lex\u00f3n y de Regulares dende Marruecos. El gobiernu acepta la so propuesta y el radical Diego Hidalgo, ministru de la Guerra, xustifica formalmente l'emplegu d'estes fuercies mercenaries, nel fechu de que-y esmolec\u00eda l'alternativa de que nuevos reclutes peninsulares morrieren nel enfrentamientu, polo que la soluci\u00f3n adoptada paez-y bien aceptable.\nMientres la revoluci\u00f3n de 1934 la ciud\u00e1 d'Uvi\u00e9u qued\u00f3 afarada en bona parte, resulten amburaos, ente otros edificios, el de la Universid\u00e1, que la so biblioteca guardaba fondos bibliogr\u00e1ficos d'estraordinariu valor que nun se pudieron recuperar, o'l teatru Campoamor. Tami\u00e9n foi dinamitada La C\u00e1mara Santa na Catedral, onde sumieron importantes reliquies llevaes a Uvi\u00e9u, cuando yera corte, dende'l sur d'Espa\u00f1a.\nEl xeneral Eduardo L\u00f3pez Ochoa, comandando les fuercies militares gubernamentales, dirixir a sofitar a les tropes sitiaes n'Uvi\u00e9u, y el coronel Juan Yag\u00fce colos sos lexonarios y con sofitu de l'aviaci\u00f3n. La represi\u00f3n posterior foi bien dura.\nEn La Felguera, llugar de Llangr\u00e9u, y nel barriu d'El Llanu de Xix\u00f3n llegar a dar curties esperiencies de comunismu llibertariu:\nNa cuenca minera palentina tami\u00e9n se producieron graves sucesos. El 5 d'ochobre los mineros de Barruelo de Santull\u00e1n llevantar n'armes y fix\u00e9ronse col control del pueblu, causando la muerte d'un teniente coronel y dos n\u00famberos de la Guardia Civil, am\u00e1s del direutor del colexu marista. Nestos enfrentamientos morrieron tami\u00e9n l'alcalde socialista y cuatro mineros. En Guardo, los mineros tomaron al asaltu y prendieron fueu al cuartel de la Guardia Civil; mientres los enfrentamientos, perdi\u00f3 la vida un axente. La llegada del ex\u00e9rcitu caus\u00f3 la fuxida a los montes de los revolucionarios, que darr\u00e9u se fueron rindiendo y apurriendo a les autoridaes. Nel restu d'Espa\u00f1a, hubo dellos incidentes reprim\u00edos r\u00e1pido poles fuercies del orde republicanes.\nEnval\u00f3rase que, nos quince d\u00edes de revoluci\u00f3n, hubo en toa Espa\u00f1a ente 1500 y 2000 muertos (anque dellos autores falen de 1000 y hasta 4000) de los qu'unos 320 yeren guardias civiles, soldaos, guardias d'asaltu y carabineros; y unos 35 sacerdotes. La ciud\u00e1 d'Uvi\u00e9u qued\u00f3 pr\u00e1uticamente destruyida y enval\u00f3rase qu'en toa Espa\u00f1a fueron deten\u00edes y somet\u00edes a xuiciu ente 15\u00a0000 y 30\u00a0000 persones por participar na revoluci\u00f3n. Los datos son dif\u00edciles de comprobar por cuenta de la fuerte censura que s'aplic\u00f3.\nEn 1937 el ministru de la Guerra Diego Hidalgo Dur\u00e1n, responsable de la represi\u00f3n, conf\u00eda la so opini\u00f3n a un periodista norteamericanu corresponsal de guerra pa l'axencia Associated Press:\nLa interpretaci\u00f3n de la derecha de la \"Revoluci\u00f3n d'Ochobre\".\nNa descripci\u00f3n de los fechos d'Ochobre, especialmente los acaec\u00edos n'Asturies, los part\u00edos y los diarios de la derecha (como ABC, voceru de la derecha antirrepublicana y maurista de Renovaci\u00f3n Espa\u00f1ola; o L'Alderique, vencey\u00e1u a la derecha cat\u00f3lica \"accidentalista\" de la CEDA) tienden a utilizar esquemes \u201cm\u00edticu-simb\u00f3licos\u201d al calificar a los revolucionarios como \u201cfieres\u201d, como seres non humanos que'l so \u00fanicu instintu ye nam\u00e1i matar y destruyir, polo que'l so dest\u00edn final ye tar muertos o presos. Esta espresi\u00f3n foi utilizada inclusive pol diariu lliberal \u201cEl Sol\u201d, que pid\u00eda clemencia p'aquellos qu'actuaren como homes, y \u201c\"pa les fieres capaces de fechos monstruosos que nin un dexener\u00e1u ye capaz d'imaxinar El Sol nun pide sin\u00f3n castigu terrible, implacable, definitivu\"\u201d. Honorio Maura nel diariu ABC del 16 d'ochobre calificaba a los insurrectos asturianos como \u201c'Espa\u00f1a ante la llista de cr\u00edmenes que mientres tr\u00e9s a\u00f1os guard\u00f3 dende Castilblanco a Asturies...la providenc\u00eda d'Espa\u00f1a que nun abandono enxam\u00e1s a Espa\u00f1a xunt\u00f3 nun solu fai bien defin\u00edu y bien visible tola escoria, toa'l podr\u00e9n, tola basura que rucaba les sos coraes\" ; \u201cEses muyeres y esos ne\u00f1os degollar y ultraxar b\u00e1rbaramente por unos chacales repugnantes que nun merecen ser nin espa\u00f1oles nin seres humanos\u201d (16 d'ochobre).\nTocantes a los fechos, especialmente los d'Asturies, la derecha ver como meru enfotu de destruyir, especialmente lo m\u00e1s santo de la tradici\u00f3n espa\u00f1ola, la so relix\u00f3n y la so cultura \u2013n'alusi\u00f3n a la Catedral d'Uvi\u00e9u y a la Universid\u00e1-, y finalmente Espa\u00f1a mesma. ABC nes sos ediciones de los d\u00edes 10 y 17 d'ochobre calificar como una \u201c\"empresa brutal, sanguinaria y devastadora\"\u201d, que los sos autores taben ten\u00edos de \u201c\"instintos llainos del m\u00e1s repugnante materialismu\"\u201d, y fueron autores de \u201c\"vand\u00e1licos delitos\"\u201d que constit\u00fain una \u201c\"macabra esplosi\u00f3n marxista\"\u201d. \nL'elementu esencial sobre'l que xira la perceici\u00f3n derechiega de la \"Revoluci\u00f3n d'Ochobre\" ye'l considerala como obra de la \u201cAnti-Espa\u00f1a\u201d, de la \u201cAnti-Patria\u201d, nuna visi\u00f3n m\u00edticu-simb\u00f3lica\u201d na que s'identifica'l Bien cola Patria, Espa\u00f1a, contra la que llucha'l Mal, la Anti-Patria o Anti-Espa\u00f1a, definiendo a la Patria dende un puntu de vista esencialista como daqu\u00e9 ayenu a la volunt\u00e1 de los ciudadanos y indetific\u00e1ndola, ta claro, colos valores y les idees de la derecha. \"Qui\u00e9n define la volunt\u00e1 de la Patria, al travi\u00e9s de qu\u00e9 \u00f3rganu espresa'l so des\u00e9u y faise oyer la so voz, ye daqu\u00e9 que nun se plantega: dase de xac\u00edu qu'esa volunt\u00e1 nun ye otra que la perenne Espa\u00f1a tradicional, la misionera, conquistadora, unitaria y tridentina\u201d y asina s'espulsa d'ella f\u00edsica, metaf\u00f3rica, pol\u00edtica o jur\u00eddicamente , seg\u00fan los casos, a quien nun la sirven nin-y son fieles porque nun asumen nin practiquen los sos sistema de valores. D'ende viense a producir la identificaci\u00f3n final ente la Patria y la Derecha\u201d.\nNel Parllamentu, seg\u00fan ABC, \u201c\"tuvo tol esp\u00edritu espa\u00f1ol\"\u201d el d\u00eda 9 d'ochobre, precisamente cuando nam\u00e1i asistieron a la sesi\u00f3n les dereches. Jos\u00e9 Calvo Sotelo, l\u00edder de la derecha antidemocr\u00e1tica de Renovaci\u00f3n Espa\u00f1ola, defini\u00f3 a la Patria nes Cortes como \u201c\"daqu\u00e9 m\u00e1s qu'un territoriu, daqu\u00e9 m\u00e1s qu'una comunid\u00e1 idiom\u00e1tica\"\u201d; esi m\u00e1s ye un \u201c\"mancom\u00fan moral de tradiciones, d'instituciones, de principios y d'esencies\"\u201d. Asina los sucesos revolucionarios enti\u00e9ndense como un \u201c\"agraviu infer\u00edu a Espa\u00f1a\"\u201d, como una \u201c\"traici\u00f3n a la Patria\"\u201d, auriada pola \u201c\"fededora prensa de la Anti-Patria\"\u201d. Al vencer a la revoluci\u00f3n \u201c\"Espa\u00f1a reponer a sigo mesma\"\u201d.\nEsta idea d'Espa\u00f1a concretar na rellaci\u00f3n de la Patria col Ex\u00e9rcitu, como lo espres\u00f3 Calvo Sotelo nun discursu c\u00e9lebre que foi pronunci\u00e1u por cuenta de los sucesos d'Ochobre:\nHonorio Maura dixo \u201c\"Angua\u00f1o, Espa\u00f1a entera ta d'uniforme\"\u201d (ABC, 16 d'ochobre) y Ramiro de Maeztu, el mesmu d\u00eda tami\u00e9n en ABC:\nSicas\u00ed l'aici\u00f3n represiva de les tropes qu'encaloraron la sulevaci\u00f3n ye apenes mentada. Les destrucciones en \u201cAsturies, la m\u00e1rtir\u201d, y sobremanera en \u201cUvi\u00e9u, la m\u00e1rtir\u201d atribuy\u00edense puramente a los revolucionarios.\nD'\u00faltimes la derecha antirrepublicana aprovech\u00f3 la insurrecci\u00f3n de les izquierdes p'afalar a una \"revoluci\u00f3n aut\u00e9ntica y salvadora pa Espa\u00f1a\". Pa esta estrema derecha la revoluci\u00f3n color\u00e1u-separatista\u201d d'Ochobre, como la llamaron, foi la comprobaci\u00f3n de que la revoluci\u00f3n antiespa\u00f1ola\u201d taba en marcha y de que nam\u00e1i pod\u00eda ser vencida pola fuercia. Honorio Maura escribe en ABC el 20 d'ochobre:\nA \u00faltima hora, como se\u00f1al\u00f3 l'historiador Julio Gil Pecharrom\u00e1n:\nConsiderancies.\nLa historiograf\u00eda alderic\u00f3 enforma sobre estos sucesos. Dellos autores se\u00f1alen la importancia d'estos fechos na posterior Guerra Civil Espa\u00f1ola de 1936. Sicas\u00ed, la historiograf\u00eda m\u00e1s reci\u00e9n tendi\u00f3 a refugar que la \"Revoluci\u00f3n d'Ochobre\" pueda ser considerada como'l \"preludiu\" o la \"primer batalla\" de la Guerra Civil.\nL'historiador norteamericanu Gabriel Jackson, na so obra titulada \"La Rep\u00fablica espa\u00f1ola y la guerra civil (1931-1939)\", publicada en 1965, defende qu'estos sucesos aumentaron los odios y la polarizaci\u00f3n a dos bandes de la pol\u00edtica espa\u00f1ola ente revolucionarios y conservadores, tensiones qu'acabar\u00eden llev\u00e1ndose per delantre a los escasos republicanos qu'intentaben caltener la llegalid\u00e1 de la Segunda Rep\u00fablica Espa\u00f1ola. Hugh Thomas tien una opini\u00f3n asemeyada (llibru primeru, cap\u00edtulu 10).\nEl tami\u00e9n estauxunidense Stanley G. Payne, desmiente esta versi\u00f3n en delles de les sos obres, se\u00f1alando que los llamaos republicanos \u2014encarnaos non y\u00e1 nel Part\u00edu Republicanu Radical d'Alejandro Lerroux sin\u00f3n na coalici\u00f3n Izquierda Republicana de Manuel Aza\u00f1a\u2014 podr\u00eden ser responsables de la desapaici\u00f3n de la II Rep\u00fablica Espa\u00f1ola por collaborar, ensin apenes reserves, coles faiciones m\u00e1s estremistes, numberoses y revolucionaries de la d\u00f3mina representaes nel PSOE\u2014 dex\u00e1ndo-yos tou tipu de falcatr\u00faes a pesar de la so collaboraci\u00f3n probada na revoluci\u00f3n d'ochobre.\nMunchu autores fueron los que disertaron, dende bien diverses postures pol\u00edtiques, sobre ochobre de 1934 y les sos consecuencies: asina Joaqu\u00edn Arrar\u00e1s, Juan A. S\u00e1nchez Garc\u00eda-Sabugu, Ricardo de la Cierva, \u00c1ngel Palomino, Paul Preston, Manuel Tu\u00f1\u00f3n de Lara, y un llargu etc\u00e9tera, movi\u00e9ndose dende una reaici\u00f3n bonal de les mases trabayador y revolucionariu en contra de la inminente llegada al poder del conservadorismu, represent\u00e1u na Confederaci\u00f3n Espa\u00f1ola de Dereches Aut\u00f3nomes (CEDA), liderada por Jos\u00e9 Mar\u00eda Gil-Robles, ganador por mayor\u00eda simple nes eleiciones antemanaes de 1933. Paul Preston, sobre esta revoluci\u00f3n ment\u00f3: \"Y\u00e1 que nes \u00faltimes eleiciones de payares de 1933 dexar surdiera como'l part\u00edu m\u00e1s numberosu represent\u00e1u nes Cortes, estos sucesos interpret\u00e1ronse como un refugu apost\u00e1u de les regles de convivencia democr\u00e1tica per parte de les izquierdes. Seg\u00fan esta interpretaci\u00f3n, l'estremu ego\u00edsta de la esquierda, qu'intentaba algamar pola violencia lo que-yos fuera neg\u00e1u pol votu, fadr\u00eda que la derecha perdiera toa fe nes posibilidaes de la llegalid\u00e1 y vi\u00e9rense obligaos a defender los sos intereses per otros medios.\"\nL'historiador Santos Julia manifiesta textualmente que: \"A partir de la segunda vuelta eleutoral, que confirm\u00f3'l trunfu del Part\u00edu Radical y de DEXAR, los socialistes anunciaron, como nos vieyos tiempos de Pablo Iglesias, que dir\u00eden a la revoluci\u00f3n si a ella yeren provocaos pola derecha. Y a una provocaci\u00f3n debi\u00f3 de creer Prieto que s'enfrentaba cuando, nel alderique sobre la declaraci\u00f3n ministerial, Gil Robles prometi\u00f3'l so sofitu al Part\u00edu Radical y reclam\u00f3 el derechu a gobernar \"cuando l'intre llegue\". (...)La derrota de la Rep\u00fablica y l'implacable represi\u00f3n que s'ablay\u00f3 sobre quien tomaren les armes nel so defensa punxo fin, ente los socialistes, a una tradici\u00f3n que ten\u00eda la revoluci\u00f3n como una inevitable necesid\u00e1 hist\u00f3rica pa la que yera precisu preparar a la clase obrera. Los dirixentes m\u00e1s destacaos de la revoluci\u00f3n d'Ochobre, unu d'ellos presidente del Conseyu y otru ministru de la Rep\u00fablica en guerra, non y\u00e1 nun volvieron pensar nes armes pa recuperar el poder sin\u00f3n que confesaron la so culpa por haber tom\u00e1u parte naquellos fechos. Esi foi'l casu, sobremanera, de Indalecio Prieto, bien activu ente los exiliaos de M\u00e9xicu, cuando en 1942 declar\u00f3se culpable ante'l so \"conciencia, ante'l Part\u00edu Socialista y ante Espa\u00f1a entera de (el so) participaci\u00f3n naquel movimientu revolucionariu\"."}
{"id": "14899", "revid": "28171", "url": "https://ast.wikipedia.org/wiki?curid=14899", "title": "Uganda", "text": "La Rep\u00fablica d'Uganda ye un pa\u00eds na parte centro-este d'\u00c1frica. Llenda al sureste col Llagu Victoria, al este con Kenia, al norte con Sud\u00e1n del Sur, al oeste cola Rep\u00fablica Democr\u00e1tica d'El Congu y al suroeste con Ruanda y Tanzania. La capital d'Uganda ye Kampala."}
{"id": "14901", "revid": "28171", "url": "https://ast.wikipedia.org/wiki?curid=14901", "title": "Autov\u00eda Ruta de la Plata", "text": "L'A-66 o Autov\u00eda Ruta de la Plata ye una autov\u00eda qu'abarca un traz\u00e1u dende Xix\u00f3n a Sevilla. El so nome vien-y de la hist\u00f3rica ruta que los romanos construyeron ente M\u00e9rida y Astorga, compartiendo d'esta miente nam\u00e1i'l nome, y\u00e1 que la primera posey\u00eda un traz\u00e1u m\u00e1s curtiu.\nLa ruta crea una exa que permite comunicar l'oeste peninsular colos puertos del norte y el sur. Les llocalidaes m\u00e1s destacaes peles que trescuerre son, de sur anorte, Sevilla, Almendralejo, M\u00e9rida, C\u00e1ceres, Plasencia, B\u00e9jar, Salamanca, Zamora, Benavente, Lle\u00f3n, Mieres, Uvi\u00e9u y Xix\u00f3n."}
{"id": "14902", "revid": "204", "url": "https://ast.wikipedia.org/wiki?curid=14902", "title": "A-66", "text": ""}
{"id": "14903", "revid": "37624", "url": "https://ast.wikipedia.org/wiki?curid=14903", "title": "Bandera d'Uganda", "text": "La bandera nacional d'Uganda foi aprobada en 1962."}
{"id": "14904", "revid": "37624", "url": "https://ast.wikipedia.org/wiki?curid=14904", "title": "Escudu d'Uganda", "text": "L'escudu d'armes d'Uganda tien nel so centru un escudu de guerra y dos llances sobre un mont\u00edculu verde.\nL'escudu y les llances simbolicen la disposici\u00f3n del pueblu d'Uganda a defender el so pa\u00eds. Nel escudu hai tres im\u00e1xes. Na parte d'arriba hai ondes d'agua que representen al Llagu Victoria. Nel centru del escudu ta'l sol, representando los munchos d\u00edes de brillantez solar de que gocia Uganda. Un tambor tradicional, empleg\u00e1u nos bailles y pa llamar el pueblu a les xuntes y ceremonies, ta na parte d'abaxo. \nEl blas\u00f3n ta flanque\u00e1u a la drecha por una Cig\u00fce\u00f1a Crestada (Balearica regulorum gibericeps), una subespecie de la Cig\u00fce\u00f1a de Corona Buxa, que ye'l p\u00e1xaru nacional d'Uganda. A la izquierda ta'l Kob Ugand\u00e9s (Adenota kob Thomasi), una especie de Kob qu'equ\u00ed simboliza la fauna abondante. \nEl mont\u00edculu verde de la parte d'abaxo simboliza la tierra f\u00e9rtil, y ta sobre una representaci\u00f3n del R\u00edu Nilu. Dos de les colleches cimeres, caf\u00e9 y algod\u00f3n, flanquien el r\u00edu. Na parte d'abaxu ta'l lema nacional: \"For God and My Country\" (Por Dios y la mio Patria)."}
{"id": "14905", "revid": "43102", "url": "https://ast.wikipedia.org/wiki?curid=14905", "title": "Xibuti", "text": "La Rep\u00fablica de Xibuti o simplemente Xibuti (en franc\u00e9s: Djibouti, n'\u00e1rabe: \u062c\u064a\u0628\u0648\u062a\u064a, treslliter\u00e1u como \"\u0176\u012bb\u016bt\u012b\") ye un pa\u00eds al este d'\u00c1frica asiti\u00e1u nel nom\u00e1u Cuernu d'\u00c1frica. Llenda con Eritrea al norte, con Etiop\u00eda al oeste y al sur, y con Somalia al sureste. Al este llenda col Mar Bermeyu y el Golfu d'Ad\u00e9n. El pa\u00eds, \u00fan de los m\u00e1s peque\u00f1os d'\u00c1frica, tien una estensi\u00f3n de nam\u00e1i 23.200 km\u00b2.\nHistoria.\nNa Antig\u00fced\u00e1 el territoriu xibutianu yera parte de la tierra de Punt. Dempu\u00e9s, xunta con otres zones del Cuernu d'\u00c1frica, form\u00f3 parte de los territorios de los sultanatos medievales d'Adal y Ifat. A finales del sieglu XIX, tres un trat\u00e1u firm\u00e1u por Francia y los sultanes somalinos y afars, estableci\u00f3se equ\u00ed una colonia, nomada Somalia francesa, que camud\u00f3'l so nome pol de Territoriu Franc\u00e9s de los Afars y los Issas en 1967. Una d\u00e9cada dempu\u00e9s el pa\u00eds vot\u00f3 pola independencia, qu'algam\u00f3'l 27 de xunu de 1977; tom\u00f3'l so nome actual, que yera'l de la so ciud\u00e1 capital. Esi mesmu a\u00f1u, el 20 de setiembre, Xibuti xuni\u00f3se a les Naciones Xun\u00edes. A primeros de la d\u00e9cada de los 90 del sieglu XX espa\u00f1\u00f3 una guerra pol control del gobiernu ente'l part\u00edu nel poder, el RPP (Concentraci\u00f3n Popular pol Progresu) y l'opositor FRUD (Frente pola Restauraci\u00f3n de la Xunid\u00e1 y la Democracia), que nun fin\u00f3 hasta que los dos grupos firmaron un alcuerdu pa repartise'l poder nel a\u00f1u 2000.\nXeograf\u00eda.\nEl pa\u00eds as\u00edtiase estrat\u00e9xicamente a la vera del golfu d'Ad\u00e9n, una de les llinies mar\u00edtimes m\u00e1s transitaes del mundu, y controla l'accesu al Mar Bermeyu y al oc\u00e9anu \u00cdndicu. A resultes de la so situaci\u00f3n ye un puntu d'aprovisionamientu pa los barcos de carga, y tami\u00e9n el principal puertu mar\u00edtimu d'entrada y salida de productos pal so vec\u00edn Etiop\u00eda. Pol so calter de puntu estrat\u00e9xicu hai en Xibuti delles bases militares foriates, ente les que destaca Camp Lemonnier, s\u00e9 del U.S. Africa Command (USAFRICOM) de la Marina de los Estaos Xun\u00edos. La capital del pa\u00eds ye tami\u00e9n la s\u00e9 de l\"'Autorid\u00e1 Intergubernamental pal Desarrollu\" (IGAD), una organizaci\u00f3n de desarrollu rexonal qu'axunta a los pa\u00edses del este d'\u00c1frica.\nDemograf\u00eda.\nXibuti ye una naci\u00f3n multi\u00e9tnica, con una poblaci\u00f3n de poco m\u00e1s de 790.000 habitantes. Los dos mayores grupos \u00e9tnicos son los somalinos y los afars; les llingues de so, del grupu afroasi\u00e1ticu, son les dos lling\u00fces nacionales, magar que les lling\u00fces oficiales del pa\u00eds son l'\u00e1rabe y el franc\u00e9s. el 94% de los sos habitantes son de relix\u00f3n isl\u00e1mica."}
{"id": "14908", "revid": "116", "url": "https://ast.wikipedia.org/wiki?curid=14908", "title": "Higinio Carrocera", "text": "Higinio Carrocera Mortera foi un hist\u00f3ricu anarcosindicalista asturianu con destacada actuaci\u00f3n na Revoluci\u00f3n Asturiana de 1934 y nel desendolcu de la Guerra Civil n'Asturies.\nCarrocera naci\u00f3 en 1908 na llocalid\u00e1 de Barros en Llangr\u00e9u. Entam\u00f3 a trabayar de metal\u00farxicu en Duro Felguera y afili\u00f3se de mui mozu na CNT, sindicatu mayoritariu ente los metal\u00farxicos en La Felguera.\nParticip\u00f3 activamente na Revoluci\u00f3n de 1934 na que dirix\u00f3 una columna que dende La Felguera aport\u00f3 a Uvi\u00e9u'l 6 d'ochobre.\nTres la derrota de la Revoluci\u00f3n pudo escapar pero foi deten\u00edu en Zaragoza el 7 d'agostu de 1935 xunto a Constantino Antu\u00f1a Huerta y llev\u00e1u a la c\u00e1rcele d'Uvi\u00e9u. Conoc\u00eda la victoria del Frente Popular nes eleiciones de febreru de 1936 participo nel mot\u00edn de presos que consigui\u00f3 la llibert\u00e1 d'\u00e9stos el 20 de febreru, un d\u00eda enantes de promulgase l'amnist\u00eda.\nAl entamar la Guerra civil el 19 de xunetu, particip\u00f3 na toma del cuartel de la Guardia Civil de la Felguera y depu\u00e9s march\u00f3 al frente de 400 anarcosindicalistes de La Felguera hacia Xix\u00f3n onde tuvo un papel destac\u00e1u n'aiciones que permitieron la toma de los cuarteles d'El Coto y Simancas. Foi fer\u00edu en setiembre de 1936 en Villafr\u00eda, na llucha escontra les columnes gallegues. Confirm\u00e1u como Mayor de milicies foi \u00fan de los m\u00e1s sobresalientes mandos del exercitu popular.\nRecibi\u00f3 la medaya de la llibert\u00e1 pola so heroica actuaci\u00f3n y la de la so brigada na dura Batalla del Mazucu (Llanes) de setiembre de 1937, na que pudo detener dellos d\u00edes l'avance de les Brigaes Navarres. Fer\u00edu nestos combates, nun tard\u00f3 en incorporase otra vuelta al frente. \nCay\u00eda Asturies en manes del exercitu franquista, foi deten\u00edu y llev\u00e1u a un campu de concentraci\u00f3n en Galicia. Al ser reconoc\u00edu foi conduc\u00edu a Asturies onde ingres\u00f3 el 3 de xineru na c\u00e1rcel d'Uvi\u00e9u. Al mes siguiente, 21 de febreru compareci\u00f3 ente un Conseyu de Guerra que lu conderg\u00f3 a muerte, siendo fusil\u00e1u el 8 de mayu de 1938."}
{"id": "14909", "revid": "37624", "url": "https://ast.wikipedia.org/wiki?curid=14909", "title": "El Diario Asturiano", "text": "Col nome d'El Diario Asturiano podemos referinos a dos peri\u00f3dicos asoleyaos n'Asturies:"}
{"id": "14910", "revid": "28171", "url": "https://ast.wikipedia.org/wiki?curid=14910", "title": "El Diario de Asturias", "text": "El Diario de Asturias foi un peri\u00f3dicu diariu de calter relixosu, pol\u00edticu y d'intereses xenerales. El diariu, que yera de tendencia conservadora, espubliz\u00f3se n'Uvi\u00e9u del 22 de febreru al 11 de xunetu de 1887.\nFoi fund\u00e1u por Faustino de la Vallina, que yera'l so redactor xunto con Rogelio Jove y Bravo, y foi sustituy\u00edu por El Correo de Asturias"}
{"id": "14911", "revid": "28171", "url": "https://ast.wikipedia.org/wiki?curid=14911", "title": "El Diario de Avil\u00e9s", "text": "El Diario de Avil\u00e9s foi un periodicu espubliz\u00e1u n'Avil\u00e9s de 1890 a 1914. El diariu yera de tendencia lliberal y foi fund\u00e1u por Florentino \u00c1lvarez Mesa. \"El Diario de Aviles\" cunt\u00f3 cola collaboraci\u00f3n ente otros de: Marcos del Torniello, Bernardino Cabrera o Juan \u00c1lvarez Casariego.\nApaeci\u00f3 por primer vegada el 1 d'abril de 1890, y yera un peri\u00f3dicu lliberal, defensor de los llamaos \"cantistes\", nome qu'axuntaba a los partidarios del diput\u00e1u Juli\u00e1n Garc\u00eda San Miguel. Par\u00f3 d'espublizase en setiembre de 1914."}
{"id": "14912", "revid": "28171", "url": "https://ast.wikipedia.org/wiki?curid=14912", "title": "El Diario de Gij\u00f3n", "text": "El Diario de Gij\u00f3n foi un periodicu d'informaci\u00f3n llocal asoley\u00e1u en Xix\u00f3n en 1896. Sac\u00f3 alantre grandes campa\u00f1es sobro temes municipales y portuarios, y nes sos p\u00e1xines hebo tami\u00e9n munches pol\u00e9miques de calter pol\u00edticu."}
{"id": "14913", "revid": "28171", "url": "https://ast.wikipedia.org/wiki?curid=14913", "title": "El Duende", "text": "El Duende foi un selmanariu sat\u00edricu espubliz\u00e1u en Xix\u00f3n en 1912. Yera de tendencia radical antimelquiadista. \nFoi redact\u00e1u por Carlos Cienfuegos Jovellanos, Bernardo Ortea , Feliciano Rodr\u00edquez y Ricardo Casielles,"}
{"id": "14914", "revid": "28171", "url": "https://ast.wikipedia.org/wiki?curid=14914", "title": "Eco de Sports", "text": "L' Eco de sports foi un semanariu deportivu public\u00e1u en Xix\u00f3n (1926) y redact\u00e1u por Rafael del Canto y Ulpiano Vigil Escalera, ente otros."}
{"id": "14915", "revid": "28171", "url": "https://ast.wikipedia.org/wiki?curid=14915", "title": "Llista d'asteroides (65001-66000)", "text": ""}
{"id": "14916", "revid": "28171", "url": "https://ast.wikipedia.org/wiki?curid=14916", "title": "Eco de Villaviciosa", "text": "Eco de Villaviciosa foi un peri\u00f3dicu edit\u00e1u en Villaviciosa en 1927. Foi dirix\u00edu por Jos\u00e9 Alonso y yera defensor de los intereses comarcales."}
{"id": "14917", "revid": "28171", "url": "https://ast.wikipedia.org/wiki?curid=14917", "title": "El Espol\u00edn", "text": "El Espol\u00edn foi un selmanariu sat\u00edricu espubliz\u00e1u n'Uvi\u00e9u en 1919. El Espol\u00edn taba dirix\u00edu por Luis Puente."}
{"id": "14918", "revid": "28171", "url": "https://ast.wikipedia.org/wiki?curid=14918", "title": "El Faro Asturiano", "text": "El Faro Asturiano, que de defin\u00eda na so cabecera como \"diario de intereses morales y materiales, de noticias y anuncios\", foi un periodicu informativu y pol\u00edticu espubliz\u00e1u n'Uvi\u00e9u ente 1856 y 1873.\nLa so publicaci\u00f3n, con periodicid\u00e1 quincenal, entam\u00f3'l 5 de mayu de 1856. Dempu\u00e9s pas\u00f3 a ser trisemanal y, dende'l 1 de marzu de 1860, diariu. \"El Faro\", que foi'l peri\u00f3dicu m\u00e1s importante d'Asturies nel sieglu XIX, taba edit\u00e1u polos hermanos Protasio y Gumersindo Gonz\u00e1lez Sol\u00eds; el primeru d'ellos foi'l so direutor hasta 1868, y el segundu de magar. Ten\u00eda un tama\u00f1u de 34 X 50 cm, con cuatro p\u00e1xines (la cuarta dedicada a anuncios comerciales) a cinco columnes. Los hermanos Sol\u00eds ocup\u00e1ronse de que'l peri\u00f3dicu tuviera les caberes novedaes t\u00e9uniques, lo que lo punxo a la vanguardia de los d'Espa\u00f1a. Una catalogaci\u00f3n oficial de la prensa de 1865 consid\u00e9ralu el cuartu m\u00e1s importante de los diarios espa\u00f1oles de provincies.\nEl diariu yera de tendencia conservadora, y agrupaba a los m\u00e1s cat\u00f3licos d'ente ellos. Fizo constantes campa\u00f1es pa consiguir que s'ameyoraran les carreteres, les escueles y toa triba d'industries, y particip\u00f3 en pol\u00e9miques como la de l'autenticid\u00e1 del fueru d'Avil\u00e9s, refugada, en 1865, por Fern\u00e1ndez Guerra y defendida por esti peri\u00f3dicu. Nelli espubliz\u00f3se tami\u00e9n por primer vegada la historia de la guerra d'independencia n'Asturies, de Ram\u00f3n \u00c1lvarez Vald\u00e9s.\nLa revoluci\u00f3n de 1868 traxo la decayencia al diariu, porque les tendencies pol\u00edtiques que conviv\u00eden dientro delli dixebr\u00e1ronse pa fundar ca\u00fana el so propiu mu\u00e9rganu d'espresi\u00f3n. Asina, los carlistes crearon el diariu \"La Unidad\" y los dem\u00f3crates amade\u00edstes \"El Eco de Asturias\", quedando \"El Faro\" como voceru de los lliberales unionistes."}
{"id": "14919", "revid": "28171", "url": "https://ast.wikipedia.org/wiki?curid=14919", "title": "Fernando Fern\u00e1ndez Rosete", "text": "Fernando Fernandez Rosete, foi un escritor asturianu, fundador del selmanariu La Reconquista. Comparti\u00f3 la so profesi\u00f3n de Procurador de los tribunales cola lliteratura y l'ensayu hist\u00f3ricu. Empincipi\u00f3 a escribri nel diariu \"Auseva\" de Cangues d'On\u00eds. M\u00e1s tarde fundar\u00eda el selmanariu \"La Reconquista\" (llam\u00e1u m\u00e1s tarde Covadonga Gr\u00e1fica) nel que publicar\u00eda la mayor\u00eda de la so obra.\nFernando F. Rosete ye autor de dos comedies n'asturianu:\nTami\u00e9n ye autor del hestudiu hist\u00f3ricu \"Pelayo y Covadonga\" (1909) y de \"\"El comunismo en la ex-corte\".\"\nHai que se\u00f1alar qu'usaba davezu nomatu y cuasi nunca usaba el so verdaderu nome nos sos escritos."}
{"id": "14920", "revid": "37624", "url": "https://ast.wikipedia.org/wiki?curid=14920", "title": "Zambia", "text": "Zambia oficialmenteRep\u00fablica de Zambia (\"Republic of Zambia\", n'ingl\u00e9s) ye un est\u00e1u ensin salida al mar del \u00c1frica Austral. Llenda cola Rep\u00fablica Democr\u00e1tica d'El Congu al norte, Tanzania al noreste, Malaui al este, Mozambique, Zimbabue, Botsuana y Namibia al sur, y Angola al oeste. La so capital ye Lusaka, asitiada na fastera centru-meridional del pa\u00eds. La poblaci\u00f3n d'esti conc\u00e9ntrese principalmente alredor de la capital y na provincia de Copperbelt, al noroeste, que son los dos centros econ\u00f3micos principales del pa\u00eds.\nHabit\u00e1u orixinariamente polos Khoisan, la rex\u00f3n viose afeutada pola espansion Bant\u00fa del sieglu XIII. Visitada por esploradores europeos nel sieglu XVIII, hacia'l final del sieglu XIX l'actual Zambia convirti\u00f3se nos protectoraos de Barotziland-Rodesia Noroccidental y Rodesia Nororiental. Dambos foron fusionaos en 1911 pa formar la Rodesia del Norte. La mayor\u00eda del periodu de dominiu colonial Zambia foi gobernada por una alministraci\u00f3n nombrada dende Londres col asesoramientu de la Compa\u00f1\u00eda Brit\u00e1nica del \u00c1frica del Sur (\"British South Africa Company\").\nEl 24 d'ochobre de 1964 Zambia declar\u00f3 la so independencia del Reinu Xun\u00edu, y el primer ministru Kenneth Kaunda convirti\u00f3se nel primer presidente. El part\u00edu de Kaunda, el socialista Part\u00edu Xun\u00edu de la Independencia Nacional (\"United National Independence Party\", UNIP), calt\u00favose nel poder de forma continuada de magar hasta 1991. Kaunda convirti\u00f3se n\u00fan actor fundamental de la diplomacia rexonal, y cooper\u00f3 enforma con Estaos Xun\u00edos na gueta de soluciones pa los conflictos de Zimbabue, Angola y Namibia. De 1972 a 1991 el pa\u00eds foi un r\u00e9xime de part\u00edu \u00fanicu, col UNIP como \u00fanicu part\u00edu llegal col lema \"One Zambia, One Nation\" (\"Una Zambia, una naci\u00f3n\"). El socesor de Kaunda foi Frederick Chiluba, del Movimientu por una Democracia Multipartidaria (\"Movement for Multi-Party Democracy\", MMD) socialdem\u00f3crata. Embaxu la so presidencia el pa\u00eds entam\u00f3 una d\u00f3mina de medr\u00eda socioecon\u00f3mica y de descentralizaci\u00f3n gubernamental. El socesor de Chiluba, Levy Mwanawasa, elix\u00edu n'eleiciones llibres, presidi\u00f3'l pa\u00eds dende xineru de 2002 hasta morrer n'agostu de 2008, y desarroll\u00f3 nel so mandatu aiciones p'amenorgar la corrupci\u00f3n y aumentar los servicios sociales. A la so muerte sustituyolu de forma interina Rupiah Banda, que gan\u00f3 dempu\u00e9s les eleiciones de 2008. Dur\u00f3 nel cargu nam\u00e1i tr\u00e9s a\u00f1os, porque en 2011 foi derrot\u00e1u nes eleiciones pol cabezaleru del Frente Patri\u00f3ticu (\"Patriotic Front\"), Michael Sata. Esti morri\u00f3'l 28 d'ochobre de 2014, convirti\u00e9ndose asina nel segundu presidente zambianu en morrer demientres dirix\u00eda'l pa\u00eds. Sustituyolu interinamente Guy Scott, hasta que nes eleiciones de 20 de xineru de 2016 Edgar Lungu foi elix\u00edu como sestu presidente de la Rep\u00fablica de Zambia.\nOrganizaci\u00f3n territorial.\nZambia dix\u00e9brase en diez provincies. Cada provincia ta dixebrada en distritos, sumando un total de 89 en tol pa\u00eds."}
{"id": "14921", "revid": "37624", "url": "https://ast.wikipedia.org/wiki?curid=14921", "title": "Zimbabue", "text": "Zimbabue o Rep\u00fablica de Zimbabue ye un pa\u00eds asiti\u00e1u na parte sur del continente africanu, ente'l r\u00edu Zambeze, les catarates Victoria y el r\u00edu Limpopo. Nun tien costes, llenda al oeste con Botsuana, al norte con Zambia, al sur con Sud\u00e1frica y Mozambique al este. Parte de los sos territorios se correspuenden cola antigua Rhodesia.\nOrganizaci\u00f3n territorial.\nZimbabue dix\u00e9brase en 8 provincies y dos ciudaes con rangu provincial:"}
{"id": "14924", "revid": "43102", "url": "https://ast.wikipedia.org/wiki?curid=14924", "title": "Islles Kerguelen", "text": "Les Islles Kerguelen (enantes denomaes como Islles de la Desolaci\u00f3n) constit\u00fain un archipi\u00e9lagu asiti\u00e1u nel Oc\u00e9anu \u00cdndicu meridional, a unos 5000 km al sur-sureste de Ciud\u00e1 del Cabo, y a unos 2000 km al norte de les costes de L'Ant\u00e1rtida. Son posesi\u00f3n de Francia, y como tal t\u00e1n incluy\u00edes nos Territorios Australes Franceses (\"Terres Australes et Antarctiques Fran\u00e7aises\", TAAF). Les sos coordenaes t\u00e1n comprend\u00edes ente los 48\u00ba35' y 49\u00ba54' S / 68\u00ba43' y 70\u00ba35 E de Greenwich. \nL'archipi\u00e9lagu ta constituy\u00edu por una islla principal nomada Grande Terre de 6.675 km\u00b2, y m\u00e1s de 300 peque\u00f1es islles, isllotes y arrecifes que se disponen al rodiu de la \"Grande Terre\", lo cual da al archipi\u00e9lagu una superficie total de 7.215 km\u00b2. \nLa islla principal ye radial, con costes mui accidentaes y escarpaes onde abonden los fiordos y les pen\u00ednsules que tales accidentes producen. Les dimensiones de la islla son de 150 km lliniales d'Oeste a Este, y 120 km lliniales de Sur a Norte. L'altor m\u00e1ximu de la islla, y poro, de tol archipi\u00e9lagu, ye'l picu nom\u00e1u Mont Ross (1.850 m), del que descienden ventisqueros que, na parte occidental, constit\u00fain un extensu glaciar."}
{"id": "14925", "revid": "35", "url": "https://ast.wikipedia.org/wiki?curid=14925", "title": "Bilady, Bilady, Bilady", "text": "Bilady, Bilady, Bilady (\"La mio tierra, la mio tierra, la mio tierra\") ye l'himnu nacional d'Exiptu. Escritu y compuestu por Sayed Darwish, foi adopt\u00e1u en 1979.\nM\u00fasica.\nhttp://es.wikipedia.org/upload/f/f1/Audiobutton.png (Ficheru OGG)"}
{"id": "14926", "revid": "116", "url": "https://ast.wikipedia.org/wiki?curid=14926", "title": "La Concorde", "text": "La Concorde ye l'himnu nacional de Gab\u00f3n. Foi escritu y compuestu por Georges Aleka Damas, adout\u00e1u dende la independencia en 1960."}
{"id": "14927", "revid": "116", "url": "https://ast.wikipedia.org/wiki?curid=14927", "title": "For The Gambia Our Homeland", "text": "For The Gambia Our Homeland (\"Por Gambia, la nuesa patria\") ye l'himnu nacional de Gambia. Escritu por Virginia Julie Howe y compuestu por Jeremy Frederick Howe (bas\u00e1ndose nel cantar tradicional mandinka Foday Kaba Dumbuya), foi adout\u00e1u tres ganar un concursu internacional, celebr\u00e1u en 1965, poco primero de la independencia, pa d\u00e1-y al pa\u00eds una bandera y un himnu."}
{"id": "14928", "revid": "28171", "url": "https://ast.wikipedia.org/wiki?curid=14928", "title": "God Bless Our Homeland Ghana", "text": "'God Bless Our Homeland Ghana' (\"Dios bendiga la nuesa patria, Ghana\"), ye l'himnu nacional de Ghana. Foi adopt\u00e1u tres la independencia, en 1957, y la so m\u00fasica y la lletra orixinal yeren de Philip Gbeho. La lletra, sicas\u00ed, camudose por l'actual dempu\u00e9s del g\u00fcelpe d'est\u00e1u de 1966. Organizose un concursu pa d\u00e1-y una lletra nueva al himnu, y gan\u00f3 la propuesta pol estudiante Michael Kwame Gbordzoe, que ye la que vien darr\u00e9u."}
{"id": "14929", "revid": "43102", "url": "https://ast.wikipedia.org/wiki?curid=14929", "title": "Luanda", "text": "Luanda ye la capital d'Angola. Un puertu fund\u00e1u polos portugueses en 1576, col nome de S\u00e3o Paulo de Luanda. Luanda ye un activu puertu con plantes procesadores d'alimentos, papel, maderes y teles, y con refiner\u00edes de petroleu. La provincia vecina tami\u00e9n nomada Luanda produz caf\u00e9, algod\u00f3n, productos de palma y henequ\u00e9n.\nPoblaci\u00f3n.\nTien una poblaci\u00f3n real de anque seg\u00fan el caberu censu portugu\u00e9s esta ser\u00eda de 700.000 esto ye por mor de la prollongada guerra civil qu'afeut\u00f3 a les provincies del sur y este del pa\u00eds qu'atrayeron a la capital un gran n\u00famberu de persones esti xorrecimientu ta provocando un grave problema habitacional."}
{"id": "14930", "revid": "28171", "url": "https://ast.wikipedia.org/wiki?curid=14930", "title": "El Eco de Cabranes", "text": "El Eco de cabranes foi una revista ilustrada d'intereses llocales espublizada en Cabranes ente 1906 y 1914. De primeres tuvo una periodicid\u00e1 quincenal pasando dempu\u00e9s a ser mensual. Foi fundada y dirixida por Jes\u00fas Arango \u00c1lvarez y Ces\u00e1reo del Valle Junco. Collaboraron n\"'El Eco de Cabranes\", ente otros, J\u00e9s\u00fas G. Rov\u00e9s, Rafael y Ram\u00f3n Corripio o Jos\u00e9 Noriega Pertierra."}
{"id": "14931", "revid": "43102", "url": "https://ast.wikipedia.org/wiki?curid=14931", "title": "Teodoro Cuesta", "text": "Teodoro Cuesta Garc\u00eda-Ruiz , foi un poeta asturianu qu'algam\u00f3 gran sonad\u00eda nel so tiempu.\nBiograf\u00eda.\nNaci\u00f3 nel barriu de La Pasera nel conceyu de Mieres. So padre, Ram\u00f3n Cuesta, morri\u00f3 anantes de nacer Teodoro, yera farmac\u00e9uticu y ten\u00eda una botica en Mieres. So madre Mar\u00eda Luisa Garc\u00eda-Ruiz, yera ama de casa. La so ne\u00f1ez trescurre en Mieres hasta qu'a los ocho a\u00f1os d'ed\u00e1 y debido a les dificultaes econ\u00f3miques familiares marcha a vivir col so g\u00fcelu, Federico Garc\u00eda-Ruiz, gran m\u00e9dicu qu'exerc\u00eda n'Uvi\u00e9u.\nTando na capital asturiana fai los primeros estudios hasta los quince a\u00f1os, momentu nel qu'abandona los estudios al entrar como caxista nuna imprenta d'Uvi\u00e9u. Dende esti momentu y demientres tola so vida ded\u00edcase a estremaos trabayos, de los que se puede destacar: impresor, gacetilleru y periodista en Xix\u00f3n, maestru de m\u00fasica en Mieres, tocador de xiblata, y empleg\u00e1u de beneficencia n'Uvi\u00e9u.\nDende 1845 a 1876 ded\u00edcase al estudiu de la m\u00fasica, estudiando composici\u00f3n y armon\u00eda y centr\u00e1ndose na flauta, am\u00e1s de tocar esti instrumentu entama a componer diferentes obres. Na so vida profesional ded\u00edcase al trabayu dientro de les imprentes, trabayando en diferentes talleres d'Uvi\u00e9u y al final acaba trabayando na xerencia d'una imprenta en Xix\u00f3n. Dempu\u00e9s de la so etapa de Xix\u00f3n alcuentra trabayu n'Uvi\u00e9u a onde torna en 1853. Ye nesta ciud\u00e1 onde conoz a D\u00f1a. Gertrudis Urdangaray y Goy cola que se casa el 22 de setiembre de 1854 na ilesia de San Isidoro d'Uvi\u00e9u. \nEn 1856 faise cargu de la banda de m\u00fasica de Mieres como direutor. Por dos a\u00f1os fai esti llabor con gran aciertu, lo que lu fai merecedor d'una creciente fama que-y fai al final algamar un ascensu y asina'l 7 de febreru de 1858 pasa a dirixir la banda de m\u00fasica del Hospiciu d'Uvi\u00e9u. \nEl 30 de mayu de 1876 dempu\u00e9s de desempe\u00f1ar un gran llabor dientro de la banda n\u00f3menlu alministrador del Hospiciu. Una vegada n'esti cargu entama a dedicase a la lliteratura m\u00e1s qu'al so llabor de m\u00fasicu, hasta la so muerte en 1895.\nNel a\u00f1u 1888 pola mor d'unos recortes de presupuestu, xub\u00edlase prematuramente del puestu del Hospiciu, lo que fai qu'entre nuna fase de declive econ\u00f3micu y\u00e1 que'l dineru de la xubilaci\u00f3n nunca-y lleg\u00f3. Muerre en 1895 seg\u00fan se cree d'un infartu, siendo daquella una persona de gran sonad\u00eda y reconociemientu. El so funeral ye multitudinariu, celebr\u00e1ndose n'Uvi\u00e9u, a esti actu asistieron les m\u00e1s importantes personalidaes de la d\u00f3mina como F\u00e9lix Aramburu, Ferm\u00edn Canella o Leopoldo Alas (Clar\u00edn).\nObra lliteraria.\nLes primeres noticies que se tienen d'\u00e9l son de 1845 nes que se llee el so primer poema de La \"\u00abmendiga\u00bb\" nel Liceo uvie\u00edn.\nDende 1858 a 1876 ded\u00edcase b\u00e1sicamene a la m\u00fasica, y dientro de la so faceta de compositor, comp\u00f3n numberoses obres, sobre todo relixoses (misereres, ofertorios, salves...).\nCollabora n'estremaes ediciones como \u00abEl Industrial\u00bb, \u00abEl Faro Asturiano\u00bb y \u00abEl Independiente\u00bb."}
{"id": "14932", "revid": "116", "url": "https://ast.wikipedia.org/wiki?curid=14932", "title": "Banda Bassotti", "text": "La Banda Bassotti ye un grupu de Ska italianu, nac\u00edu nunos talleres na zona perif\u00e9rica de Roma l'a\u00f1u 1981.\nTr\u00e1tase d'un grupu altamente politiz\u00e1u, con una ideolox\u00eda clara d'estrema izquierda revolucionaria, tami\u00e9n conoc\u00edu pola so rellaci\u00f3n col movimientu red skin y organizador d'iniciatives de solidarid\u00e1 cola llucha del pueblu nicaraguanu, salvadorianu, palest\u00edn y vascu.\nLos sos componentes conoci\u00e9ronse cuando yeren trabayadores de la construcci\u00f3n.\nEl grupu algam\u00f3 un ciertu \u00e9situ n'Italia y tami\u00e9n n'Espa\u00f1a, gracies a los sos conciertos col grupu vascu Negu Gorriak.\nEnte les sos canciones m\u00e1s conoc\u00edes alcu\u00e9ntrense \"\"Figli della stessa rabbia\", \"Mockba 993\", \"Potere al Popolo\" o \"Un altro giorno d'amore\"\".\nLos sos discos son editaos na so propia discogr\u00e1fica Gridalo Forte. \nN'Asturies tocaron en dos ocasiones: una na fiesta del Part\u00edu Comunista d'Asturies en Xix\u00f3n y otra nel Derrame Rock de 2006, en Pravia.\nDiscograf\u00eda.\nArriendes d'estos discos participaron en dellos recopilatorios como \"Balla e difendi\" y otros de \nGridalo Forte Records"}
{"id": "14934", "revid": "116", "url": "https://ast.wikipedia.org/wiki?curid=14934", "title": "Libert\u00e9", "text": "Libert\u00e9 (Llibert\u00e1) ye l'himnu nacional de Guinea dende la so independencia en 1958. Foi compuestu por Fodeba Keita. Nun se conoz l'autor de la lletra."}
{"id": "14935", "revid": "28171", "url": "https://ast.wikipedia.org/wiki?curid=14935", "title": "Esta \u00e9 a Nossa P\u00e1tria Bem Amada", "text": "\"Esta \u00e9 a Nossa P\u00e1tria Bem Amada\" (\"Esta ye la nuesa querida Patria\") ye l'himnu nacional de Guinea-Bis\u00e1u. Escritu y compuestu por Amilcar Lopes Cabral, foi adout\u00e1u cola independencia en 1974. Hasta 1996 foi tami\u00e9n l'himnu de Cabu Verde, pa\u00eds col que Guinea-Bis\u00e1u caltuvo un proyeutu de xuni\u00f3n pol\u00edtica que a lo \u00faltimo nun cuay\u00f3."}
{"id": "14936", "revid": "28171", "url": "https://ast.wikipedia.org/wiki?curid=14936", "title": "Caminemos pisando las sendas de nuestra inmensa felicidad", "text": "Caminemos pisando las sendas de nuestra inmensa felicidad ye l'himnu nacional de Guinea Ecuatorial dende la so independencia d'Espa\u00f1a en 1968. El testu y la m\u00fasica son de Atanasio Ndongo Miyone.\nM\u00fasica.\n Ficheru MIDI"}
{"id": "14937", "revid": "37624", "url": "https://ast.wikipedia.org/wiki?curid=14937", "title": "Udzima wa ya Masiwa", "text": "Udzima wa ya Masiwa ye l'himnu nacional de les Islles Comores.\nLletra en franc\u00e9s.\n&lt;poem lang=\"fr\"&gt;\nAu fa\u00eete le Drapeau flotte\nApelle \u00e0 la Libert\u00e9 totale.\nLa nation appara\u00eet,\nForce d'une m\u00eame religion au sein des Comores.\nVivons dans l'amour r\u00e9ciproque dans nos \u00eeles.\nLes Comoriens issus de m\u00eame sang,\nNous embrassons la m\u00eame id\u00e9ologie religieuse.\nLes \u00eeles o\u00f9 nous somme n\u00e9s !\nLes \u00eeles qui nous ont prodigu\u00e9 la bonne \u00e9ducation.\nDieu y a apport\u00e9 son aide.\nConservons notre unit\u00e9 pour l'amour le patrie,\nAmour pour la religion\nEt pour l'\u00e9volution.\nAu fa\u00eete le Drapeau flotte\nDepuis le 6 du mois de juillet\nLa nation appara\u00eet,\nLes \u00eeles devenues souveraines;\nMaore - N'Dzouani - Mouwali - et N'Gazidja.\nGardons notre amour pour les \u00eeles.\n&lt;/poem&gt;"}
{"id": "14938", "revid": "116", "url": "https://ast.wikipedia.org/wiki?curid=14938", "title": "Ee Mungu Nguvu Yetu", "text": "\"Ee Mungu Nguvu Yetu\" (\"Oh, Dios de tola creaci\u00f3n\") ye l'himnu nacional de Kenia dende 1963. Pa componelu form\u00f3se una comisi\u00f3n de cinco miembros que propunxo la lletra, a la que se-y amest\u00f3 la melod\u00eda d'una canci\u00f3n que les mas del pueblu Pakomo-yos canten a los sos ne\u00f1os."}
{"id": "14939", "revid": "28171", "url": "https://ast.wikipedia.org/wiki?curid=14939", "title": "Hymni i Flamurit", "text": "Hymni i Flamurit ye l'himnu nacional d'Albania. La lletra foi escrita pol poeta alban\u00e9s Aleksander Stavre Drenova. L'himnu foi espubliz\u00e1u por primer vez como un poema entitul\u00e1u \"Liri e Shqip\u00ebris\u00eb\" (Llibert\u00e1 d'Albania), un peri\u00f3dicu alban\u00e9s en Sof\u00eda, Bulgaria. La m\u00fasica del himnu foi compuesta por Ciprian Porumbescu.\nHymni i Flamurit (n'alban\u00e9s)\nRreth flamurit t\u00eb p\u00ebrbashkuar,\nMe nj\u00eb d\u00ebshir\u00eb dhe nj\u00eb q\u00ebllim,\nT\u00eb gjith\u00eb Atij duke iu betuar,\nT\u00eb lidhim bes\u00ebn p\u00ebr shp\u00ebtim.\nPrej lufte ve\u00e7 ay largohet,\nQ\u00eb \u00ebsht\u00eb lindur tradh\u00ebtor,\nKush \u00ebsht\u00eb burr\u00eb nuk friksohet,\nPo vdes, po vdes si nj\u00eb d\u00ebshmor.\nN\u00eb dor\u00eb arm\u00ebt do t'i mbajm\u00eb,\nT\u00eb mbrojm\u00eb Atdheun n\u00eb \u00e7do vend,\nT\u00eb drejtat tona ne s'i ndajm\u00eb,\nK\u00ebtu armiqt\u00eb s'kan\u00eb vend.\nSe Zoti vet e tha me goj\u00eb,\nQ\u00eb kombe shuhen p\u00ebrmbi dh\u00e9,\nPo Shqip\u00ebria do t\u00eb rroj\u00eb,\nP\u00ebr te, p\u00ebr te luftojm\u00eb ne."}
{"id": "14941", "revid": "28171", "url": "https://ast.wikipedia.org/wiki?curid=14941", "title": "El Industrial", "text": "El Industrial foi un peri\u00f3dicu, nun entamu selmanal y m\u00e1s tarde triselmanal, public\u00e1u n'Uvi\u00e9u del 21 d'abril de 1954 al 22 de xunetu de 1954. Foi fund\u00e1u y dirix\u00edu por Protasio G. Sol\u00eds. El Industrial yera partidariu de la pol\u00edtica de Camposagrado y continu\u00f3 con El Independiente. El escritor asturianu Teodoro Cuesta collabor\u00f3 nos dos peri\u00f3dicos."}
{"id": "14942", "revid": "28171", "url": "https://ast.wikipedia.org/wiki?curid=14942", "title": "El Guirigay", "text": "El Guirigay foi un selmanariu d'informaci\u00f3n deportiva de corta vida y edit\u00e1u n'Uvi\u00e9u en 1923. El Guirigay edit\u00f3se ente'l 27 d'ochobre y el 1 d'avientu."}
{"id": "14943", "revid": "37624", "url": "https://ast.wikipedia.org/wiki?curid=14943", "title": "El Grito del Pueblo (peri\u00f3dicu asturianu)", "text": "El Grito del Pueblo foi un peri\u00f3dicu, d'entamu biselmanal y llueu selmanal, pol\u00edticu de tendencia republicana federal espubliz\u00e1u en Xix\u00f3n en 1887."}
{"id": "14944", "revid": "28171", "url": "https://ast.wikipedia.org/wiki?curid=14944", "title": "Izquierda", "text": "Col nome d'izquierda podemos referinos a:"}
{"id": "14945", "revid": "43102", "url": "https://ast.wikipedia.org/wiki?curid=14945", "title": "Izquierda Republicana", "text": "Izquierda Republicana (IR) ye un part\u00edu pol\u00edticu espa\u00f1ol fund\u00e1u n'abril de 1934 por Manuel Aza\u00f1a col env\u00eds d'atrayer a la burgues\u00eda izquierdista y a los trabayadores de profesiones lliberales. Ye productu de la xuni\u00f3n d'Aici\u00f3n Republicana (AR) y el Partido Radical Socialista (PRS). Form\u00f3 parte en 1936 de la candidatura del Frente Popular, consigui\u00f3 80 diputaos a cortes, por Asturies salieron escoy\u00edos: \u00c1ngel Men\u00e9ndez Su\u00e1rez, Felix Fern\u00e1ndez Vega, Luis Laredo Vega y Jos\u00e9 Maldonado Gonz\u00e1lez.\nN'Asturies Izquierda Republicana tuvo dos representantes nel Comit\u00e9 del Frente Popular d'Asturies primero y parte del Conseyu Interprovincial y del Conseyu Soberanu d'Asturies y Lle\u00f3n dempu\u00e9s, mientres la Guerra Civil. Ser\u00eden Maldonado, conseyeru d'obres p\u00fabliques y Antonio Ortega conseyeru de propaganda.\nNel a\u00f1u 2002 IR separt\u00f3se de la coalici\u00f3n Izquierda Unida na que taba dende l'a\u00f1u 1986, y entam\u00f3'l so cam\u00edn en solitariu. \nEnllaces esternos.\nP\u00e1xina d'Izquierda Republicana\nP\u00e1xina d'Izquierda Republicana-Federaci\u00f3n Republicana d'Asturies"}
{"id": "14946", "revid": "43102", "url": "https://ast.wikipedia.org/wiki?curid=14946", "title": "Antonio Ortega", "text": "Antonio Ortega y Fern\u00e1ndez de la Granda foi un escritor, pol\u00edticu y profesor asturianu que fin\u00f3 exili\u00e1u en Caraques (Venezuela). La so vida discurri\u00f3 ente la docencia, el periodismu, la lliteratura y la pol\u00edtica. Foi profesor ausiliar de Biolox\u00eda Xeneral de la Universid\u00e1 d'Uvi\u00e9u.\nOrtega estudi\u00f3'l bachilleratu en Xix\u00f3n, llicenci\u00f3se de Ciencies Qu\u00edmiques na Universid\u00e1 d'Uvi\u00e9u en 1923 y doctor\u00f3se en Madrid. Los sos primeros trabayos como docente tuvieron llugar como caderalgu d'institutu en Tortosa (Tarragona) , siendo tresllad\u00e1u depu\u00e9s a la ciud\u00e1 d'Uvi\u00e9u.\nLa so carrera lliteraria entam\u00f3 nos a\u00f1os venti asoleyando rellatos curtios y participando en concursos lliterarios, ganando en 1925 el convoc\u00e1u pol diariu madril\u00e1n \"El Imparcial\" cola narraci\u00f3n \"Apolinar Gonz\u00e1lez\".\nDirix\u00f3'l peri\u00f3dicu \"Avance\" y, en representaci\u00f3n del part\u00edu pol\u00edticu Izquierda Republicana foi conseyeru de Propaganda del Conseyu d'Asturies y m\u00e1s tarde nel Conseyu Soberanu d'Asturies y Lle\u00f3n tres l'espa\u00f1\u00edu de la Guerra civil espa\u00f1ola. Enantes del g\u00fcelpe d'est\u00e1u collaborara con diarios como \"El Imparcial\", de Madrid, y revistes madrilanes como \"Nuevo Mundo\" y \"Blanco y Negro\".\nCola ocupaci\u00f3n d'Asturies llogra fuxir, como miles d'asturianos pol Puertu El Musel direici\u00f3n a Francia. Dende Francia llegar\u00e1 a Barcelona (Catalu\u00f1a) y onde tar\u00e1 con cargos militares hasta la ocupaci\u00f3n de Catalu\u00f1a saliendo pelos Pirineos pa Francia, dende ell\u00ed marchar\u00e1 p'Am\u00e9rica. Tar\u00e1 exili\u00e1u en Cuba dende mediaos de 1939 y ell\u00ed ser\u00e1 nom\u00e1u xefe d'informaci\u00f3n de la prestixosa revista Bohemia, hasta xineru de 1954, que baxo la direici\u00f3n de Miguel \u00c1ngel Quevedo escomencipia a tener proyeici\u00f3n continental y que ser\u00e1 la revista de mayor tirada n'espa\u00f1ol. \nNel exiliu continu\u00f3'l so compromisu cola pol\u00edtica republicana, siendo miembru del C\u00edrculo Republicano Espa\u00f1ol y fundando l'Agrupaci\u00f3n d'Izquierda Republicana en Cuba, filial de la de M\u00e9xicu.\nTres un breve pasu por Estaos Xun\u00edos asentar\u00e1se en Venezuela onde sacar\u00e1 dalg\u00fan tiempu la revista Bohemia Libre y onde morrer\u00e1 en 1970."}
{"id": "14949", "revid": "4068079", "url": "https://ast.wikipedia.org/wiki?curid=14949", "title": "Dixebra astur", "text": "Dixebra Astur ye una asociaci\u00f3n xuvenil d'Asturies que dende 1999 trabaya pola cultura del pa\u00eds.\nNos caberos a\u00f1os, cola emigraci\u00f3n de moces ya mozos del pa\u00eds tien conseyos pol Estau espa\u00f1ol. Nel a\u00f1u 2005 fizo la campa\u00f1a Neng\u00fan ne\u00f1u ensin llibru que desendolco nel Hospital de Cabue\u00f1es de Xix\u00f3n. Repartiendo llibros ente tolos gua\u1e25es ell\u00ed hospitalizaos. \nDixebra Astur ye miembru de plenu derechu del Conseyu de Moced\u00e1 de Xix\u00f3n (CMX). Nel \u00e1mbitu asociativu el coleutivu xuvenil particip\u00f3 na fundaci\u00f3n del Ensame pola Cultura Nacional Asturiana (ECUNA) xunto coles organizaciones del Garrapiellu, CEPLA, La Flor del Agua, l'Asociaci\u00f3n Cultural Asturies-Breta\u00f1a y Belenos.\nForma parte del Conceyu Abiertu pola Oficialid\u00e1 (CAO) cre\u00e1u pa presionar al gobiernu na futura reforma del Estatutu d'Autonom\u00eda d'Asturies y conform\u00e1u por m\u00e1s de 100 asociaciones y coleutivos esmolec\u00edos pol futuru de la llingua asturiana.\nLos sos fundadores son Xurde Lluis Lains Gonz\u00e1lez, Salvador Alv\u00e1rez Rodriguez y Carlos Fern\u00e1ndez Fuente."}
{"id": "14954", "revid": "379", "url": "https://ast.wikipedia.org/wiki?curid=14954", "title": "Guionista", "text": "El guionista ye la persona encargada de facer el gui\u00f3n, nuna producci\u00f3n cinematogr\u00e1fica, televisiva o radiof\u00f3nica, seya una historia orixinal, una adautaci\u00f3n d'un gui\u00f3n precedente o d'otra obra lliteraria. \nMunchos escritores convirti\u00e9ronse en guionistes de les sos obres lliteraries, como Arturo P\u00e9rez-Reverte con \"Alatriste\" d'Agust\u00edn D\u00edaz Yanes y \"El club Dumas\" de Roman Polanski."}
{"id": "14956", "revid": "35", "url": "https://ast.wikipedia.org/wiki?curid=14956", "title": "Coro Sinen\u00f3mine", "text": "El Coro Sinen\u00f3mine ye un coru asturianu de m\u00fasica especializ\u00e1u na Ed\u00e1 Renacentista."}
{"id": "14961", "revid": "35", "url": "https://ast.wikipedia.org/wiki?curid=14961", "title": "Barros", "text": "Barros ye una parroquia del conceyu asturianu de Llangr\u00e9u. Asitiada na so fastera septentrional, tien una estensi\u00f3n de 2,63\u00a0km\u00b2 y una poblaci\u00f3n, fuera del nucleu hom\u00f3nimu (INE, 2009), de 23 habitantes, que t\u00e1n repart\u00edos ente los llugares de L'Acebal, Faeo, Pedrazos, El Pibidal, Les Binaes, La Campa, El Coll\u00e1u, San Xusto y La Traba. L'antiguu nucleu de Barros ta angua\u00f1o integr\u00e1u na ciud\u00e1 de Llangr\u00e9u, de la que ye \u00fan de los sos seis distritos; poro, l'INE y\u00e1 nun da cifres de poblaci\u00f3n separtaes pa elli.\nNesta parroquia, que los sos habitantes son nomaos \"pozaricos\", alcu\u00e9ntrase'l taller principal de la multinacional asturiana \"Duro Felguera\" (angua\u00f1o \"Felguera Construcciones Met\u00e1licas\")."}
{"id": "14962", "revid": "37624", "url": "https://ast.wikipedia.org/wiki?curid=14962", "title": "Napole\u00f3n Bonaparte", "text": "Napole\u00f3n Bonaparte foi emperador de Francia, militar y home d'est\u00e1u pertenec\u00edente a la Casa de los Bonaparte. Xeneral na d\u00f3mina de la Revoluci\u00f3n Francesa, foi art\u00edfiz del golpe d'Est\u00e1u de 18 de Brumario convirti\u00e9ndolu en gobernante de Francia como Primer C\u00f3nsul de la Rep\u00fablica dende Payares de 1799 a mayu de 1804, pa convertise posteriormente n'Emperador y Rei d'Italia dende mayu de 1804 a abril de 1814 y nuevamente por pocu tiempu dende marzu hasta xunu de 1815.\nNapole\u00f3n ye consider\u00e1u un xeniu militar, encabezando campa\u00f1es b\u00e9liques glorioses, asina tami\u00e9n como derrotes escandaloses. Les sos guerres de conquista convirti\u00e9ronse nes mayores guerres conoc\u00edes hasta ent\u00f3ncenes n'Europa, involucrando a un n\u00famberu de soldaos enxam\u00e1s visto nos ex\u00e9rcitos hasta esi momentu.\nNel periodu de poco m\u00e1s d'una d\u00e9cada, algam\u00f3'l control de casi tol occidente y parte central d'Europa por conquistes o aliances y solo foi tras la so derrota na Batalla de les Naciones cerca de Leipzig n'ochobre del 1813 que se viere oblig\u00e1u a abdicar unos meses depu\u00e9s. Torn\u00f3 a Francia na d\u00f3mina nomada como los Cien D\u00edes y foi decisivamente derrot\u00e1u na Batalla de Waterloo en B\u00e9lxica, el 18 de xunu de 1815, siendo exili\u00e1u a la islla de Saint Helena onde morri\u00f3.\nAparte de les sos proeces militares, a Napole\u00f3n tami\u00e9n se lu conoz pol establecimientu del C\u00f3digu Napole\u00f3nicu y ye consider\u00e1u por dalgunos un \u00abmonarca illumin\u00e1u\u00bb pola so estraordinaria capacid\u00e1 de trabayu; taba en varios llugares casi al mesmu tiempu. La so memoria prodixosa y la so inigualable llucidez, permit\u00eden-y conocer y recordar el m\u00e1s m\u00ednimu detalle. Nun dexaba nada al azar y nun consent\u00eda que naide improvisare. Otros, ensin embargu, consider\u00e1benlu un dictador tir\u00e1nicu cuyes guerres causaron la muerte de millones de persones. Ensin llugar a dubia, ye'l personaxe que marc\u00f3 l'aniciu del sieglu XIX y la posterior evoluci\u00f3n de la Europa d'angua\u00f1o.\nPrimeros a\u00f1os.\n\u00d1ac\u00edu n'Ajaccio (C\u00f3rcega), foi bautiz\u00e1u col nome de Napoleone Buonaparte (Nabolione o Nabulione en corsu), nam\u00e1s un a\u00f1u depu\u00e9s de que Francia comprara la islla a la Rep\u00fablica de X\u00e9nova. Napoleone a\u00f1os depu\u00e9s camud\u00f3'l so nome pol m\u00e1s franc\u00e9s de Napol\u00e9on Bonaparte. El rexistru m\u00e1s antiguu d'esti nome alcu\u00e9ntrase nun informe oficial fech\u00e1u el 28 de marzu de 1796.\nLa so familia formaba parte de la nobleza llocal. So pa, Carlo Bonaparte, abog\u00e1u, foi nom\u00e1u en 1778 representante de C\u00f3rcega na corte de Lluis XVI, llugar onde permaneci\u00f3 por dellos a\u00f1os.\nSo ma, Mar\u00eda Letizia Ramolino foi la figura fundamental na so infancia. Avanzada a la so d\u00f3mina, exix\u00eda a los sos ocho f\u00edos que se ba\u00f1aren diariamente, cuando lo com\u00fan yera ba\u00f1ase, llegao'l casu, una vegada al mes. Napole\u00f3n, de car\u00e1cter fo\u00edn y atristay\u00e1u, calt\u00favose apart\u00e1u de los sos collacios. Gustaba-y tar solu pa meditar y sent\u00eda fonda aversi\u00f3n hacia los franceses, a los qu'acusaba de caltener la opresi\u00f3n escontra los corsos. Nun yera bon estudiante y s\u00f3lo-y preocupaben les matem\u00e1tiques, ciencia na que progresaba asombrosamente. Tami\u00e9n se dedic\u00f3 a la llectura d'obres de la lliteratura cl\u00e1sica como Historia Universal de Polibio; Vides Paraleles de Plutarcu o Espedici\u00f3n d'Alexandro d'Arriano de Nicomedia, obres que tuvieron una fonda influencia nel so esp\u00edritu.\nSo p\u00e1 algam\u00f3 a que Napole\u00f3n y el so hermanu Xos\u00e9 se treslladaren a la Francia continental, pa estudiar na escuela militar francesa de Brienne-le-Ch\u00e2teau a la ed\u00e1 de 10 a\u00f1os. Enantes d'entrar deb\u00eda deprender franc\u00e9s, idioma que fal\u00f3 con un marc\u00e1u acentu italiano pol restu de la so vida. Algam\u00f3 notes destacaes en matem\u00e1tiques y xeograf\u00eda, consiguiendo tami\u00e9n les notes necesaries p'aprobar les dem\u00e1s materies. Tres la so graduaci\u00f3n en 1784, foi almit\u00edu na \u00c9cole Royale Militaire de Par\u00eds. Anque buscara nun principiu una formaci\u00f3n naval, termin\u00f3 estudiando artiller\u00eda na \u00c9cole Militaire. Depu\u00e9s de la so graduaci\u00f3n en setiembre de 1785, foi comision\u00e1u como teniente segundu d'artiller\u00eda. Tom\u00f3 les sos nueves obligaciones en xineru de 1786, a la ed\u00e1 de 16 a\u00f1os.\nNapole\u00f3n sirvi\u00f3 na guarnici\u00f3n de Valence y d'Auxonne hasta l'espa\u00f1\u00edu de la Revoluci\u00f3n Francesa (anque se tom\u00f3 casi dos a\u00f1os de llicencia en C\u00f3rcega y Par\u00eds). Poco depu\u00e9s d'entamar la revoluci\u00f3n, Napole\u00f3n alcontr\u00e1base en C\u00f3rcega. Dio'l so sofitu a la faici\u00f3n xacobina y algam\u00f3'l rangu de comandante segundu de la Guardia Nacional de Voluntariu de la isla. Depu\u00e9s d'entrar en conflictu col l\u00edder nacionalista Pasquale Paoli (antiguu h\u00e9roe de Napole\u00f3n), Bonaparte y la so familia escaparen a Francia, onde aportaron en xunu de 1793.\nCampa\u00f1es d'aniciu.\nA travi\u00e9s del gabitu dau pol so collaciu Saliceti, algam\u00f3'l rangu en comandante d'artiller\u00eda nes fuercies franceses de Toulon que s'amotinaren escontra'l R\u00e9xime del terror. Una vegada que la ciud\u00e1 foi ocupada por tropes brit\u00e1niques, igu\u00f3 un plan que result\u00f3 exitosu. Colocando los sos ca\u00f1ones estrat\u00e9xicamente oblig\u00f3 a la flota inglesa a abandonar el puertu, lo que-y permiti\u00f3 l'asaltu y ocupaci\u00f3n de la ciud\u00e1, en cuya aici\u00f3n Bonaparte result\u00f3 fer\u00edu de poca consideraci\u00f3n. Esta aici\u00f3n fizo-y ganar el puestu de xeneral de brigada. Cuando foi mand\u00e1u a X\u00e9nova por \u00f3rdenes superiores nuna misi\u00f3n secreta hacia xunetu de 1794, muerre Maximilien Robespierre, converti\u00e9ndose Napole\u00f3n en blancu de sospeches orixinaes pola so amist\u00e1 \u00edntima con Augustin Robespierre, hermanu menor de Maximilien. Por esti fechu foi arrest\u00e1u por dos selmanes, siendo lliber\u00e1u por falta de pruebes.\nEn 1795 Bonaparte alcontr\u00e1base en Par\u00eds cuando'l 3 d'ochobre, realistes y contra-revolucionarios entamaron una protesta armada escontra la Convenci\u00f3n. A Bonaparte encomendaron-y dirixir a un improvis\u00e1u ex\u00e9rcitu na defensa de la Convenci\u00f3n nel Palaciu de les Tuller\u00edes. Consigui\u00f3 dalgunes pieces d'artiller\u00eda col gabitu d'un xoven oficial de caballer\u00eda, Joachim Murat, que posteriormente convertir\u00edase nel so cu\u00f1\u00e1u, y llogr\u00f3 repeler a los insurxentes. Esti trunfu dio-y una gran fama y poder sobre'l nuevu Direutoriu, de mou particular sobre'l so l\u00edder, Barras. Poques selmanes depu\u00e9s, el 9 de marzu de 1796, c\u00e1sase cola amante de Barras, Jos\u00e9phine de Beauharnais.\nLa campa\u00f1a d'Italia de 1796-97.\nD\u00edes depu\u00e9s del so casamientu, Bonaparte tom\u00f3'l mandu del Ex\u00e9rcitu d'Italia, al qu'encabez\u00f3 exitosamente na invasi\u00f3n de dichu pa\u00eds. Enantes de partir, emponder\u00f3 a les sos tropes con nestes pallabres: \"Soldaos: tais mal vestios y mal alimentaos. El gobiernu d\u00e9bevos muncho. Grandes provincies y ciudaes sedr\u00e1n vueses. Ell\u00ed tendr\u00e9is gloria y riqueza\". Por aquella d\u00f3mina gan\u00f3'l nomatu de \u00abpeque\u00f1u cabu\u00bb en virt\u00fa de la so camarader\u00eda coles tropes. Llogr\u00f3 sacar a les fuercies austriaques de Lombard\u00eda y derrot\u00f3 al ex\u00e9rcitu de los Estaos Papales. A ra\u00edz de que'l Papa P\u00edu VI protestare pola execuci\u00f3n del rei Lluis XVI, Francia arrespondi\u00f3 anexon\u00e1ndose dos peque\u00f1os territorios papales. Ensin embargu, Bonaparte ignor\u00f3 les \u00f3rdenes del Direutorio de marchar escontra Roma y destronar al Papa. Nun foi sin\u00f3n un a\u00f1u depu\u00e9s que'l Xeneral Berthier atrop\u00f3 Roma y apres\u00f3 al Papa, quien posteriormente morri\u00f3 por una enfermed\u00e1 en cautiveriu. En 1797, Bonaparte al mandu del ex\u00e9rcitu derrot\u00f3 socesivamente a cuatro xenerales austriacos cuyes tropes yeren superiores en n\u00famberu y forz\u00f3 a Austria a firmar un acuerdu de paz. El resultante Trat\u00e1u de Campoformio dio-y a Francia'l control de la mayor\u00eda del norte d'Italia, asina como'l de los Pa\u00edses Baxos y l'\u00e1rea del R\u00edn. Una cl\u00e1usula secreta promet\u00eda otorgar Venecia a Austria. Bonaparte march\u00f3 escontra Venecia ocup\u00e1ndola y finando con m\u00e1s de 1.000 a\u00f1os d'independencia. Posteriormente, en 1797, Bonaparte organiz\u00f3 los territorios ocupaos n'Italia no que se nom\u00f3 como la Rep\u00fablica Cisalpina.\nNapole\u00f3n Bonaparte foi un estratega brillante. Llogr\u00f3 absorber los conocimientos militares esenciales de la so d\u00f3mina y aplicalos exitosamente. Como planificador nel campu de batalla foi bien conoc\u00edu pola so creativid\u00e1 nes t\u00e1ctiques de movilizaci\u00f3n de l'artiller\u00eda. Ensin embargu'l so \u00e9situ non se deb\u00eda \u00fanicamente al so car\u00e1cter innovador, sin\u00f3n al so fondu conocimientu y intelixente aplicaci\u00f3n de les t\u00e1ctiques convencionales militares. Como \u00e9l dic\u00eda: \u00abLluch\u00e9 en sesenta batalles y nun aprend\u00ed nada que nun supiere anteriormente\u00bb. Como oficial d'artiller\u00eda, desarroll\u00f3 nueves t\u00e1ctiques y empleg\u00f3 l'artiller\u00eda como una fuercia m\u00f3vil pa espaldar los ataques d'infanter\u00eda , benefici\u00e1ndose de la ventaya teunol\u00f3xica de Francia en materia d'armamentu. Foi conoc\u00edu como un comandante agresivu, que cuntaba cola llealt\u00e1 de soldaos altamente motivaos. Tami\u00e9n foi'l primeru que fizo uso de sistemes de telecomunicaciones, la nomada llinia Chappe de sem\u00e1foros, implantada en 1792. Tami\u00e9n foi un mayestru en materia d'espionaxe y d'enga\u00f1u. Frecuentemente gan\u00f3 batalles al conocer d'antemano'l movimientu de les tropes enemigues.\nNa campa\u00f1a d'Italia Bonaparte convirti\u00f3se nuna figura influyente na pol\u00edtica francesa. Espublic\u00f3 dos peri\u00f3dicos, d'aniciu pa les sos tropes, pero circulaben tami\u00e9n por Francia. En mayu de 1797 fund\u00f3 un tercer peri\u00f3dicu espublic\u00e1u en Par\u00eds nom\u00e1u \u00abLe Journal de Bonaparte et des hommes vertues\u00bb. Les eleiciones de 1797 dieron-yos a los realistes mayor poder, lo qu'alarm\u00f3 a Barras y a los sos aliaos nel Diretoriu. Los mon\u00e1rquicos, pola so parte, entamaron a criticar a Bonaparte acus\u00e1ndolu d'haber saquiao Italia y d'habese exced\u00edo na so autorid\u00e1 al negociar con Austria (lo cu\u00e1l n'ambos casos yera cierto). Bonaparte mand\u00f3 con prontit\u00fa al Xeneral Augereau a Par\u00eds pa encabezar un golpe d'est\u00e1u el 4 de setiembre, eliminando pol\u00edticamente a los realistes. Esto devolvi\u00f3 nuevamente a Barras el control, pero agora depend\u00eda de Bonaparte pa permanecer nel so cargu. Depu\u00e9s de finar les negociaciones con Austria, Napole\u00f3n torn\u00f3 a Par\u00eds n'avientu siendo recib\u00edu como un h\u00e9roe conquistador y la fuercia dominante nel gobiernu, muncho m\u00e1s popular que los Direutores.\nLa espedici\u00f3n a Exiptu.\nEn marzu de 1798 Bonaparte propunxo llevar a cabu una espedici\u00f3n pa colonizar Exiptu, ent\u00f3ncenes una provincia Otomana, col oxetivu de protexer los intereses comerciales franceses y cortar la ruta de Gran Breta\u00f1a a la India. El Direutoriu, preocupau pol alcance y el costu de la espedici\u00f3n, aprob\u00f3 a\u00edna la empresa dao que significaba sacar a Bonaparte del centru de poder.\nDalgo poco habitual de dicha espedici\u00f3n ye la inclusi\u00f3n duun bon n\u00famberu de cient\u00edficos, lo cu\u00e1l, seg\u00fan dalgunos, reflexaba la devoci\u00f3n de Bonaparte a los principios ya idees del ent\u00f3ncenes periodu de Ilustraci\u00f3n. Otros, ensin embargo, vi\u00e9ronlo como una maniobra propagand\u00edstica que s\u00f3lo diba a la gueta d'esconder les intenciones imperialistes de Napole\u00f3n. Bonaparte tami\u00e9n emiti\u00f3 proclames nes cu\u00e1les represent\u00e1base como lliberador del pueblu exipcianu, somet\u00edu pol xugu Otomanu y allabando los preceptos del Islam. Esta maniobra nun foi exitosa dao que'l pueblu exipcianu siempre vio a los franceses como una fuercia d'ocupaci\u00f3n.\nLa espedici\u00f3n de Bonaparte tami\u00e9n conquist\u00f3 Malta y desembarc\u00f3 n'Alexandr\u00eda el [1 de xunetu] de 1798, eludiendo temporalmente a l'Armada Brit\u00e1nica . Aunque los franceses ganaron la decisiva batalla de les Pir\u00e1mides (con un ex\u00e9rcitu de 25.000 homes enfrentaos a 100.000 del enemigu), la flota francesa viose arrasada polos buques del Almirante Nelson na Batalla del Nilu. L'oxetivu de Bonaparte de fortalecer el Mediterraneu viose frustr\u00e1u, si bien llogr\u00f3 consolidar el so poder n'Exiptu, non ensin sofocar enantes diverses revueltes populares. Bonaparte orden\u00f3 que n'Exiptu la servidumbre y el feudalismu fueren abol\u00edos y los derechos b\u00e1sicos de los ciudadanos garantizaos. La situaci\u00f3n propici\u00f3'l desarrollu d'importantes estudios sobre l'Antiguu Exiptu ente los que destac\u00f3'l descubrimientu de la Piedra de Rosetta. Por otra parte l'ex\u00e9rcitu franc\u00e9s fracas\u00f3 nel so intentu por colonizar Siria en 1799, pero llogr\u00f3 la vitoria sobre los otomanos en Aboukir.\nLa Francia napole\u00f3nica.\nEl golpe d'est\u00e1u del 18 de Brumario.\nTando n'Exiptu al frente del ex\u00e9rcitu franc\u00e9s, Bonaparte sigui\u00f3 de cerca los asuntos europeos, axenciando informaci\u00f3n principalmente de los peri\u00f3dicos y despachos que-y llegaben a tumbos. El 23 d'agostu decide por sorpresa embarcase hacia Francia, aprovechando una calma temporal del bloqu\u00e9u a los puertos franceses por parte de la flota brit\u00e1nica.\nAunque posteriormente foi acus\u00e1u polos sos oponentes pol\u00edticos d'abandonar a les sos tropes, la so marcha foi autorizada pol Direutoriu, que sufriera una serie de derrotes militares escontra les fuercies de la Segunda Coalici\u00f3n, formada pola alianza de Gran Breta\u00f1a con Austria, Rusia, N\u00e1poles y Portugal, atarreciendo una inminente invasi\u00f3n.\nCuando lleg\u00f3 a Par\u00eds nel mes d'ochobre, la situaci\u00f3n militar hab\u00eda meyorao tras varies victories sobre l'enemigu. La Rep\u00fablica, ensin embargu, taba en bancarrota y el Direutoriu, corruptu y ineficiente, taba nel so nivel m\u00e1s baxu de popularid\u00e1.\nUn de los Direutores, Sieyes, pidi\u00f3 a Bonaparte'l so sofitu pa executar un golpe d'est\u00e1u escontra la Constituci\u00f3n esistente. L'entram\u00e1u involucraba tami\u00e9n al hermanu de Bonaparte, Lucien, quien desempe\u00f1aba como cabezaleru del Conceyu de los Quinientos, a otru Direutor, Roger Ducos y a Talleyrand. El 9 de payares (18 de Brumario) y nel d\u00eda siguiente, tropes dirix\u00edes por Napole\u00f3n tomaron el control y espardieron los conseyos llexislativos, quedando Bonaparte, Sieyes y Ducos como C\u00f3nsules provisionales que rexir\u00eden el gobiernu. Si bien Sieyes pretend\u00eda dominar al nuevu r\u00e9xime, Bonaparte adelant\u00f3se redactando la Constituci\u00f3n del A\u00f1u VIII, asegurando la so eleici\u00f3n como Primer C\u00f3nsul. Esto convirti\u00f3lu na persona m\u00e1s poderosa de Francia, poder que s'incrementar\u00eda na Constituci\u00f3n del A\u00f1u X, cuando llogr\u00f3 nomase Primer C\u00f3nsul vitaliciu.\nEl Primer C\u00f3nsul.\nBonaparte instituy\u00f3 diverses y importantes reformes, incluyendo la centralizaci\u00f3n de l'alministraci\u00f3n de los Departamentos, la educaci\u00f3n superior, un nuevu c\u00f3digu tributariu, un bancu central, nueves lleis y un sistema de carreteres y cloaques. En 1801 negoci\u00f3 cola Santa Sede un Concordatu, diendo a la gueta de la reconciliaci\u00f3n ente'l pueblu cat\u00f3licu y el so r\u00e9xime. Nel a\u00f1u 1804 dict\u00f3se'l Code civil des Fran\u00e7ais o tami\u00e9n conoc\u00edu como C\u00f3digu Napole\u00f3nicu, que consiste na redaici\u00f3n d'un cuerpu \u00fanicu qu'unificare les lleis civiles franceses. El C\u00f3digu foi prepar\u00e1u por comit\u00e9s d'espertos llegales baxo supervisi\u00f3n de Jean Jacques R\u00e9gis de Cambec\u00e9res, desempe\u00f1\u00e1ndose \u00e9sti como Segundu C\u00f3nsul dende 1799 a 1804; Bonaparte, ensin embargu, participaba activamente nes sesiones del Conceyu d'Est\u00e1u onde se revisaben les propuestes de lleis. Esti c\u00f3digu influy\u00f3 de mou trascendental nel mundiu xur\u00eddicu, siendo la piedra angular del procesu de codificaci\u00f3n. Otres normes dictaes na rexencia de Napole\u00f3n fueron el C\u00f3digu Penal de 1810 y el C\u00f3digu de Comerciu de 1807. En 1808 foi promulg\u00e1u'l C\u00f3digu d'Instrucci\u00f3n Criminal, estableciendo regles y procedimientos xudiciales precisos nesta materia. Si bien los est\u00e1ndares modernos consideren que dichos procedimientos favorec\u00eden a la parte acusadora, cuando fueron promulgados yera intenci\u00f3n de los llexisladores resguardar les llibertaes personales y remediar los abusos que normalmente ocurr\u00eden nos tribunales europeos. Si bien ye verd\u00e1 que Bonaparte yera un rexente autoritariu, nun ye menos cierto que'l restu d'Europa taba gobernada por rex\u00edmenes dictatoriales. Bonaparte trat\u00f3 de restaurar la llei y l'orden depu\u00e9s de los escesos causaos pola Revoluci\u00f3n, al mesmu tiempu que reformaba l'alministraci\u00f3n del Est\u00e1u.\nUn interludiu de paz.\nEn 1800 Bonaparte torn\u00f3 a Italia, la cu\u00e1l fuera reconquistada por Austria durante la so ausencia n'Exiptu. Cruz\u00f3 coles sos tropes los Alpes en primavera (si bien montaba sobre una mula, y non nel caballu blancu col que lu pint\u00f3 David). Al principiu de la campa\u00f1a non foi perbi\u00e9n, pero m\u00e1s alantre asest\u00f3 una rotunda derrota a los austriacos, la cu\u00e1la llev\u00f3 a la firma d'un armisticiu. L'hermanu de Napole\u00f3n, Joseph, principal negociador del armisticiu, algam\u00f3 que deb\u00edo a l'alianza ente Austria y Gran Breta\u00f1a, Austria nun pod\u00eda reconocer neng\u00fan territoriu conquist\u00e1u por Francia. Les negociaciones volvi\u00e9ronse m\u00e1s y m\u00e1s err\u00e1tiques hasta que Bonaparte orden\u00f3 al Xeneral Moreau atacar a Austria nuevamente. Moreau llev\u00f3 al ex\u00e9rcitu franc\u00e9s a la victoria d'Hohenlinden y a la fin l'armisticiu foi firm\u00e1u en Lun\u00e9ville en febreru de 1801, baxo'l cu\u00e1l reafirm\u00e1base a Francia'l so dominiu sobre los territorios ocupaos nel Trat\u00e1u de Campoformio. Los brit\u00e1nicos tami\u00e9n firmaron un acuerdu de paz m\u00e9diante'l Trat\u00e1u d'Amiens en marzu de 1802, baxo'l cu\u00e1l Malta paso a ser territoriu franc\u00e9s.\nEl Concordatu de 1801 col Papa P\u00edu VII, fin\u00f3 col enfrentamientu cola Ilesia Cat\u00f3lica orixin\u00e1u pol aniciu de la Revoluci\u00f3n.\nLa paz ente Francia y Gran Breta\u00f1a yera mui precaria. Les monarqu\u00edes llex\u00edtimes d'Europa taben reacies a reconocer la rep\u00fablica, teniendo llercia de que la idea de la revoluci\u00f3n fuera esportada a los sos pa\u00edses. En Gran Breta\u00f1a, l'hermanu de Lluis XVI foi recib\u00edu con honores de g\u00fc\u00e9spede d'est\u00e1u a pesar de que los brit\u00e1nicos ya reconocieren a la rep\u00fablica francesa. D'otra miente, Gran Breta\u00f1a nun desocupara ni Malta ni Exiptu, como prometiera y protest\u00f3 escontra l'anexu de Piedmont y l'Actu de Mediaci\u00f3n de Suiza, si bien neng\u00fan d'\u00e9stes \u00e1rees taben contemplaes nel Trat\u00e1u d'Amiens.\nEn 1803, l'ex\u00e9rcitu de Bonaparte foi derrot\u00e1u en Santu Domingu, combin\u00e1ndose la fiebre mariella conl tes\u00f3n de la resistencia de Touissant L'Ouverture. Ante l'escenariu d'indefensi\u00f3n de les posesiones franceses n'Am\u00e9rica del Norte, Napole\u00f3n decide la venta de Louisiana, un territoriu d'aproximao 2 millones de km\u00b2 pertenec\u00edente a Francia. Estaos Xun\u00edos diba a la gueta, pola so parte, del mou de controlar la navegaci\u00f3n sobre'l r\u00edu Mississippi. La Merca de Luisiana foi un de los fechos m\u00e1s significativos qu'asocedieron durante'l gobiernu napole\u00f3nicu, aunque nel so momentu pas\u00f3 relativamente inadvert\u00edu. El preciu establec\u00edu foi de $ 7,40/km\u00b2.\nNel a\u00f1u X (1802), otra constituci\u00f3n dictada por Napole\u00f3n dio car\u00e1cter vitaliciu al so consul\u00e1u y vali\u00f3 como entamanamientu pa la so autoproclamaci\u00f3n como monarca del Primer Imperiu Franc\u00e9s. Sofit\u00e1u por bona parte de l'aristocracia, nuna ceremonia realizada na Catedral Notre Dame de Par\u00eds (1804) ante la presencia del Papa P\u00edu VII. Napole\u00f3n coron\u00f3se a s\u00ed mesmu, lo cu\u00e1l dio aniciu a la creencia popular de qu'esti actu foi una demostraci\u00f3n de negazu a l'autorid\u00e1 pontificia, lo cu\u00e1l nun yera cierto. La ceremonia taba acordada col Papa de forma anticipada.\nNapole\u00f3n reorganiz\u00f3 l'alministraci\u00f3n del est\u00e1u, reorganiz\u00f3'l sistema xudicial, tipific\u00f3 la llexislaci\u00f3n civil francesa col C\u00f3digu Napole\u00f3nicu y con otros seis c\u00f3digos que garantizaben los derechos y llibertaes conquistaos nel periodu revolucionariu, asina como la iguald\u00e1 ante la llei y la llibert\u00e1 de cultu. Tami\u00e9n someti\u00f3 les escueles a un control centraliz\u00e1u.\nEl famosu y temperamental compositor alem\u00e1n Ludwig van Beethoven taba ente les personalidaes d'aquella d\u00f3mina qu'admiraben a Napole\u00f3n polo que simbolizaba pol\u00edticamente: los ideales democr\u00e1ticos y republicanos de la Revoluci\u00f3n Francesa. Al paecer por una suxerencia del embaxador franc\u00e9s en Viena, Jean-Baptiste Bernadotte, entam\u00f3 a componer la so Tercera Sinfon\u00eda, que titular\u00eda Eroica (Heroica en italiano). Ensin embargu, cola auto-coronaci\u00f3n de Napole\u00f3n, Beethoven decepci\u00f3nose y retiro-y la dedicatoria colocando como subt\u00edtulu: Sinfon\u00eda eroica, composta per festeggiare il sovvenire d'un grand'uomo (Sinfon\u00eda Heroica, compuesta pa festexar el recuerdu d'un gran home)\nLes guerres de conquista.\nGran Breta\u00f1a reanud\u00f3 la guerra naval con Francia n'abril de 1803. Dos a\u00f1os depu\u00e9s, Rusia y Austria uni\u00e9ronse a Gran Breta\u00f1a na Tercera Coalici\u00f3n. Napole\u00f3n descart\u00f3'l so plan d'invadir Inglaterra tras la dram\u00e1tica derrota naval de Trafalgar, onde la flota brit\u00e1nica encabezada pol Almirante Nelson estroz\u00f3 gran parte de les flotes de Francia y Espa\u00f1a y dirix\u00f3 los sos ex\u00e9rcitos escontra les fuercies austro-ruses, a les que derrot\u00f3 na batalla d'Austerlitz el 2 d'avientu de 1805. Conquist\u00f3'l reinu de N\u00e1poles en 1806 y nom\u00f3 rei al so hermanu mayor, Xos\u00e9; autoproclam\u00e1ndose Rei d'Italia (1805), desintegr\u00f3 les Provincies Un\u00edes, qu'en 1795 hab\u00eda instaurao como Rep\u00fablica de Batavia, y fund\u00f3'l Reinu d'Holanda, al frente del cu\u00e1l asiti\u00f3 al so hermanu Lluis, y estableci\u00f3 la Confederaci\u00f3n del Rin (qu'agrupaba a la mayor\u00eda de los estaos alemanes) que quedaron baxo la so proteici\u00f3n.\nPrusia y Rusia forxaron una nueva alianza (Cuarta Coalici\u00f3n) y atacaron a la Confederaci\u00f3n. Napole\u00f3n derrot\u00f3 al ex\u00e9rcitu prusianu en Jena y Auerst\u00e4dt (1806) y al rusu en Friedland. En Xunetu de 1807 estableci\u00f3'l Trat\u00e1u de Tilsit col Zar Alexandru I pol cu\u00e1l apoqueciose'l territoriu de Prusia. Am\u00e1s, Westfalia, gobern\u00e1u pol so hermanu Xer\u00f3nimo, y el Gran Duc\u00e1u de Varsovia ente otros estaos pasaron a formar parte del Imperiu.\nNun habiendo pod\u00edo vencer a los brit\u00e1nicos militarmente, Napole\u00f3n impuso'l bloqu\u00e9u sobre les mercanc\u00edes ingleses col prop\u00f3situ d'arruinar el so comerciu. Portugal foi una de les naciones que nun se plegaron al bloqu\u00e9u, raz\u00f3n pola cu\u00e1l Napole\u00f3n foi a la gueta d'una alianza con Espa\u00f1a pa invadir a Portugal. Neg\u00e1ndose Espa\u00f1a, a escontra de la volunt\u00e1 de dalgunos de los sos Xenerales, el mesmu Napole\u00f3n encabez\u00f3 les fuercies qu'invadieron Espa\u00f1a y derrotaron al ex\u00e9rcitu d'esti pa\u00eds. Tami\u00e9n derrot\u00f3 al ex\u00e9rcitu ingl\u00e9s que vinieron a echar un gabitu a Espa\u00f1a. Finalmente conquist\u00f3 Portugal en 1807 y en 1808 coloc\u00f3 al so hermanu Xos\u00e9 nel tronu d'Espa\u00f1a, dexando N\u00e1poles como una monarqu\u00eda manexada pol so cu\u00f1\u00e1u, Joachim Murat. Tres la partida de Napole\u00f3n, el pueblu espa\u00f1ol sublev\u00f3se, dando entamu a la guerra ente les tropes franceses y les espa\u00f1oles (sofitaes por Gran Breta\u00f1a), teniendo un papel fundamental la llucha de guerrilla. Esti conflictu supuso un gran desgaste humanu (estim\u00e1ndose en 300.000 baxes) y econ\u00f3micu pa Francia. Calc\u00falase que'l 10% de les baxes tanto del llau espa\u00f1ol como'l franc\u00e9s ocurrieron durante los dos sitios a la ciud\u00e1 de Zaragoza, ente'l 15 de xunu de 1808 y el 21 de febreru de 1809. D'otra miente, Austria rompi\u00f3'l pactu con Francia y Napole\u00f3n viose oblig\u00e1u a encabezar les sos fuercies nos frentes del Danubiu y Alema\u00f1a. Na batalla d'Aspern-Essling (mayu 21-22,1809) cerca de Viena, Napole\u00f3n tuvo a puntu de perder el so ex\u00e9rcitu, ensin que l'enemigu tampoco llograre'l triunfu. Tras una tregua de casi dos meses, nuevamente enfrent\u00e1ronse ambos ex\u00e9rcitos, pero esta vegada l'ex\u00e9rcitu franc\u00e9s derrot\u00f3 al austriacu na batalla de Wagram, el 6 de xunetu de 1809.\nTras esti triunfu, Francia converti\u00f3 los territorios conquistados nes Provincies Iliries (na actualid\u00e1 parte d'Eslovenia, Croacia, Bosnia y Herzegovina, Serbia y Montenegru) y conquist\u00f3 los Estaos Pontificios. Tras aliase nuevamente con Austria, Napole\u00f3n cas\u00f3se con Mar\u00eda Lluisa, f\u00eda del monarca austriacu, Franciscu I d'Austria, pertenec\u00edente a la casa d'Habsburgu, una vegada repudiada Xosefina al nun poder da-y un herederu. Con esti enllaz vinculaba la so dinast\u00eda a la m\u00e1s antigua de les cases reales d'Europa, cola esperanza de qu'un f\u00edu, \u00f1ac\u00edu en 1811 y al cu\u00e1l dio-y el t\u00edtulu de Rei de Roma como herederu del Imperiu, fuera meyor acept\u00e1u poles monarqu\u00edes reinantes. L'Imperiu algam\u00f3 la so m\u00e1xima amplit\u00fa en 1810 cola incorporaci\u00f3n de Bremen, L\u00fcbeck y otros territorios del norte d'Alema\u00f1a, asina como col reinu d'Holanda, depu\u00e9s d'obligar a abdicar al so hermanu qu'hab\u00eda adoptao'l t\u00edtulu de Lluis I Bonaparte.\nImplicaciones fuera de Francia.\nLa Europa napole\u00f3nica.\nEl C\u00f3digu Napole\u00f3nicu foi introduc\u00edu en tolos nuevos Estaos creaos baxo l'Imperiu Franc\u00e9s. Aboli\u00e9ronse el feudalismu y la servidumbre y estableci\u00f3se la lliberta de cultu (salvo n'Espa\u00f1a). Foi-y dada a ca\u00fan de los Estaos una constituci\u00f3n na que concediase el sufraxu universal mascul\u00edn, una declaraci\u00f3n de derechos y la creaci\u00f3n d'un parllamentu. Foi instaur\u00e1u'l sistema alministrativu y xudicial franc\u00e9s; les escueles quedaron supeditaes a una alministraci\u00f3n centralizada y ampli\u00f3se'l sistema educativu llibre de mou que cualesquier ciudadanu pudiere acceder a la ense\u00f1anza secundaria ensin que se tuviere en cuenta la so clase social o relix\u00f3n. Ca Est\u00e1u dispon\u00eda d'una academia o institutu destin\u00e1u a la promoci\u00f3n de les artes y les ciencies, al tiempu financi\u00e1base'l trabayu de los investigadores, principalmente'l de los cient\u00edficos. La creaci\u00f3n de gobiernos constitucionales sigui\u00f3 siendo solo una promesa, pero'l progresu y eficacia de la xesti\u00f3n fueron un llogro real.\nLa intervenci\u00f3n n'Am\u00e9rica.\nP'Am\u00e9rica Llatina, la figura de Napole\u00f3n ye fundamental. La so intervenci\u00f3n n'Espa\u00f1a, les abdicaciones de Carlos IV d'Espa\u00f1a y Fernandu VII d'Espa\u00f1a, la entrega del tronu espa\u00f1ol al so hermanu Xos\u00e9, la promulgaci\u00f3n de la Constituci\u00f3n de Bayona en 1808 que reconoc\u00eda l'autonom\u00eda de les provincies americanes del dominiu espa\u00f1ol y les sos pretensiones de reinar sobre aquellos inmensos territorios cuyos habitantes enxamas quixeren aceptar los planes y deseyos del emperador, son elementos b\u00e1sicos pa entender los movimientos d'emancipaci\u00f3n.\nNel restu del continente, la Merca de Luisiana y el manexu que-y dio Francia al procesu d'independencia d'Hait\u00ed tuvieron una influencia descomanada nel desarrollu del continente.\nOcasu y ca\u00edda de Napole\u00f3n.\nEl Congresu d'Erfurt hab\u00eda conservao l'alianza ente Napole\u00f3n y el zar Alexandru I, en 1811 les tensiones escomenzaron nuevamente a medrar ente ambes naciones. A pesar de ser un fiel almirador de Napole\u00f3n dende'l so alcuentru en 1807, Alexandru I taba siendo apret\u00e1u pola aristocracia rusa pa fra\u00f1er dicha alianza, al ser considerada un aviesu pal arguyu rusu.\nLa primera se\u00f1a de que l'alianza taba fray\u00e1ndose foi'l mou non mui entusiasta y d\u00e9bil col que Rusia aplic\u00f3'l Bloqu\u00e9u Continental. Esto engrif\u00f3 a Napole\u00f3n el cu\u00e1l tami\u00e9n ten\u00eda simpat\u00eda hacia'l Zar, y fizo qu'esti sinti\u00e9rase defraud\u00e1u y traicion\u00e1u. En 1812 los conseyeros del Zar indicaron-y qu'una vasta revoluci\u00f3n taba fermentando por too Alema\u00f1a y qu'\u00e9si yera'l momentu propiciu para atacar al imperiu franc\u00e9s y recuperar Polonia.\nGran n\u00famberu de tropes desplaz\u00e1ronse a la frontera con Polonia (m\u00e1s de 300.000 soldaos d'un ex\u00e9rcitu total de 410.000). Napole\u00f3n, ensin embargu, anticip\u00f3se a esta maniobra y escomenz\u00f3 a espander el so ex\u00e9rcitu hasta llograr un continxente de 600.000 homes (adicionalmente a los 300.000 que s'alcontraben na Pen\u00ednsula Ib\u00e9rica). Napole\u00f3n ignor\u00f3 los conseyos de nun invadir suelu rusu y el 23 de xunu de 1812 entam\u00f3 la invasi\u00f3n.\nNun esfuerciu por ganar l'apoyu de los nacionalistes y patriotes polacos, denomin\u00f3 a la guerra como la \"segunda guerra polaca\" (la primer guerra polaca yera la lliberaci\u00f3n de Polonia de Rusia, Prusia y Austria). Los patriotes polacos deseaben incorporar la parte rusa de Polonia al Gran Ducadu de Varsovia y crear un nuevu Reinu de Polonia, ensin embargu esta idea foi refugada por Napole\u00f3n, camentando que pudiere enrifar a Prusia y Austria a declarar la guerra a Francia. Napole\u00f3n tami\u00e9n refug\u00f3 lliberar a los siervos rusos, pues camentaba qu'esto pudiere provocar una reacci\u00f3n conservadora a les sos espaldes.\nTierra arrasada\nT\u00e9unica militar qu'usaron los rusos, consistente en retroceder y nun pelear de frente colos soldaos de la gran arm\u00e8e. El zar nun contentu de que los franceses tuvieren en tierra rusa destituyo a Mikhail Bogdanovich Barclay de Tolly, y remplazolu pol Xeneral Smoronski, el 16 d'agostu cay\u00f3 Smolensk y, tras otres victories, los franceses siguieron el so avance. Los rusos evitaron batallar en repet\u00edes oportunidaes escontra la Grande Arm\u00e9e, a\u00ednda en dalgunos casos s\u00f3lo porque Napole\u00f3n dud\u00f3 n'atacar cuando la oportunid\u00e1 se-y present\u00f3\nOtra batalla de la campa\u00f1a de Rusia foi la Batalla de Borodino la cu\u00e1l signific\u00f3 un gran trunfu pa los franceses en lo que bien podr\u00eda ser el d\u00eda m\u00e1s sangrientu de la historia humana, foi nomada la guerra de los 3 reis.\nLos rusos repleg\u00e1ronse nuevamente y Napole\u00f3n entr\u00f3 en Mosc\u00fa asumiendo qu'Alexandru I negociar\u00eda la paz. Ensin embargu, les \u00f3rdenes del gobernador del ex\u00e9rcitu de la ciud\u00e1 y comandante en xefe, Fyodor Rostopchin, yera la de prender la ciud\u00e1. Tras un mes, cament\u00e1u de perder el control en Francia, Napole\u00f3n decidi\u00f3 salir de Mosc\u00fa.\nLos franceses sufrieron descomanadamente na so retirada de Rusia al puntu que de los 650.000 homes que la invadieron, s\u00f3lo 40.000 cruzaron el r\u00edu Berezina en payares de 1812. En total estimase que nesta campa\u00f1a, 570.000 homes del ex\u00e9rcitu franc\u00e9s morrieron y 400.000 del ex\u00e9rcitu rusu, a lo cu\u00e1l hai que sumar cientos de miles de baxes na poblaci\u00f3n civil.\nL'enviernu de 1812\u201313 foi calm\u00e1u, mientres rusos y franceses intentaben recuperase de les sos masives p\u00e9rdides. Un peque\u00f1u ex\u00e9rcitu rusu atorment\u00f3 a los franceses en Polonia, y eventualmente 30.000 tropes franceses debieron retirase hacia los estaos alemanes pa unise coles fuercies estacionaes ell\u00ed, algamando los 130.000 homes, colos refuerzos de Polonia, cifra que crecer\u00eda cuando Napole\u00f3n lleg\u00f3.\nTras esti fracaso, Prusia un\u00edose a la coalici\u00f3n, la cu\u00e1l agora incluy\u00eda Rusia, el Reinu Xun\u00edu, Espa\u00f1a y Portugal. A\u00ednda, Napole\u00f3n asumi\u00f3 nuevamente l'urden n'Alema\u00f1a, y caus\u00f3 una serie de derrotes a los Aliaos, que finen na Batalla de Dresde el 26 d'agostu de 1813, onde les tropes aliaes sufrieron baxes de m\u00e1s de cien mil soldaos.\nSi bien paec\u00eda que Napole\u00f3n diba a resurdir, uni\u00e9ronse a la Coalici\u00f3n Austria y Suecia, y a la fin na Batalla de les Naciones en Leipzig, el 16 d'ochobre los franceses fueron derrotaos nun enfrentamientu en que los aliaos contaben col doble de tropes que Napole\u00f3n. Depu\u00e9s d'esta batalla onde morrieron m\u00e1s de 120.000 soldaos d'ambos llaos, Napole\u00f3n replegose a Francia, pero'l so ex\u00e9rcitu ,d'apenes 100.000 homes, ya nun yera capaz de resistir l'emburri\u00f3n de la Coalici\u00f3n, que contaba con m\u00e1s de mediu mill\u00f3n de soldaos.\nLos Cien D\u00edes.\nPar\u00eds foi ocup\u00e1u'l 31 de marzu de 1814. Napole\u00f3n abdic\u00f3 baxo la presi\u00f3n de los sos mariscales el 6 d'abril en favor del so f\u00edu. Sicas\u00ed, los aliaos apert\u00e1ronlu pola rindici\u00f3n incondicional y Napole\u00f3n abdic\u00f3 nuevamente, de mou incondicional, el 11 d'abril. Los vencedores acordaron nel Trat\u00e1u de Fontainebleau exili\u00e1lu a la islla d'Elba, una islla peque\u00f1a a 20 km de la costa italiana, manteniendo'l so t\u00edtulu d'emperador, pero restrinxeron el so imperiu a dicha islla.\nEl Congresu de Viena (1814-1815) dispuso'l nuevu urden na Europa post-napole\u00f3nica. En Francia, los realistes instalaron nel poder a Lluis XVIII. Mar\u00eda Lluisa y el so f\u00edu quedaron baxo la custodia del pa d'\u00e9sta, l'emperador Franciscu I, y Napole\u00f3n nun volvieron a vese enxam\u00e1s. Consciente de los deseos de los ingleses de esterralu a una islla remota nel atl\u00e1nticu y de la refuga del pueblu franc\u00e9s a la restauraci\u00f3n borb\u00f3nica, escap\u00f3 d'Elba en febreru de 1815 y desembarcu n'Antibes el 1 de marzu dende onde prepar\u00f3se pa tornar a Francia.\nEl Rei Lluis XVIII unvi\u00f3 al Quintu Reximientu encabez\u00e1u por Delessart, qu'hab\u00eda servio anteriormente a Napole\u00f3n en Rusia. Al alcontralu en Grenoble, Napole\u00f3n acerc\u00f3se solu al reximientu, ape\u00f3se del so caballu y, cuando taba na llinia de fueu del capit\u00e1n Randon, glay\u00f3 \"Soldaos del Quintu, vosotros conoc\u00e9isme. Si dalg\u00fan home quier disparar sobre'l so emperador, pue facelo agora\". Tres un breve silenciu, los soldaos glayaron \u00a1\"Vive L'Empereur\"! y marcharon xunto con Napole\u00f3n pa Par\u00eds. Aport\u00f3'l 20 de marzu, ensin disparar nin un solu tiru y aclam\u00e1u pol pueblu, llevantando un ex\u00e9rcitu regular de 140.000 homes y una fuercia voluntaria que a\u00edna ascendi\u00f3 a alredor de 200.000 soldaos. Yera l'aniciu de los Cien D\u00edes.\nEstablec\u00edu de nuevu en Par\u00eds, promulg\u00f3 una nueva constituci\u00f3n, de calter m\u00e1s democr\u00e1ticu y lliberal que la vixente demientres l'imperiu. Munchos veteranos acudieron al so llamamientu, entamando de nuevo l'enfrentamientu escontra los aliaos. El result\u00e1u foi la campa\u00f1a de B\u00e9lxica, que fin\u00f3 cola derrota na batalla de Waterloo'l 18 de xunu de 1815.\nEl pueblu de Par\u00eds sofit\u00e1balu na llucha pero los pol\u00edticos retiraron-y el so sofitu, polo qu'abdic\u00f3 en favor del so f\u00edu Napole\u00f3n II. Col\u00f3 a Rochefort onde capitul\u00f3 \u00e9nte'l capit\u00e1n del buque brit\u00e1nicu Bellerophon.\nExiliu en Santa Lena y muerte.\nNapole\u00f3n foi apres\u00e1u y esterr\u00e1u polos brit\u00e1nicos a la islla de Santa Lena nel Atl\u00e1nticu, el 15 d'ochobre de 1815. Ell\u00ed, con un peque\u00f1u grupu de siguidores, dict\u00f3 les sos memories y critic\u00f3 a los sos captores.\nEnfermo del est\u00f3magu demientres muncho tiempu, aquex\u00e1u d'una continua pesadez y un dolor nel cost\u00e1u derechu, los m\u00e9dicos crey\u00eden que yera una afeici\u00f3n hep\u00e1tica, pero \u00e9l sospech\u00f3 inmediatamente que taba atac\u00e1u de la mesma dolencia del so pa, un cirru nel p\u00edloru o c\u00e1ncer d'est\u00f3magu. Ensin embargu, a naide-y dixo hasta que nun tuviere \u00e9l mesmo perseguru de qu'asina fuere (tami\u00e9n sospech\u00e1base que pudo ser envenen\u00e1u con ars\u00e9nicu). Napole\u00f3n Bonaparte morri\u00f3'l 5 de mayu de 1821. Les sos \u00faltimes pallabres foron: \"France, arm\u00e9e, Jos\u00e9phine\", o, seg\u00fan la versi\u00f3n de les memories de Santa Lena \"...t\u00eate...arm\u00e9e...Mon Dieu !\". Ten\u00eda ent\u00f3ncenes cincuenta y dos a\u00f1os.\nNapole\u00f3n estipulara nel so testamentu'l des\u00e9u de ser enterr\u00e1u a les orielles del Sena, pero di\u00e9ron-y sepultura en Santa Lena. En 1840, a instancies del gobiernu de Lluis Felipe I, los sos restos foron repatriaos. Treslladaos na fragata Belle-Poule, deposit\u00e1ronse en Les Invalides (Par\u00eds). Cientos de millones de persones visitaron la so tumba dende esa fecha."}
{"id": "14963", "revid": "476", "url": "https://ast.wikipedia.org/wiki?curid=14963", "title": "Metropolis Katowice", "text": ""}
{"id": "14964", "revid": "43102", "url": "https://ast.wikipedia.org/wiki?curid=14964", "title": "Os Coutos", "text": "Os Coutos ye una parroquia del conceyu d'Ibias, la m\u00e1s occidental d'elli. Ye la m\u00e1s occidental del mesmu, y la \u00fanica d'esti conceyu que ta na vera izquierda del r\u00edu Navia; llenda con elli pel oriente; el restu'l so territoriu ta arrodi\u00e1u pela provincia de Lugo, y \u00fanese al restu del conceyu d'Ibias mediante la parroquia de Sena. Tien una estensi\u00f3n de 9,47\u00a0km\u00b2; y una poblaci\u00f3n de 85 habitantes (INE, 2009), que se reparten ente les aldees de Folgueiras dos Coutos, A Leg\u00faa, A Muria, Parada, Santa Comba dos Coutos (au ta la ilesia parroquial), Valdeferreiros, Vilarello, Vilaselande y O Vi\u00f1al.\nTien un clima oce\u00e1nicu con hibiernos fr\u00edos, y branos calorosos y secos. Predominen les casta\u00f1ales y los pinos. Hai muncha caza mayor, darr\u00e9u qu'en monte hai munchos xabalinos y corzos, anque tami\u00e9n abonden raposos y melandros, y cr\u00e9yese qu'esisten llobos poles buelgues alcontraes. Tami\u00e9n esiste la pesca de truches nel r\u00edu Navia, que fai frontera cola comunid\u00e1 vecina de Galicia. Nos \u00faltimos a\u00f1os la parroquia sufre una importante cayida nel n\u00famberu d'habitantes, y\u00e1 que la media d'ed\u00e1 ye mui alta.\nLa fala de la zona.\nLa fala gallega d'esta parroquia ta a\u00ednda por estudiar. S\u00e1bese poco de la fala d'Os Coutos. Podemos dicir que tien m\u00e1s que ver col gallegu del conceyu vec\u00edn de Navia de Suarna que col d'Ibias, el conceyu al que pertenez; mientres n'Os Coutos dicen \"o, estes, aqueles, teu, seu, mi\u00f1a, centeo, anim\u00e1is...\" nel restu d'Ibias dicen \"el, estos, aquelos, tou, sou, m\u00eda, cent\u00e9n, animales...\""}
{"id": "14965", "revid": "43102", "url": "https://ast.wikipedia.org/wiki?curid=14965", "title": "A Estierna", "text": "A Estierna (\"Sisterna\" en castellanu) ye una parroquia del conceyu asturianu d'Ibias. Ye la m\u00e1s oriental del conceyu, y llenda al norte cola parroquia de Taladriz, al oeste cola de Tormaleo, al sur cola provincia de Lle\u00f3n y al este cola parroquia de Trab\u00e1u, en conceyu Dega\u00f1a. Tien una estensi\u00f3n de 11,68\u00a0km\u00b2 y una poblaci\u00f3n (INE, 2009) de 32 habitantes. Comprende nam\u00e1i dos nucleos de poblaci\u00f3n: A Estierna y El Vau.\nEconom\u00eda.\nNesta parroquia y nes vecines de Trab\u00e1u y El Corral\u00edn (dambes de Dega\u00f1a) tien el so orixe la conocida como \"cultura tixileira\" o \"cultura cunqueira\", y la xerga nomada \"tixileiru\" o \"cunqueiru\". Angua\u00f1o, la mayor\u00eda de la so xente ta xubilao.\nPoblaci\u00f3n.\nJoseph Fern\u00e1ndez recueye nel so llibru \"El habla de Sisterna\" datos de 1920 del Nomencl\u00e1tor sobre'l n\u00famberu de cases y habitantes. A Estierna con 47 cases y 245 habitantes y El Vau 41 y 199 respeutivamente.\n\"La gran enciclopedia asturiana\" amuesa los datos de la poblaci\u00f3n hacia l'a\u00f1u setenta. A Estierna 116 habitantes y El Vau 64. Angua\u00f1o la poblaci\u00f3n ye muncho menor magar ser zona minera. El Vau con unes 40 cases tien nesti momentu seis habitantes; A Estierna manti\u00e9n otres cuarenta cases.\nFiestes.\nLes fiestes patronales son El Carmen n'El Vau, el segundu fin de selmana d'agostu, y San Bartolo'l 25 d'agostu n'A Estierna.\nTurismu.\nEstos pueblos ufierten al turista la posibilid\u00e1 de visitar el so Mus\u00e9u Etnogr\u00e1ficu Tixileiru y agospiase nel so Hotel Rural Tixileiro.\nPatrimoniu.\nEl so patrimoniu cultural c\u00e9ntrase en cuatro construcciones perimportantes que son, n'A Estierna la Ilesia de Santa Mar\u00eda, y n'El Vau la Capiella del Carmen, Casa de Feliz (col escudu de los Sal) y la Casa de Bone."}
{"id": "14966", "revid": "116", "url": "https://ast.wikipedia.org/wiki?curid=14966", "title": "Naufraxu", "text": "Un naufraxu consiste na perda d'una embarcaci\u00f3n al fundir mentes \u00f1avega pel mar o'l r\u00edu. Les causes m\u00e1s corrientes d'un naufraxu son l'apertura d'una v\u00eda d'agua nel cascu, pola perda d'estabilid\u00e1, l'error de \u00f1avegaci\u00f3n, la guerra y la pirater\u00eda."}
{"id": "14967", "revid": "35", "url": "https://ast.wikipedia.org/wiki?curid=14967", "title": "Grey's Anatomy", "text": "Grey's Anatomy ye una serie de ficci\u00f3n d'Estaos Xun\u00edos que cuenta la iestoria d'un grupu de x\u00f3venes que lluchen por se converir en doutores y d'unos m\u00e9dicos que lluchen por caltener la sohumanid\u00e1. El drama del adiestramientu m\u00e9dicu am\u00e9stase cola vida divertida de los internos.\nRepartu.\nEsta ye una llista del repartu de la serie y los sos personaxes:"}
{"id": "14968", "revid": "43102", "url": "https://ast.wikipedia.org/wiki?curid=14968", "title": "Etoumbi", "text": "Etoumbi ye una villa de la provincia de Cuvette-Oeste, nel noroeste d'El Congu. La mayor\u00eda los sos habitantes viven de la caza nes viesques pr\u00f3ximes.\nLa villa conozse por ser el focu de cuatro andancios del virus \u00e9bola, pi\u00e9nsase que se propag\u00f3 pol consumu d'animales procedentes de la caza. En 2003, morrieron 120 persones. La villa tuvo en cuarentena dempu\u00e9s d'un nuevu andanciu en mayu de 2005."}
{"id": "14971", "revid": "28171", "url": "https://ast.wikipedia.org/wiki?curid=14971", "title": "Marentes", "text": "Marentes ye una parroquia del conceyu asturianu d'Ibias. Asitiada na fastera septentrional del mesmu, tien una estensi\u00f3n de 15\u00a0km\u00b2 y llenda, am\u00e1s de coles parroquies de Sena (al O), Santantol\u00edn (al S) y Seroiro (al E), cola luguesa de Negueira de Mu\u00f1iz. Comprende les aldees de Busto, Marcell\u00e1, Marentes y Vilaxane, y tien una poblaci\u00f3n de 58 habitantes (INE, 2009)."}
{"id": "14972", "revid": "28171", "url": "https://ast.wikipedia.org/wiki?curid=14972", "title": "Traslluz", "text": "Traslluz ye una compa\u00f1\u00eda de teatru costumista d'Asturies.\nEl Grupu de Teatru Traslluz naz en 1998 de la xuntanza de l'Asociaci\u00f3n de Vecinos Fumeru de Xix\u00f3n. Al entamar comu otru grupu de teatru xunta a una riestra de xente con ganes a esgaya a trabayar pa desendolcar el teatru fechu n'Asturies y n'especial el costumista astur.\nLa necesid\u00e1 de facer un trabayu seriu pa cola xente fai que'l nuesu gabitu seya mayor d\u00eda a d\u00eda. Entamo polos centros Municipales de Xix\u00f3n pa recurrer depu\u00e9s tola xeografia del pa\u00eds.\nToles obres feches per Traslluz son inedites y escrites pola so direutora Carmen Duarte, destacando pola so sencillez y so forma direuta de llegar al p\u00fablicu. Sos argumentos son variaos pro en toos ellos manden les problematicos sociales y traten de reflexar una verd\u00e1 social.\nPa finar, tien un estilo propiu de teatru para tolos p\u00fablicos, nidiu, d'agora y con mensaxe.\nNa actualid\u00e1'l Grupu de Teatru son:\nAmor \u00c1lvarez, Antonio Villabrille, Carmen Duarte, Dolores Garc\u00eda, Esmeralda Frey, Jon Alava, Jos\u00e9 Manuel Gonz\u00e1lez, Marian Braga y Marisa Amado."}
{"id": "14975", "revid": "43102", "url": "https://ast.wikipedia.org/wiki?curid=14975", "title": "Erat\u00f3stenes", "text": "Erat\u00f3stenes foi un destac\u00e1u matem\u00e1ticu, astr\u00f3nomu y xe\u00f3grafu griegu, de posible orixe cald\u00e9u.\nBiograf\u00eda.\nNac\u00edu en Cirene (Siena), yera f\u00edu d'Aglaos, seg\u00fan Suidas, o d'Ambrosio seg\u00fan otros escritores. Estudi\u00f3 n'Alexandr\u00eda y, durante dalg\u00fan tiempu, n'Atenes .Foi disc\u00edpulu d'Arist\u00f3n de Ch\u00edos, de Lisanias de Cirene y del poeta Cal\u00edmaco y bon collaciu d'Arqu\u00edmedes. En 236 e.C. Ptolomeo Evergetes nom\u00f3lu pa que se ficiere al cargu de la Biblioteca d'Alexandr\u00eda, cargu que caltuvo hasta la fin de los sos d\u00edes, fechu ocurr\u00edu demientres el gobiernu de Ptolomeo Ep\u00edfanes. Suidas afirma que, allori\u00e1u depu\u00e9s de perder la vista, dex\u00f3se morrer de fame a los ochenta a\u00f1os; Luciano calti\u00e9n que lleg\u00f3 a la edad de ochenta y dos, y Censorino sofita que morri\u00f3 cuando ten\u00eda ochenta y \u00fan.\nErat\u00f3stenes pose\u00eda gran bayura de conocimientos y aptitudes pal estudiu. Astr\u00f3nomu, poeta, xe\u00f3grafu y fil\u00f3sofu, foi apellid\u00e1u como \"Pentathlos\", nome que-y daben al atleta ganador nes cinco lluches nos Xuegos Ol\u00edmpicos. Suidas afirma que tami\u00e9n yera conoc\u00edu como \"el segundu Plat\u00f3n\", y dellos autores dicen que daben-y l'apodu o nomatu de \"beta\" (por \u03b2, la segunda lletra del alfabetu griegu), porque ocup\u00f3'l segundu llugar en toles estayes de la ciencia que cultiv\u00f3.\nEsfera armillar.\nA Erat\u00f3stenes atribuyen-y la invenci\u00f3n, haza'l 255 e.C., de la esfera armillar qu'ent\u00e1 emplegaben nel sieglu XVII. Anque debi\u00f3 d'usar esi istrumentu pa delles observaciones astron\u00f3miques, nam\u00e1i queda constancia de la que lu conduxo a la determinaci\u00f3n de la oblicuidad de la ecl\u00edptica. Determin\u00f3 que l'intervalu ente los tr\u00f3picos (el doble de la oblicuid\u00e1 de la ecl\u00edptica) equival\u00eda a los 11/83 de la circunferencia terrestre completa, resultando pa tala oblicuid\u00e1 23\u00ba 51' 19\", cifra que col tiempu adautar\u00eda l'astr\u00f3nomu Claudio Ptolomeo.\nSeg\u00fan dalgunos historiadores, Erat\u00f3stenes obtuvo un valor de 24\u00ba, debi\u00e9ndose'l refinamientu del result\u00e1u hasta 11/83 al propiu Ptolomeo. Arriendes, seg\u00fan Plutarcu, de les sos observaciones astron\u00f3miques demientres los eclipses deduxo que la distancia al Sol yera de 804.000.000 estadios, la distancia a la Lluna 780.000 estadios y, seg\u00fan Macrobiu, que'l di\u00e1metru del Sol yera 27 veces mayor que'l de la Tierra. Realmente'l di\u00e1metro del Sol ye 109 veces el de la Tierra y la distancia a la Lluna ye cuasique tres vegaes la calculada por Erat\u00f3stenes, pero'l c\u00e1lculu de la distancia al Sol, almitiendo que l'estadiu empleg\u00e1u fora de 185 metros, foi de 148.752.060 km, mui asemeyau a la unid\u00e1 astron\u00f3mica actual. A pesar de que-y atribuyen frecuentemente la obra \"Katasterismoi\" que calti\u00e9n la nomenclatura de 44 constelaciones y 675 estrelles, los cr\u00edticos nieguen que fora escrita por \u00e9l, polo que usualmente des\u00ednase como \"Pseudo-Erat\u00f3stenes\" al so erastotenes.\nMedici\u00f3n de les dimensiones de la Tierra.\nEl trabayu cabezaleru d'Erat\u00f3stenes, ye ensin dubia, el determ\u00edn del tama\u00f1u de la Tierra. Erat\u00f3stenes lle\u00f3 un d\u00eda n\u00fan papiru de la Biblioteca un fechu curiosu:\nEl d\u00eda del solsticiu de branu, una estaca afitada en Siena nun ten\u00eda solombra, y la lluz allumaba lo fondero los pozos d'augua.\nEsto, fizo camentar a Erat\u00f3stenes qu'esti fechu nun yera desplicable nuna tierra plana, sin\u00f3n curva. Midi\u00f3 l'angulu proyeut\u00e1u pola estaca n'Alexandr\u00eda'l d\u00eda del solsticiu de branu, xusto a la mesma hora que desapaec\u00eda en Siena. F\u00edzolo con un pres\u00e9u nom\u00e1u escafu. Y calcul\u00f3 esti \u00e1ngulu en 7\u00ba 12'. Esti \u00e1ngulu ten\u00eda de ser el mesmu que'l form\u00e1u poles 2 estaques nel centru la Tierra.\nErat\u00f3stenes, suponiendo que Siena y Alexandr\u00eda taben nel mesmu meridianu o llonxit\u00fa (en realid\u00e1 disten 3\u00ba) y que'l Sol taba tan allonx\u00e1u de la Tierra que los sos rayos pod\u00eden suponese paralelos, nam\u00e1i-y faltaba saber la distancia ente les dos ciudaes. Dellos autores sofiten la teor\u00eda de qu'Erat\u00f3stenes contrat\u00f3 a un home pa que-y contara la distancia a pasos uniformes, y otros que vali\u00f3se de les caravanes que fac\u00eden estos viaxes, midiendo'l per\u00edmetru de la rueda d'un carru, cuntando'l n\u00famberu de vueltes que daba nel viaxe y multiplicando les dos cifres. El result\u00e1u foi de 5000 estadios. Como l'\u00e1ngulu de 7\u00ba 12' ye equivalente a 1/50 de la circunferencia (360\u00b0), deduxo que'l tama\u00f1u total yera de 250.000 estadios.\n(L'estadiu ye una mid\u00eda qu'equival a 0.158km. Ent\u00f3s.. 250.000* 0.158 km = 39.500 km). Y el radiu la Tierra 6.271 km. El valor real ye de 6.365 km.\n150 a\u00f1os dempu\u00e9s, Posidonio refizo'l c\u00e1lculu d'Erat\u00f3stenes obteniendo una circunferencia muncho menor. Esti valor adout\u00f3lu Ptolomeo y foi nel que se sofit\u00f3 Crist\u00f3bal Col\u00f3n pa xustificar que'l so viaxe a les Indies Occidentales yera viable pel occidente.\nErat\u00f3stenes non s\u00f3lo fizo esti c\u00e1lculu, sin\u00f3n que tami\u00e9n calcul\u00f3 la distancia Tierra-Sol en 804 millones d'estadios (139.996.500.000 km) y la distancia Tierra-Lluna en 708.000 estadios (123.280.500 km)."}
{"id": "14976", "revid": "37624", "url": "https://ast.wikipedia.org/wiki?curid=14976", "title": "Part\u00edos pol\u00edticos de Venezuela", "text": "Venezuela ye una democracia pluripartidista dende 1958. El paisaxe pol\u00edticu ta mui divid\u00edu y los part\u00edos suelen agrupase en dos coaliciones pa les eleiciones."}
{"id": "14977", "revid": "43102", "url": "https://ast.wikipedia.org/wiki?curid=14977", "title": "Un Nuevo Tiempo", "text": "Un Nuevo Tiempo (UNT) ye una de les principales fuercies pol\u00edtiques de Venezuela, ye'l principal part\u00edu de la oposici\u00f3n escontra'l Gobiernu del Presidente Hugo Ch\u00e1vez."}
{"id": "14981", "revid": "43102", "url": "https://ast.wikipedia.org/wiki?curid=14981", "title": "Avelino Gonz\u00e1lez Entrialgo", "text": "Avelino Gonz\u00e1lez Entrialgo anarcosindicalista asturianu. Naci\u00f3 en Trema\u00f1es (Xix\u00f3n) en 1898. De mui mozu ingres\u00f3 na CNT na que a finales de los a\u00f1os 20 del sieglu pas\u00e1u tuvo dellos cargos direutivos. A entamos de la d\u00e9cada de los 30 del sieglu XX y\u00e1 formaba parte del nucl\u00e9u dirixente del anarquismu asturianu.\nParticip\u00f3 nel Tercer Congresu Confederal de la CNT, presidiendo la tercera sesi\u00f3n de la que fueron secretarios el tami\u00e9n xixon\u00e9s Segundo Blanco y el navarru Enrique Melchor J\u00e1uregui.\nAvelino G. Entrialgo foi un de los firmantes de l'Alianza Obrera asturiana colos socialistes en marzu de 1934 pa facer la revoluci\u00f3n social. L'Alianza prepar\u00f3 la Revoluci\u00f3n de 1934 na qu'Entrialgo foi participante, por estos fechos foi denten\u00edu y fechu presu.\nConoc\u00edu'l llevantamientu militar en xunetu de 1936 incorpor\u00f3se xunta colos dirixentes del Frente Popular al comit\u00e9 asturianu, con s\u00e9 n'Uvi\u00e9u. Tres la sulevaci\u00f3n d'Aranda na ciud\u00e1, tresll\u00e1dase a Xix\u00f3n onde s'integrar\u00e1 nel Comit\u00e9 de Guerra form\u00e1u na ciud\u00e1 y onde s'encargar\u00e1 del Departamentu de Movilizaci\u00f3n. M\u00e1s tarde treslladar\u00e1se a Madrid y a Valencia onde collabor\u00f3 cola direici\u00f3n estatal del movimientu llibertariu. Al finar la Guerra civil exiliar\u00e1se n'Inglaterra primero y m\u00e1s tarde a Venezuela onde morrer\u00e1 en 1977 en M\u00e9rida."}
{"id": "14982", "revid": "35", "url": "https://ast.wikipedia.org/wiki?curid=14982", "title": "El Epipl\u00f3n", "text": "L'Epipl\u00f3n foi un selmanariu humor\u00edsticu espubliz\u00e1u en Xix\u00f3n ente 1918 y 1920. Esti peri\u00f3dicu foi fund\u00e1u por Manuel Conde O\u00f1aleta y Jos\u00e9 Fern\u00e1ndez Barcia."}
{"id": "14983", "revid": "43102", "url": "https://ast.wikipedia.org/wiki?curid=14983", "title": "Estoppel", "text": "L'estoppel ye una figura del drechu internacional, pola que, l'est\u00e1u que lu fai, \u00f3bligase pola so propia volunt\u00e1 de tala manera qu'otros estaos puen pedi-y esplicaciones si nun continuare oblig\u00e1ndose.\nL'estoppel ha ser fechu en bas al entamu de Bona Fe y tien de s'obligar a sigo mesmu."}
{"id": "14984", "revid": "43102", "url": "https://ast.wikipedia.org/wiki?curid=14984", "title": "Protesta", "text": "La protesta ye una figura del derechu internacional de calter unillateral por mor de la cuala, un est\u00e1u refuga una costume en periodu de formaci\u00f3n, de tala forma que la costume nun se llega a formar y carez de fuercia xur\u00eddico."}
{"id": "14985", "revid": "43102", "url": "https://ast.wikipedia.org/wiki?curid=14985", "title": "Notificaci\u00f3n", "text": "La notificaci\u00f3n ye una figura del derechu internacional por mor de la cuala, l'est\u00e1u en cuesti\u00f3n y de xeitu unillateral, notifica un camb\u00e9u de cualsiquier tipu que pueda afeutar d'un mou o d'otru al drechu internacional. Exemplos de notificaciones, ser\u00eden les relatives a la ratificaci\u00f3n o adhesi\u00f3n a un trat\u00e1u y\u00e1 esistente."}
{"id": "14986", "revid": "43102", "url": "https://ast.wikipedia.org/wiki?curid=14986", "title": "Reconocencia", "text": "La reconocencia ye una figura del drechu internacional por mor de la qu'un est\u00e1u reconoz la esistencia d'otru est\u00e1u o d'un nuevu gobiernu d'un est\u00e1u que y\u00e1 esist\u00eda. Ye de calter unillateral y discrecional, poro, pue emplegase la reconocencia como instrumentu pol\u00edticu, sobremanera en pa\u00edses en guerra civil, nos que la reconocencia de nam\u00e1i qu'\u00fan de los gobiernos tien arrey\u00e1u un sofitu impl\u00edcitu d'esta opci\u00f3n a la escontra d'otres.\nPolo xeneral, la reconocencia suel facese acordies cola situaci\u00f3n real, y lo m\u00e1s habitual ye reconocer al gobiernu que tien xurisdicci\u00f3n efeutiva. Sicas\u00ed, casos nos que la reconocencia nun se fixo por cuesti\u00f3n pol\u00edtica, son el non-reconocimientu por parte la Rep\u00fablica de M\u00e9xicu p'hacia'l r\u00e9xime del xeneral Franco. M\u00e9xicu sigui\u00f3 reconociendo al gobiernu nel exiliu de la Rep\u00fablica Espa\u00f1ola como l'\u00fanicu v\u00e1lidu del est\u00e1u espa\u00f1ol."}
{"id": "14987", "revid": "37624", "url": "https://ast.wikipedia.org/wiki?curid=14987", "title": "Renuncia", "text": "La renuncia ye un actu del drechu internacional de calter unillateral por mor del cual un est\u00e1u refuga un drechu o situaci\u00f3n, de tala forma que s'obliga a s\u00ed mesmu y nun lleva arreyaes consecuencies \u00f1egatives pal restu los estaos. "}
{"id": "14988", "revid": "37624", "url": "https://ast.wikipedia.org/wiki?curid=14988", "title": "Reserva", "text": "La reserva ye la declaraci\u00f3n de volunt\u00e1 d'un est\u00e1u que robla un trat\u00e1u internacional por mor de la cual escl\u00fai o modifica'l trat\u00e1u no referente a la so aplicaci\u00f3n. La esistencia de renuncies, pue tar almitida pol trat\u00e1u o non. Am\u00e1s, en delles ocasiones, los trataos almiten reserves a partes d'ellos, entendi\u00e9ndose prohib\u00edes al restu l'articul\u00e1u."}
{"id": "14989", "revid": "28171", "url": "https://ast.wikipedia.org/wiki?curid=14989", "title": "Trat\u00e1u internacional", "text": "Seg\u00fan la Convenci\u00f3n de Viena de 1969, un trat\u00e1u internacional ye l'alcuerdu per escrito ente dos o m\u00e1s estaos, seya y\u00e1 nun instrumentu (fueya) o en m\u00e1s y que xenera obligaciones xur\u00eddiques pa les partes. \nLa Convenci\u00f3n de Viena, d'esta forma, nun fai referencia dala a los alcuerdos ente organizaciones internacionales o ente estaos y organizaciones. Am\u00e1s, cualsiquier alcuerdu ente estaos que nun lleve arreyaes consecuencies xur\u00eddiques, nun se considera trat\u00e1u seg\u00fan la convenci\u00f3n de Viena, xenerando otres obligaciones d'otru calter (pol\u00edticu polo xeneral)."}
{"id": "14990", "revid": "37624", "url": "https://ast.wikipedia.org/wiki?curid=14990", "title": "Dep\u00f3situ", "text": "En Drechu Internacional, conozse col nome de dep\u00f3situ al actu pol cual los estaos firmantes d'un trat\u00e1u, depositen los instrumentos (fueyes) del trat\u00e1u nos sos respeutivos archivos o en manes d'un tercer est\u00e1u o organizaci\u00f3n.\nTolos estaos miembros de les Naciones Xun\u00edes tienen la obligaci\u00f3n de depositar na organizaci\u00f3n una copia de tolos trataos que roblen."}
{"id": "14991", "revid": "35", "url": "https://ast.wikipedia.org/wiki?curid=14991", "title": "Codificaci\u00f3n", "text": "Nel marcu del Derechu Internacional, conozse como codificaci\u00f3n el procesu por mor del cual les costumes xur\u00eddiques internacionales son rexistraes y escrites en forma de convenci\u00f3n o llei. La codificaci\u00f3n ta impulsada dende les instituciones internacionales, y dende les Naciones Xun\u00edes, que tienen una comisi\u00f3n de codificaci\u00f3n pa esta xera. Am\u00e1s, la codificaci\u00f3n tien arreyada la ventaya de qu'esclaria y ordena les costumes que n'ocasiones puen ser contradictories."}
{"id": "14992", "revid": "37624", "url": "https://ast.wikipedia.org/wiki?curid=14992", "title": "Terminaci\u00f3n (derechu)", "text": "Nel marcu del drechu internacional, la terminaci\u00f3n ye la figura por mor de la qu'un trat\u00e1u dexa de rexir. Nam\u00e1i tien llugar poles causes qu'establez la Convenci\u00f3n de Viena y que son:\nEn tou casu, les consecuencies xur\u00eddiques de la terminaci\u00f3n d'un trat\u00e1u son m\u00e1s cencielles que les que se deriven de la nulid\u00e1. La terminaci\u00f3n llibera a les partes firmantes del trat\u00e1u de cualesquier obligaci\u00f3n de siguir cumpli\u00e9ndolu y nun va afeutar a deng\u00fan drechu, obligaci\u00f3n o situaci\u00f3n xur\u00eddica."}
{"id": "14993", "revid": "28171", "url": "https://ast.wikipedia.org/wiki?curid=14993", "title": "Suspensi\u00f3n", "text": "La suspensi\u00f3n ye'l fechu pol que los estaos partes d'un trat\u00e1u nun han cumplir el trat\u00e1u per un tiempu determin\u00e1u, ensin qu'afeute les rellaciones xur\u00eddiques que'l trat\u00e1u estableciere.\nAl igual que la terminaci\u00f3n, l'entamu b\u00e1sicu que rixe la suspensi\u00f3n de los trataos ye la volunt\u00e1 les partes. Nos casos de trataos multillaterales, les partes interesaes na suspensi\u00f3n habr\u00e1n notificar a les otres la so intenci\u00f3n de celebrar l'alcuerdu y les disposiciones del trat\u00e1u que quieren suspender."}
{"id": "14994", "revid": "28171", "url": "https://ast.wikipedia.org/wiki?curid=14994", "title": "Nulid\u00e1", "text": "La nulid\u00e1 d'un trat\u00e1u, al aviesu qu'asocede cola terminaci\u00f3n y cola suspensi\u00f3n nun tien un res que ver cola volunt\u00e1 de les partes, y tien consecuencies muncho m\u00e1s severes pa los estaos que la provocaren. La nulid\u00e1 nunca nun pue ser declarada de xeitu unillateral por un est\u00e1u o estaos, y l'est\u00e1u qu'allegare la nulid\u00e1, ha notificala al restu partes, de tala forma qu'en casu d'oxeci\u00f3n, cabr\u00eda la posiblid\u00e1 de resolver les controversies pela v\u00eda de la soluci\u00f3n pac\u00edfica abriendo un procedimientu afayadizu.\nLa Convenci\u00f3n de Viena establez ocho causes de nulid\u00e1:\n1- Violaci\u00f3n de les disposiciones de Drechu Internu no que cinquen a la competencia pa celebrar trataos \n2- Nun observancia d'una restricci\u00f3n espec\u00edfica de los poderes pa dar el consentimientu l'est\u00e1u.\n3- Error de fechu.\n4- Dolo, conducta fraudulenta. COnsid\u00e9rase a toles declaraciones falses o fraudulentes, presentaci\u00f3n non esauta de los fechos col env\u00eds d'algamar el consentimientu d'un est\u00e1u que, nel casu de nun se cometer dolo, nun tendr\u00eda dao'l so consentimientu al trat\u00e1u.\n5- Corrupci\u00f3n d'un representante d'est\u00e1u.\n6- Coacci\u00f3n sobro un representante d'est\u00e1u.\n7- Coacci\u00f3n sobro un est\u00e1u.\n8- Incompatibilid\u00e1 con una norma imperativa de ius cogens"}
{"id": "14995", "revid": "37624", "url": "https://ast.wikipedia.org/wiki?curid=14995", "title": "Ius cogens", "text": "Den\u00f3mase cola llocuci\u00f3n llatina ius cogens nel Drechu Internacional a toles normes aceutaes y reconoc\u00edes pola comunid\u00e1 internacional como norma que nun almite dimposici\u00f3n a la escontra. Un exemplu de ius cogens ye \"pacta sunt servanda\" (los pactos s'han respetar). Tami\u00e9n pertenecen a esta categor\u00eda el llibre determ\u00edn de los pueblos, la prohibici\u00f3n la tortura o la privaci\u00f3n inxustificada de la vida."}
{"id": "14996", "revid": "35", "url": "https://ast.wikipedia.org/wiki?curid=14996", "title": "Aquiescencia", "text": "Nel Drechu Internacional l'aquiescencia ye la figura pola qu'un est\u00e1u calla \u00e9nte una reclamaci\u00f3n o comportamientu d'otru est\u00e1u que mereza protesta, de tala forma que, nun faciendo un res al respeutive, consiente y aceuta la situaci\u00f3n.\nL'aquiescencia ha ser continuada nel tiempu y tolerada pola comunid\u00e1 internacional."}
{"id": "14997", "revid": "43102", "url": "https://ast.wikipedia.org/wiki?curid=14997", "title": "Xefe de Gobiernu", "text": "El xefe de Gobiernu ye la persona qu'exerz la direici\u00f3n del poder executivu y responsabil\u00edzase del Gobiernu d'un Est\u00e1u o d'una subdivisi\u00f3n territorial d'esti (est\u00e1u, provincia, o otra). El procesu d'eleici\u00f3n de xefes de Gobiernu varia d'alcuerdu al pa\u00eds y depende, ente otros factores, de la forma de gobiernu utilizada naquel.\nNun sistema parllamentariu ye'l cargu qu'ostenta la persona qu'exerz la xefatura de Gobiernu puede ser: primer ministru, \"premier\", canciller, presidente del Conseyu de Ministros, presidente del Gobiernu, Taoiseach, o otros.\nNos pa\u00edses con sistemes presidenciales, como Estaos Xun\u00edos o Chile, la xefatura de Gobiernu correspuende al presidente de la Rep\u00fablica, quien tami\u00e9n y simult\u00e1neamente ye'l xefe d'Est\u00e1u. Polo xeneral, nestos sistemes de gobiernu nun esiste una figura que detente una autorid\u00e1 entemedia ente'l presidente y los dem\u00e1s secretarios o ministros d'Est\u00e1u. Escepcionalmente hai sistemes presidenciales que s\u00ed contemplen una figura que s'avera al del xefe de Gobiernu, como'l primer ministru de Per\u00fa.\nSicas\u00ed, nos sistemes semipresidenciales como Francia, les funciones de xefe de gobiernu pueden tar part\u00edes ente'l presidente y el primer ministru. Anque esta repartici\u00f3n nun se basa na Constituci\u00f3n, sin\u00f3n na pr\u00e1utica pol\u00edtica del pa\u00eds. Asina, cuando les fuercies pol\u00edtiques allegaes al Presidente tienen mayor\u00eda propia nel parllamentu, el xefe d'Est\u00e1u ser tami\u00e9n de Gobiernu, pos ye \u00e9l quien determina les orientaciones pol\u00edtiques del Gobiernu, y ye quien noma y ante quien respuenden \"efeutivamente\" los ministros. Pero cuando les fuercies que sofiten al presidente t\u00e1n en minor\u00eda parllamentaria (casu conoc\u00edu popularmente como \"cohabitaci\u00f3n\"), el xefe d'Est\u00e1u disp\u00f3n d'unos poderes efeutivos notablemente menguaos. En concencia, el nomamientu de los ministros y\u00e1 nun ye del so incumbencia absoluta, y xeneralmente llindar a designar a los que'l Primer Ministru prop\u00f3n-y, pos \u00e9sti ye quien tien l'enfotu y la mayor\u00eda parllamentaria. En Francia, nes 3 oportunidaes en que'l presdiente debi\u00f3 cohabitar con un primer ministru que nun yera del so sector pol\u00edticu (1986-1988, 1993-1995 y 1997-2002), los ministros de rellaciones esteriores y de defensa tuvieron de cuntar cola aprobaci\u00f3n efeutiva de dambos xefes, d'Est\u00e1u y de Gobiernu.\nHai pa\u00edses que magar nun tienen una xefatura de Gobiernu dixebrada de la xefatura d'Est\u00e1u, tienen a un funcionariu que cumple oficiosamente esta funci\u00f3n. Asina, n'Arxentina, esta funci\u00f3n rec\u00e1i na xefatura de Gabinete, ente que el presidente de la Naci\u00f3n Arxentina ye'l responsable pol\u00edticu de l'alministraci\u00f3n xeneral del pa\u00eds y tami\u00e9n el comandante en xefe de les Fuercies Armaes de la Rep\u00fablica Arxentina.\nEl xefe de Gobiernu en dellos territorios d'ultramar dependientes del Reinu Xun\u00edu ye denomin\u00e1u primer ministru (n'ingl\u00e9s, \"chief minister\"), de la mesma que n'India, Malasia y nos estaos y territorios d'Australia. N'Alema\u00f1a, el xefe de Gobiernu de los \"l\u00e4nder\" denominar \"ministru presidente\" (n'alem\u00e1n, \"Ministerpr\u00e4sident\"); en B\u00e9lxica esta postrera ye la denominaci\u00f3n del xefe de Gobiernu d'una rex\u00f3n, comunid\u00e1 o entid\u00e1 federal que pol so rangu d'importancia almin\u00edstrase baxu r\u00e9xime especial. En M\u00e9xicu, asina se-y denomina al responsable del gobiernu y de l'alministraci\u00f3n de la Ciud\u00e1 de M\u00e9xicu, capital de la rep\u00fablica mexicana; en Venezuela am\u00e1s el gobiernu del Distritu Capital ta encabez\u00e1u por un funcionariu denomin\u00e1u xefe de Gobiernu del Distritu Capital nom\u00e1u pol presidente d'esi pa\u00eds y n'Arxentina tami\u00e9n se denomina xefe de Gobiernu al alministrador de la Ciud\u00e1 Aut\u00f3noma de Buenos Aires."}
{"id": "14998", "revid": "43102", "url": "https://ast.wikipedia.org/wiki?curid=14998", "title": "Cesi\u00f3n", "text": "Nel \u00e1mbitu del Drechu Internacional, conozse col nome de cesi\u00f3n el fechu pol cual un est\u00e1u-y cede a otru un espaciu xeogr\u00e1ficu de so, tresfiri\u00e9ndo-y la soberan\u00eda a tolos efeutos. Esta cesi\u00f3n pue facese por mor d'un trat\u00e1u, d'un armisticiu y como castigu o con arreglu a un intercambeu de clater econ\u00f3micu. Exemplu d'esto cabero ser\u00eda la venta d'Alaska por parte de Rusia a los Estaos Xun\u00edos."}
{"id": "14999", "revid": "35", "url": "https://ast.wikipedia.org/wiki?curid=14999", "title": "Conquista", "text": "Nel \u00e1mbitu del Drechu Internacional, la conquista ye un mou derivativu d'adquisici\u00f3n de la soberan\u00eda territorial. Produzse por mor d'una guerra y una ocupaci\u00f3n formal de la fastera en cuesti\u00f3n.\nG\u00fcei la conquista y\u00e1 nun tien emplegu xur\u00eddicu, tres de qu'en 1945 la Carta de les Naciones Xun\u00edes prohibiere de xeitu espresu la guerra."}
{"id": "15001", "revid": "43102", "url": "https://ast.wikipedia.org/wiki?curid=15001", "title": "Mar territorial", "text": "Nel \u00e1mbitu del Derechu Internacional, y acordies cola Convenci\u00f3n de Xamaica, la soberan\u00eda de los estaos esti\u00e9ndese m\u00e1s all\u00f3'l so territoriu y de les sos aug\u00fces interiores a la franxa de mar asitiada xunta l'est\u00e1u, que den\u00f3mase mar territorial.\nLa Convenci\u00f3n de Xamaica establez el llargor d'esta franxa de mar en 12 milles n\u00e1utiques. Sicas\u00ed, surden problemes cuando les costes de dos estaos t\u00e1n a menos de 24 milles una d'otra, casos nos que prevalez -de nun ser qu'haiga un alcuerdu a la escontra- el citeriu de la llinia media.\nCarauter\u00edstiques de la Soberan\u00eda.\nLa soberan\u00eda de los estaos nel so mar territorial nun ye dafechu plena. Asina, imp\u00f3nse el drechu de pasu inocente a tolos buques d'otros pa\u00edses, siempres que seya r\u00e1pido y continuu, y nun s'aparen magar que nun seya por fuercia mayor. L'est\u00e1u ta ampar\u00e1u pola Convenci\u00f3n de Viena pa evitar cualesquier pasu que nun seya inocente."}
{"id": "15002", "revid": "28171", "url": "https://ast.wikipedia.org/wiki?curid=15002", "title": "Estrechos internacionales", "text": "Nel \u00e1mbitu del Drechu Internacional, los Estrechos internacionales, por mor del desendolcu de la hestoria y de la guerra fr\u00eda, sofrieron una revisi\u00f3n xur\u00eddica del so estatus, pos les grandes potencies ten\u00eden inter\u00e9s en que'l pasu fore permit\u00edu.\nAsina, ta permit\u00edu'l pasu en tr\u00e1nsitu, qu'incl\u00fai tami\u00e9n a aviones, a la escontra de lo qu'asocede col pasu inocente. Un exemplu d'estrechu internacional regul\u00e1u pola Convenci\u00f3n de Xamaica ye l'Estrechu de Xibraltar"}
{"id": "15003", "revid": "28171", "url": "https://ast.wikipedia.org/wiki?curid=15003", "title": "Pasu en tr\u00e1nsitu", "text": "El pasu en tr\u00e1nsitu, ye un r\u00e9xime de circulaci\u00f3n nos estrechos internacionales regul\u00e1u pola Convenci\u00f3n de Xamaica y que carauter\u00edzase por dexar l'exerciciu de la llibre \u00f1avegaci\u00f3n y sobrevuelu de los estrechos internacionales nam\u00e1i que pa pasar de xeitu r\u00e1pidu y non interrump\u00edu pel estrechu ente una parte d'alta mar o d'una zona econ\u00f3mica esclusiva y otra.\nLos estaos ribere\u00f1os nun van impedir esti pasu y alm\u00edtese la \u00f1avegaci\u00f3n n'imersi\u00f3n."}
{"id": "15004", "revid": "28171", "url": "https://ast.wikipedia.org/wiki?curid=15004", "title": "Zona contigua", "text": "Nel \u00e1mbitu del Drechu Internacional conozse col nome de Zona contigua a la fastera de mar de 24 milles n\u00e1utiques cuntaes a partir de la llinia de playa, o, lo que ye lo mesmo, otres 12 milles m\u00e1s all\u00f3 del fin de les 12 milles del mar territorial.\nLos estaos, nesta zona contigua, tienen les competencies que vienen darr\u00e9u:\nA) Prevenir les infraiciones de les sos lleis y reglamentos aduaneros, fiscales y d'inmigraci\u00f3n o sanitarios.\nB) Sancionar les infraiciones d'eses lleis o reglamentos que se cometan nel so territoriu o mar territorial."}
{"id": "15005", "revid": "106865", "url": "https://ast.wikipedia.org/wiki?curid=15005", "title": "Zona econ\u00f3mica esclusiva", "text": "Una zona econ\u00f3mica esclusiva (ZEE) ye la fastera de la mar, de les descrites pola Convenci\u00f3n de les Naciones Xun\u00edes sobre'l Derechu del Mar, na qu'un est\u00e1u tien derechos especiales no que cinca al uso de los recursos marinos, incluyendo la producci\u00f3n d'enerx\u00eda a partir de l'agua y el vientu. Compriende dende la llinia de costa na baxamar hasta una distancia de 200 milles n\u00e1utiques de la costa1. El t\u00e9rminu difer\u00e9nciase del de mar territorial en qu'esti indica la superficie marina na qu'un est\u00e1u tien plena soberan\u00eda, mentantu que na so zona econ\u00f3mica esclusiva tien nam\u00e1i derechos de soberan\u00eda sobre los recursos que pudiera haber embaxu la superficie marina. La superficie marina de les zones econ\u00f3miques esclusives son, poro, ag\u00fces internacionales.\nDefinici\u00f3n.\nEn xeneral, la zona econ\u00f3mica esclusiva d'un est\u00e1u ye un \u00e1rea m\u00e1s allo\u00f1ada de la costa, pero axacente a elles, que les sos ag\u00fces territoriales, que s'estiende a una distancia non mayor de 200 milles n\u00e1utiques (370 km) de la so llinia costera na baxamar. Cuando la distancia ente les llinies costeres de dos estaos sol\u00e1pense, ye dicir, nun hai ente elles una distancia de polo menos 740 km, queda a la decisi\u00f3n de los dos estaos establecer la llende mar\u00edtima. En xeneral, tolos puntos xeogr\u00e1ficos d'un \u00e1rea con solapamientu pertenecen al est\u00e1u que la so costa ye m\u00e1s averada a elli.\nArriendes d'esto, los estaos tami\u00e9n tienen derechos sobre'l fondu mar\u00edn de lo que se define como la so plataforma continental hasta los 650 km de la so llinia de costa, m\u00e1s all\u00e1 por tantu de la llende de la so zona econ\u00f3mica esclusiva, pero menores a los qu'esfruta na so ZEE. La definici\u00f3n de plataforma continental nos alcuerdos pol\u00edticos nun correspuende col signific\u00e1u xeol\u00f3xicu del t\u00e9rminu, pues incl\u00fai tami\u00e9n el fondu mar\u00edn de toa esa estensi\u00f3n de terrenu magar que xeol\u00f3xicamente nun haiga plataforma continental nelli. \nOrixe del conceptu.\nLa idea d'asignar zones econ\u00f3miques esclusives a les naciones pa d\u00e1-yos un mayor control sobre los asuntos mar\u00edtimos m\u00e1s all\u00e1 de les sos ag\u00fces territoriales foi garrando puxu a finales del sieglu XX. Na so primer definici\u00f3n, les ag\u00fces territoriales embaxu la soberan\u00eda d'un est\u00e1u estend\u00edense hasta les tr\u00e9s milles n\u00e1utiques, la distancia d'un disparu de ca\u00f1\u00f3n, de la costa; nos tiempos modernos estendi\u00e9ronse hasta les 12 milles (22 km). Una de les primeres reivindicaciones de tener xurisdicci\u00f3n esclusivo m\u00e1s all\u00e1 de la distancia tradicional a la costa f\u00edzola Estaos Xun\u00edos na nomada Proclamaci\u00f3n Truman, de 28 de setiembre de 1945. Sicas\u00ed, foron Chile y Per\u00fa los primeros pa\u00edses que reclamaron zones mar\u00edtimes de 200 milles, el primeru nuna declaraci\u00f3n presidencial fecha'l 23 de xunu de 1947 y el segundu, como respuesta a elli, al travi\u00e9s d'un decretu presidencial dat\u00e1u el 1 d'agostu de 1947.\nL'aceptaci\u00f3n internacional oficial de la zona econ\u00f3mica esclusiva de 200 milles estableciola la Convenci\u00f3n de les Naciones Xun\u00edes sobre'l Derechu del Mar en 1982.\nDisputes ente estaos.\nLa estensi\u00f3n exauta de les zones econ\u00f3miques esclusives de ca\u00fan ye una fonte frecuente de conflictu ente los pa\u00edses ribere\u00f1os."}
{"id": "15006", "revid": "37624", "url": "https://ast.wikipedia.org/wiki?curid=15006", "title": "Alta mar", "text": "Nel Drechu Internacional, conozse como Alta Mar toles partes del mar que nun t\u00e1n incluy\u00edes na zona econ\u00f3mica esclusiva, el mar territorial o les aug\u00fces interiores.\nL'alta mar ta abierta a tolos estaos y nella tienen les llibertaes que vienen darr\u00e9u:\nA) La llibert\u00e1 de \u00f1avegaci\u00f3n.\nB) La llibert\u00e1 de sobrevuelu.\nC) La llibert\u00e1 de tender cables y tuber\u00edes submarines, de facer islles artificiales y otres instalaciones permit\u00edes pol drechu internacional.\nD) La llibert\u00e1 de pesca\nE) La llibert\u00e1 de pesquisa cient\u00edfica.\nDeng\u00fan est\u00e1u va poder someter denguna parte a la so soberan\u00eda. Sicas\u00ed, la llibert\u00e1 de l'alta mar nun incl\u00fai la esploraci\u00f3n y esplotaci\u00f3n de los recursos naturales asitianos nos fondos marinos y el so subsuelu que tean perbaxo d'aquelli.\nAm\u00e1s, los barcos que tean n'alta mar nun tienen m\u00e1s xurisdicci\u00f3n que la del est\u00e1u de la so bandera."}
{"id": "15008", "revid": "37624", "url": "https://ast.wikipedia.org/wiki?curid=15008", "title": "La Fonte'l Ca\u00f1u", "text": "La Fonte'l Ca\u00f1u ye una bandina tradicional de m\u00fasica asturiana del conceyu de Xix\u00f3n. Entam\u00f3 nel a\u00f1u 2004, na paroquia de Veri\u00f1a d'Arriba. Angua\u00f1o ta formada por cuatro m\u00fasicos que faen una riestra de melodies asturianes y propies.\nLa Fonte'l Ca\u00f1u ta formada por:"}
{"id": "15013", "revid": "28171", "url": "https://ast.wikipedia.org/wiki?curid=15013", "title": "Jean Giraud", "text": "Jean Giraud, llam\u00e1u Gir o Moebius () foi un dibuxante y guionista franc\u00e9s de c\u00f3mic.\nBiograf\u00eda.\nPasa la so ne\u00f1ez en Fontenay-sous-Bois nes afueres de Par\u00eds.\nN'otru tiempu taba de \u00abmoda\u00bb utilizar les iniciales pa tomar un nome mart\u00edsticu (como por exemplu Herg\u00e9 por R.G., Remi Georges), pero'l nomatu Jij\u00e9 y\u00e1 taba utiliz\u00e1u por Joseph Gillain. Por eso'l so primer seud\u00f3nimu foi Gir (baxo'l que asoleya los primeros \"Blueberry\"), depu\u00e9s Moebius. Esi nomatu ye verdaderamente inspir\u00e1u pol nome del matem\u00e1ticu August Ferdinand M\u00f6bius y la so famosa cinta. \nEl so estilu gr\u00e1ficu, mui variable, pue dir del realismu detall\u00e1u de los entamos como les aventures de Blueberry, entamaes en 1963, pero dir tami\u00e9n hacia esbozos ll\u00edricos de trabayos m\u00e1s recientes.\nYe l'autor del \"Bandard fou\", del \"Garage herm\u00e9tique\" (les aventures del mayor Gruber), del ciclu d\"'Edena\", de \"Little Nemo\" y del ciclu del \"Incal\" (con Alejandro Jodorowsky). Los sos universos t\u00e1n esencialmente centraos sobre una ciencia-ficci\u00f3n fantasmag\u00f3rica y delirante y una poes\u00eda te\u00f1\u00eda de metaf\u00edsica.\nParticip\u00f3 na escritura del dibuxu anim\u00e1u \"les Ma\u00eetres du temps\" (Ren\u00e9 Laloux, 1981). Trabay\u00f3 na concepci\u00f3n gr\u00e1fica de dellos films como: \nYe igualmente fundador del peri\u00f3dicu M\u00e9tal hurlant.\nTami\u00e9n ye l'autor d'una autobiograf\u00eda: \"Giraud Moebius \u2014\u00a0Histoire de mon Double\", \"\u00e9d. Num\u00e9ro Un\".\nEn 1999, ye presidente del xur\u00e1u de la primera edici\u00f3n del Festival de \"Tr\u00e8s Court\".\nCosa rara pa un autor de la escuela franco-belxicana, ye reconoc\u00edu al otru llau del Atl\u00e1nticu pol so talentu, y ye una referencia gr\u00e1fica pa la nueva xeneraci\u00f3n d'autores de c\u00f3mica, en parte gracies al so trabayu pa Silver Surfer, sobre'l que fizo una novela gr\u00e1fica.\nDel 1 de marzu de 2004 al 13 d'abril de 2005 tuvo llugar en Par\u00eds la esposici\u00f3n Miyazaki-Moebius, esponiendo en paralelo los trabayos de Jean Giraud y de Hayao Miyazaki, conoc\u00edu realizador de pel\u00edcules d'animaci\u00f3n xaponeses del \"studio Ghibli\", como \"Mon voisin Totoro\" o \"Mononoke Hime\". "}
{"id": "15014", "revid": "239", "url": "https://ast.wikipedia.org/wiki?curid=15014", "title": "Moebius", "text": ""}
{"id": "15015", "revid": "116", "url": "https://ast.wikipedia.org/wiki?curid=15015", "title": "Pablo Tex\u00f3n", "text": "Pablo Tex\u00f3n Casta\u00f1\u00f3n ye un escritor n'asturianu, llicenci\u00e1u en Filolox\u00eda Espa\u00f1ola, especialista en Filolox\u00eda Asturiana y profesor d'Asturianu y de Llingua Castellana y Lliteratura. En 2018, el so poemariu \"Allumamientu\" foi gallardon\u00e1u col Premiu Xuan Mar\u00eda Acebal y ser\u00eda edit\u00e1u por Ediciones Trabe nel a\u00f1u 2019. Lo mesmo ocurrir\u00eda con \"Cantar de ti mesma\", nel 2021, que ser\u00eda public\u00e1u pola mesma editorial un a\u00f1u m\u00e1s sero.\nObra.\nAparte de dellos testos espard\u00edos en distintes publicaciones (\"La Nueva Espa\u00f1a\", \"El Comercio\", \"Eventual\", \"Lliteratura\", \"Les Noticies\", \"Els\u00fammum\", etc.) espubliz\u00f3'l poemariu \"Toles siendes\" (Premiu Nen\u00e9 Losada Rico), en Trabe nel 2005, el volume de narrativa \"Catedral\" (\u00c1mbitu, 2006) y ta pa salir el poemaiu \"La culpa y la lluz\", ganador del Premiu Teodoro Cuesta de Poes\u00eda. Apaez nes antolox\u00edes \"Escritores en Llanes\" y \"Versos Diversos\".\nNel a\u00f1u 2011 asoleya'l llibru \"L'alma robada\", edit\u00e1u por Publicaciones \u00c1mbitu, catorce testos en prosa po\u00e9tica basaos n'otres tantes semeyes de los fot\u00f3grafos Pablo Lorenzana y Mario Rojas.\nComo traductor, encarg\u00f3se de l'adaptaci\u00f3n de \"Xulia\" (\u00c1mbitu, 2006), que foi representada pola compa\u00f1\u00eda de teatru Margen. Igualmente ser\u00eda l'encarg\u00e1u de tornar una escoyeta de poes\u00edes del autor d'Estaos Xun\u00edos Raymond Carver\nTa encuadr\u00e1u dientro de la \"Tercer Xeneraci\u00f3n\" del Surdimientu y gan\u00f3, am\u00e1s de los y\u00e1 mentaos, dellos premios: Fern\u00e1ndez Lema, El Garrapiellu, Los Bilordios de Pin\u00f3n, Bimenes, etc. Nel a\u00f1u 2018 algam\u00f3'l Premiu Xuan Mar\u00eda Acebal de poes\u00eda\nTien asoleyaos los llibros que vienen darr\u00e9u:\nEnte los trabayos de traducci\u00f3n:"}
{"id": "15016", "revid": "37624", "url": "https://ast.wikipedia.org/wiki?curid=15016", "title": "El Correo de Asturias", "text": "El Correo de Asturias pue referise a:"}
{"id": "15017", "revid": "28171", "url": "https://ast.wikipedia.org/wiki?curid=15017", "title": "Casa Conceyu", "text": "La Casa Conceyu o Ayuntamientu ye un mu\u00e9rganu nel que se sofita l'alministraci\u00f3n municipal n'Espa\u00f1a. Ta integr\u00e1u pol alcalde, y los conceyales.\nR\u00e9xime xur\u00eddicu.\nEl so r\u00e9xime xur\u00eddicu conti\u00e9nse, principalmente, na Llei 7/1985, de 2 d'abril, reguladora de les Bases del R\u00e9xime Llocal. Hai de tener en cuenta, am\u00e1s, la correspondiente normativa auton\u00f3mica. A d\u00eda de g\u00fcei, el Princip\u00e1du d'Asturies nun aprob\u00f3 la so Llei de R\u00e9xime Llocal.\nMu\u00e9rganos que lu integren.\nComo se dixo, la Casa Conceyu, mu\u00e9rganu de gobiernu y alministraci\u00f3n de los conceyos, ta integr\u00e1u pol Alcalde, y los Conceyales.\nPer otra parte'l Plenu de la Casa Conceyu ye'l mu\u00e9rganu nel que s'asitien tolos conceyales, y presid\u00edu pol Alcalde. Am\u00e1s ta la Xunta de Gobiernu Llocal, preceptiva en tolos conceyos de poblaci\u00f3n superior a 5.000 habitantes. Ta integrada pol Alcalde, que la preside, y los conceyales nomaos por esti, en n\u00famberu non superior a un terciu del total esistente.\nCadarma.\nLos Conceyos tienen atribuyida la competencia d'autoorganizaci\u00f3n, d'alcuerdu cola normativa de r\u00e9xime llocal. Por eso la so cadarma pue variar d'una Casa Conceyu a otra. En tou casu, sacante l'Alcalde y el Plenu municipal, puen destremase los vinientes servicios:"}
{"id": "15018", "revid": "37624", "url": "https://ast.wikipedia.org/wiki?curid=15018", "title": "El Comunista", "text": "El Comunista foi un selmanariu pol\u00edticu d'orientaci\u00f3n anarquista, mu\u00e9rganu de los grupos comunistes-llibertarios d'Asturies, espubliz\u00e1u en La Felguera en 1920."}
{"id": "15019", "revid": "116", "url": "https://ast.wikipedia.org/wiki?curid=15019", "title": "Comunismo", "text": "Comunismo foi una revista te\u00f3rica mensual de tendencia trotskista editada n'Uvi\u00e9u ya impresa en Xix\u00f3n en 1931, \"Comunismo\" cunt\u00f3 cola collaboraci\u00f3n de Jos\u00e9 Loredo Aparicio, Le\u00f3n Trotski, Andr\u00e9u Nin y Juan Andrade."}
{"id": "15020", "revid": "28171", "url": "https://ast.wikipedia.org/wiki?curid=15020", "title": "Premios \u00d3scar", "text": "Los Premios de l'Academia, meyor conoc\u00edos como los Oscar, son los premios cinematogr\u00e1ficos daos a\u00f1almente, nel mes de febreru, pola Academia de les Artes y de les Ciencies Cinematogr\u00e1fiques en Los Angeles, California.\nEl premiu ye una estatuilla dorada que representa un home desnudu calteniendo una espada qu'espera de pie so un rollu de pel\u00edcula con cinco radios. Cada radiu simboliza una de les cinco rames orixinales de l'Academia: actores, guionistes, direutores, productores y t\u00e9unicos. La estatuilla foi creada en 1928 pol escen\u00f3grafu de la Metro Goldwyn Mayer, Cedric Gibbons, que dibux\u00f3 un bocetu de la estatuilla qu'entregar\u00eden a los premiaos. A partir de 1931 conocer\u00edase popularmente col nome d'Oscar dende que, seg\u00fan se cuenta a mou d'an\u00e9cdota, Margaret Herrick esclam\u00f3 al vela que se-y asemeyaba al so t\u00edu Oscar.\nLa primera ceremonia d'entrega de los premios de l'Academia tuvo llugar el 16 de mayu de 1929 nel Hollywood Roosevelt Hotel, trescurriendo ensin sobresaltos al conocese los nomes de los premiaos dende'l 18 de febreru.\nAl concursu present\u00e1bense orixinalmente les pel\u00edcules estrenaes en Los Angeles dende'l 1 d'agostu fasta'l 31 de xunetu del a\u00f1u anterior a la ceremonia d'entrega de los premios. Pa los premios de 1933 acord\u00f3se prollongar el plazu d'estrenu fasta'l 31 d'avientu de 1932, fecha que se caltuvo a partir d'ent\u00f3s, de forma qu'a partir de 1934 concursen les pel\u00edcules estrenaes ente l'1 de xineru y el 31 d'avientu.\nLa eleici\u00f3n de los ganadores real\u00edzase en dos etapes. Na primera son nomaos al Oscar cinco posibles ganadores. Esta nominaci\u00f3n real\u00edcenla los miembros de l'Academia que pertenecen a la mesma especialid\u00e1 de los nomaos. Asina, por exemplu, los actores voten a los actores que son nomaos, los guionistes a los guionistes, y asina socesivamente. Pol contrariu'l ganador en ca categor\u00eda ye elix\u00edu pola totalid\u00e1 de los miembros de l'Academia, seya cuala seya la so especialid\u00e1. Toles votaciones faense en secretu y la de los ganadores de tal forma, que neng\u00fan miembru l'Academia conoz los resultaos. Pa ello intervi\u00e9n una prestixosa firma d'auditor\u00eda, que ye la encargada de facer el recuentu los votos. Fasta'l momentu la ceremonia, nel que son presentaos los nomaos de ca categor\u00eda y ye abiertu'l sobre llacr\u00e1u col nome'l ganador, nun esisten m\u00e1s qu'especulaciones."}
{"id": "15021", "revid": "35", "url": "https://ast.wikipedia.org/wiki?curid=15021", "title": "Kaki Arkarazo", "text": "Kaki Arkarazo ye un m\u00fasicu y productor musical vascu.\nFoi miembru de los grupos M-ak, Kortatu, Negu Gorriak y Naci\u00f3n Reixa, nos que tocaba la guitarra y exerc\u00eda de productor. Am\u00e1s, foi'l productor de dellos art\u00edstes y grupos como Ferm\u00edn Muguruza, Os Diplom\u00e1ticos de Monte Alto, Xenreira, Chucho, Kashbad, Anari, Amparanoia, Betagarri, Banda Bassotti, Atom Rhumba Los Deltonos y los grupos asturianos Dixebra y Skanda."}
{"id": "15022", "revid": "116", "url": "https://ast.wikipedia.org/wiki?curid=15022", "title": "Betagarri", "text": "Betagarri ye un grupu de m\u00fasica del Pa\u00eds Vascu que se form\u00f3 a finales del a\u00f1u 1992, pero nun foi hasta febreru de 1997 que grabaron el so primer discu, Betagarri, asoley\u00e1u por Mil A Gritos Records. Na so llarga trayeutor\u00eda Betagarri tien actuao per tol Pa\u00eds Vascu, l'est\u00e1u espa\u00f1ol, ficieren delles xires europees y dos xires per Xap\u00f3n. \nN'Asturies Betagarri actu\u00f3 en dos ocasiones, les dos dientru del festival Asturies nun escaez en conmemoraci\u00f3n de la Revoluci\u00f3n de 1934, nel a\u00f1u 2000 en Nore\u00f1a y en 2005 n'Avil\u00e9s."}
{"id": "15038", "revid": "43102", "url": "https://ast.wikipedia.org/wiki?curid=15038", "title": "Galiana Xoven", "text": "Galiana Xoven ye una pe\u00f1a d'apoyu al Real Avil\u00e9s, fundada en 1990. El so nome fai referencia a la antigua cai de la \"movida\" n'Avil\u00e9s. Ye formada b\u00e1sicamente por xente mozo. Tien acompa\u00f1\u00e1u al equipu realaviles\u00edn per tol est\u00e1u.\nEsta pe\u00f1a foi disuelta en 2017 por discrepancies ente los sos miembros y cola direutiva de Jos\u00e9 Mar\u00eda Tejero. "}
{"id": "15039", "revid": "43102", "url": "https://ast.wikipedia.org/wiki?curid=15039", "title": "Estadiu Rom\u00e1n Su\u00e1rez Puerta", "text": "L'estadiu Rom\u00e1n Su\u00e1rez Puerta (enantes de \"La Esposici\u00f3n\") ta asiti\u00e1u n'Avil\u00e9s, ente les cais Jos\u00e9 Cueto, Juan Ochoa y Fernando Mor\u00e1n, nel barriu de Les Meanes. Ye municipal y ta arrend\u00e1u al Real Avil\u00e9s. Cunta con pista d'atletismu ya illuminaci\u00f3n artificial.\nEl terr\u00e9n del campu mide 105 x 65 m y ye d'herba natural.\nFoi inaugur\u00e1u en 1943, que foi proyeut\u00e1u en tiempos del alcalde Rom\u00e1n Su\u00e1rez Puerta, al que-y debe'l nome.\nFoi remocic\u00e1u y reinaugur\u00e1u en 1999 con un part\u00edu de f\u00fatbol ente'l Real Avil\u00e9s y el Real Uvi\u00e9u, y cola presencia del ent\u00f3ncenes Presidente del Princip\u00e1u d'Asturies, Sergio Marqu\u00e9s y del alcalde Agust\u00edn Gonz\u00e1lez.\nDe la estructura vieya del estadiu calti\u00e9nse \u00fan de los fondos de rotonda.\nLa capacid\u00e1 ye d'unos 5.400 espectadores, de los que m\u00e1s de 4.200 son de les dos nueves grades llaterales y 1.132 na grada de fondu nomada de rotonda pola so forma. El remocic\u00e1u del estadiu taba proyeut\u00e1u en tres fases, la primera y\u00e1 fecha, la segunda acercar les graes llaterales al campu y la tercera construyir nuevos fondos. La capacid\u00e1 total de facer les tres fases ser\u00eda de 12.700 espeutadores."}
{"id": "15040", "revid": "37624", "url": "https://ast.wikipedia.org/wiki?curid=15040", "title": "Les Meanes", "text": "Les Meanes ye un barriu del centru de la ciud\u00e1 d'Avil\u00e9s. As\u00edtiase nel centru d'Avil\u00e9s, ente La Villa, Sabugo San Cristoba y El Carbayedo. Lo m\u00e1s significativo de la zona ye'l parque, que fai les formes de plaza central, l'estadiu Nuevo Rom\u00e1n Su\u00e1rez Puerta sede del Real Avil\u00e9s, y \"La Esposici\u00f3n\", antigua esposici\u00f3n de ganaos, que llueu tuvo diferentes usos, de pistes de tenis, polideportives y aparcamientu. Angua\u00f1o ye un aparcamientu soterra\u00f1u y una ampliaci\u00f3n de parque. \nNel barriu as\u00edtiase un colexu, la Escuela Oficial d'Idiomes, un centru de sal\u00fa y el Complexu Deportivu Avil\u00e9s ente otros equipamientos. \nLa so poblaci\u00f3n est\u00edmase nunes 30.000 persones."}
{"id": "15047", "revid": "7934", "url": "https://ast.wikipedia.org/wiki?curid=15047", "title": "Guerra Civil d'Estaos Un\u00edos", "text": ""}
{"id": "15048", "revid": "43102", "url": "https://ast.wikipedia.org/wiki?curid=15048", "title": "Fumetti", "text": "Fumetti ye'l nome dau n'Italia al c\u00f3mic.\nLa pallabra \"fumetti\" significa \"peque\u00f1a fumareda\", en referencia al aspectu de les pompes que sirven pa facer falar a los personaxes.\nLos personaxes de \"fumetti\" de mayor sonad\u00eda n'Italia son: \"Tex Willer\", \"Diabolik\", \"Il Grande Blek\", \"Alan Ford\", \"Zagor\", \"Il Commandante Mark\" o \"P\u00e9pito\".\nLos editores.\netc.\nLes organismos.\nN'Italia hai un Sindicatu Nacional d'autores de c\u00f3mic: ye'l SILF/SLC/CGIL, y tami\u00e9n una axencia de prensa pa les informaciones sobre'l novenu arte: afNews."}
{"id": "15049", "revid": "28171", "url": "https://ast.wikipedia.org/wiki?curid=15049", "title": "Mesoam\u00e9rica", "text": "Mesoam\u00e9rica ye'l t\u00e9rminu col que se denoma a la rex\u00f3n del continente americanu que comprende aproximao'l sur de M\u00e9xicu (dende una llinia que va dende'l r\u00edu Fuerte, baxa haza'l sur hasta los valles del Baj\u00edo y darr\u00e9u sigue col rumbu norte fasta'l r\u00edu P\u00e1nuco), y los territorios de Guatemala, El Salvador, Belize, y les porciones occidentales d'Hondures, Nicaragua y Costa Rica. Ye una macrorex\u00f3n cultural de gran diversid\u00e1 \u00e9tnica y lling\u00fc\u00edstica, la so unid\u00e1 cultural b\u00e1sase n'aquello que Paul Kirchhoff defini\u00f3 como'l \"complexu mesoamericanu\".\nEnte otres coses, el nom\u00e1u complexu mesoamericanu incl\u00fai l'agricultura del ma\u00edz, l'usu de dos calandarios (\u00fan ritual de 260 d\u00edes ya otru \"civil\", de 365 d\u00edes), los sacrificios humanos y la organizaci\u00f3n estatal de les sociedaes.El complexu mesoamericanu sirvi\u00f3 como pres\u00e9u te\u00f3ricu pa destremar a los pueblos de la rex\u00f3n con respeutu a otres macrorexones culturales de la redolada, como Aridoam\u00e9rica y Oasisam\u00e9rica. El primeru d'estos t\u00e9rminos tami\u00e9n foi alcu\u00f1\u00e1u por Kirchhoff. Nes fontes de fala inglesa, dambes macrorexones son agrupaes nel \"Suroeste\" d'Estaos Xun\u00edos (que n'ocasiones incl\u00fai err\u00f3neamente como \"perif\u00e9riques\" a les cultures del Baj\u00edo o'l Norte de Mesoam\u00e9rica).\nAngua\u00f1o, tenemos testimonios de la so cultura y la so grandura, al travi\u00e9s de les ruines de ciudaes ancestrales qu'a dulces van revelando los sos secretos."}
{"id": "15053", "revid": "35", "url": "https://ast.wikipedia.org/wiki?curid=15053", "title": "Nacho Mart\u00ednez", "text": "Ignacio Mart\u00ednez Navia-Osorio foi un actor asturianu.\nLos primeros pasos como actor tuvieron llugar col teatru universitariu n'Uvi\u00e9u. Entam\u00f3 la so carrera cinematogr\u00e1fica como hermanu de \"Tasio\", na pel\u00edcula del mesmu nome dirixida por Montxo Armend\u00e1riz. Ensin embargo el papel pol que ser\u00e1 record\u00e1u ye'l del torero, na pel\u00edcula, Matador, de Pedro Almod\u00f3var, onde compart\u00eda protagonismu con un mui mozu Antonio Banderas. D'Almodovar son tami\u00e9n La Ley del Deseo y Tacones Lejanos nes que Nacho tami\u00e9n participar\u00eda. Tami\u00e9n tendr\u00eda un peque\u00f1u papel na pel\u00edcula de cultu del cine espa\u00f1ol El viaje a ninguna parte de Fernando Fern\u00e1n G\u00f3mez. El so aspectu y la so dicci\u00f3n convirti\u00e9ronlu nun gal\u00e1n at\u00edpicu dientro del cine espa\u00f1ol, con un ciertu aire solombriegu.\nXunto a la so carrera d'actor de cine, tuvo una llargu\u00edsima trayeutoria como actor de doblaxe tanto de cine como de dibuxos animaos. Falleci\u00f3 como consecuencia d'un c\u00e1ncer de pulm\u00f3n a la corta ed\u00e1 de 44 a\u00f1os lo que cort\u00f3 pola freba la so trayeutoria como actor. Nel a\u00f1u 2006 foi record\u00e1u na XX gala de los Premios Goya. El Festival de Cine Internacional de Xix\u00f3n concede un Premiu Nacional de Cinematograf\u00eda que lleva'l nome de \"Nacho Mart\u00ednez\", este premiu foi conced\u00edu nel a\u00f1u 2005 a l'actriz Assumpta Serna, que fuera la so compa\u00f1era de repartu en \"Matador\"."}
{"id": "15054", "revid": "43102", "url": "https://ast.wikipedia.org/wiki?curid=15054", "title": "Azteques", "text": "Los Azteques -tami\u00e9n denomaos Mexica- foron un pueblu dominante nel \u00c1rea Central de Mesoam\u00e9rica demientres el periodu poscl\u00e1sicu tard\u00edu (1320-1521, aprox.). Yeren una de les tribes azteques de fala \"nahuatl\" d'aquella \u00e1rea y periodu. Estos pobladores nom\u00e1bense a s\u00ed mesmos \"m\u0113xicah\" (pronunci\u00e1u \"meshica\", forma singular \"m\u0113xicatl\") o \"t\u0113nochcah\" (habitantes de T\u0113nochtitlan). El t\u00e9rminu \"azteca\" significa 'oriundu d'Aztl\u00e1n' y yera'l nome qu'apaec\u00eda nos mitos del pueblu mexica. L'usu del t\u00e9rminu \"azteca\" pa referise a tolos pueblos venceyaos colos mexicas foi suxer\u00edu pol naturalista y xe\u00f3grafu alem\u00e1n Alexander von Humboldt nel sieglu XIX pa destremalos de los mexicanos d'angua\u00f1o y ta xeneraliz\u00e1u'l so usu. Anque esa aceici\u00f3n nun ye un\u00e1nime ente los investigadores, los sos defensores retruquen que l'usu xen\u00e9ricu del xentiliciu \"azteca\" tien la ventaxa de sorayar la unid\u00e1 cultural de la gran diversid\u00e1 d'etnies afincaes nel \u00c1rea Central y territorios de la redolada demientres el poscl\u00e1sicu mesoamericanu (tenochcas, tlatelolcas, tepanecas, otom\u00edes, acohuas, matlatzincas, chalcas, tlahuicas, etc.). Per otru llau, hai de precisar que nun pue identificase direutamente \"mexica\" con \"tenochca\", sin\u00f3n qu'esist\u00eden dos subgrupos \u00e9tnicos dientro'l grupu mexica (a la so vez un subgrupu del xen\u00e9ricu azteca): taben los \"mexica-tenochca\" (de Tenochtitlan) y los \"mexica-tlatelolca\" (de Tlatelolco), anque los segundos, pol\u00edticamente subordinaos a los primeros nel caberu periodu prehisp\u00e1nicu, tienden a ser escaec\u00edos, tapec\u00edos pol desigual pesu de la historia y propaganda tenochca nes fontes antig\u00fces y nos llibros d'historia modernos.\nOrixe.\nL'orixe de los mexicas endolcase nel fonderu misteriu de los rellatos mitol\u00f3xicos. As\u00edtiase n'Aztl\u00e1n, como la llocalid\u00e1 orixinal, d'u partieron pa facer una penosa migraci\u00f3n que dur\u00f3 m\u00e1s de 200 a\u00f1os. Les diverses versiones del rellatu coinciden n'esplicar la vocaci\u00f3n mesi\u00e1nica d'esti pueblu. \nAztl\u00e1n, llocalid\u00e1 nortiza, u rixe'l color blancu, afay\u00e1base na redolada de Chicom\u00f3ztoc, \"el sitiu de les siete cueves\" onde, seg\u00fan s'esplicaba, form\u00e1rase la humanid\u00e1, que nos caberos tiempos tevo como dest\u00edn poblar el mundu conoc\u00edu. Chicom\u00f3ztoc ye un \u00e1rea, tami\u00e9n conocida como La Quemada, que comprende 216 hect\u00e1rees nel municipiu de Villanueva, est\u00e1u de Zacatecas. D'ell\u00ed partieron les nomaes tribus nahuatlacas, siendo los mexicas los caberos n'abandonar el llugar. \nDemientres la migraci\u00f3n, enantes d'aportar a lo que darr\u00e9u se diba convertir na ciud\u00e1 de M\u00e9xicu-Tenochtitlan, los mexicas afinc\u00e1ronse temporalmente n'estremaos llugares. El tiempu que permanec\u00eden nesos llugares variaba dende meses hasta venti a\u00f1os o m\u00e1s, seg\u00fan les condiciones espec\u00edfices de cada sitiu.\nLos sitios m\u00e1s importantes na ruta de los mexicas, am\u00e1s de Tula, son aquellos u ficieron la ceremonia'l fueu nuevu o fiesta de la Xiulmolpillia. Esta celebraci\u00f3n fac\u00edase al cumplise un ciclu de 52 a\u00f1os y consist\u00eda en conformar ataos de 52 vares que s'amburaben na foguera sacra, indicando qu'un periodu de tiempu concluyera y morr\u00eda de forma grandiosa. \nEl dest\u00edn final de los mexicas si\u00f1\u00f3lu l'alcuentru col signu sacru, l'aigla sobre'l nopal que crec\u00eda nun isllote en metanes de la cuenca lacustre, s\u00edmbolu de la tierra prometida, am\u00e1s d'asemey\u00e1se col qu'abandonaron 200 a\u00f1os atr\u00e1s. El c\u00edrculo de la so historia z\u00e1rrase y entama una nueva d\u00f3mina, la de la sedentarizaci\u00f3n definitiva.\nLos gobernantes.\nDe magar l'a\u00f1u 1325 D.C, nel que se funda la fundaci\u00f3n de M\u00e9xicu-Tenochtitlan, los mexicas instit\u00fain como forma de gobiernu la tlatocayotl, que pue tornase como se\u00f1or\u00edu, al que los europeos definieron como un imperiu. El supremu gobernante yera'l tlatoani, el so nome remanez del verbu tlatoa que significa falar. \nOnce tlatoanis gobernaron a los mexicas demientres los c\u00e1sique 200 a\u00f1os d'esistencia de M\u00e9xicu-Tenochtitlan. Dende Acamapichtli, el primeru, hasta Cuauht\u00e9moc, el caberu, \u00e9stos foron los once tlatoanis mexicas. \nLa socied\u00e1 mexica.\nNa so organizaci\u00f3n pol\u00edtica, social y relixosa la guerra ocup\u00f3 un llugar cimeru y la socied\u00e1 encadarm\u00f3se de magar xerarqu\u00edes militares, compuestes por homes xovenes que rescamplaren pola so fiereza, valent\u00eda y belicosid\u00e1, a quienes se premiaba con honores y oxetos valiosos.\nD'igual mena, les expresiones pl\u00e1stiques de la d\u00f3mina insisten nos valores iconogr\u00e1ficos venceyaos con esta activid\u00e1 guerrera. Los edificios dedicaos a los dioses y los fastuosos palacios decor\u00e1bense con pintures murales qu'exaltaben la guerra. \nYe n'esti contestu onde se ficieron presentes los mexicas, conoc\u00edos tami\u00e9n nos testos como azteques o tenochcas. Esti pueblu, que fund\u00f3 la ciud\u00e1 de M\u00e9xicu-Tenochtitlan, engarr\u00f3se de secute colos sos vecinos, llogr\u00f3 alliances y venci\u00f3 a los sos enemigos. Pa mediaos del sieglu XV se pue falar del mundu mexica, pol predominiu d'esti grupu en gran parte de Mesoam\u00e9rica, n'onde impunxo los sos ideales relixosos, militares y pol\u00edticos. \nEl pegollu de la organizaci\u00f3n social del pueblu mexica foi'l calpulli, que permiti\u00f3'l xorrecimientu y desendolque del poderosu imperio mexica; esti grupo s'integraba por dos elementos sociales, perfechamente destremaos: los pipiltin, que constituy\u00eden la nobleza, y los macehualtin o comunes. \nLa nobleza cuidaba celosamente les sos rellaciones de llinaxe cola familia real, y\u00e1 qu'\u00e9ste yera'l so elementu distintivu. En documentos xeneal\u00f3xicos inscrib\u00edense los nomes de los antepasaos, de los individuos vivos y especialmente d'aquellos que taben acabantes de \u00f1acer. A los pipiltin se-yos permit\u00eda acumular y lucir riqueces y oxetos preciosos, especialmente xade, plumes y pelleyes, ans\u00ed como elegantes ropaxes, fechos d'algod\u00f3n; habitaben en construcciones de calter palaciegu, prauticaben la poligamia y desempe\u00f1\u00e1bense como funcionarios p\u00fablicos, polo que yeren exim\u00edos del trabayu manual, especialmente l'agr\u00edcola, y a camb\u00e9u recib\u00eden tributu como pagu. \nLos macehualtin encarg\u00e1bense de tolos llabores pesaos na vida cotidiana: l'agricultura, la carga y l'acarr\u00e9u. La so activid\u00e1 distintiva implicaba'l trabayu coles manes, habitaben en choces cencielles, la so vistimienta fac\u00edase con fibres d'ixtle y ten\u00eden prohib\u00edu, baxo pena de muerte, acumular, y muncho menos amosar, riqueces y oxetos preciosos. Se-yos ubligaba a la monogamia. \nLos artesanos y los comerciantes pertenec\u00eden al grupu de los macehualtin. A ellos l'est\u00e1u les reconoc\u00eda-yos la importancia del so trabayu especializ\u00e1u, llibr\u00e1ndo-yos de los llabores del campu; pero, a camb\u00e9u, deb\u00eden pagar como tributu aquellos oxetos que produc\u00eden coles manes, o bien, los que tray\u00eden dende allo\u00f1aos tarritorios. \nLos esclavos, nomaos \"tlacotin\", taben nesta condici\u00f3n por deldes y pod\u00eden lliberase del so pagu. L'est\u00e1u permiti\u00f3 que los homes mozos que rescamplaran na guerra, nun importando la so condici\u00f3n, pudieren esfrutar de los beneficios de la vida de la nobleza: la fama y la riqueza.\nLos c\u00f3dices.\nLos c\u00f3dices son los documentos que se conserven d'aquella d\u00f3mina y el so estudiu facilita la comprensi\u00f3n del mou de vida y organizaci\u00f3n de la socied\u00e1 mexica.\nAnque los c\u00f3dices que se conserven angua\u00f1o, posiblemente seyan una m\u00ednima parte de los que se ficieron, constit\u00fain una pergrande riqueza y un leg\u00e1u de valir incalculable. \nOtra de les coses curioses al respective de los c\u00f3dices ye la dispersi\u00f3n xeogr\u00e1fica de los llugares n'onde se conserven. Los m\u00e1s d'ellos t\u00e1n llo\u00f1e de la tierra na que vivieron dalguna vez los sos autores. \nDarr\u00e9u n\u00f3mense dellos d'estos c\u00f3dices: \nTlatelolco y los tlatelolques.\nD'alcuerdu colos rellatos de les antig\u00fces cr\u00f3niques hist\u00f3riques Tlatelolco, \"llugar del promontoriu de tierra\", foi fundada en 1338 D.C., trece a\u00f1os depu\u00e9s de M\u00e9xicu-Tenochtitlan, por un grupu de mexicas descontentos pola distribuci\u00f3n deles chinampes de la reci\u00e9n fundada capital de los azteques, que decidi\u00f3 exiliase y fundar un peque\u00f1u se\u00f1or\u00edu independiente. Convirti\u00f3se nuna especie de ciud\u00e1 sat\u00e9lite de M\u00e9xicu-Tenochtitlan, anque conserv\u00f3 una relativa independencia interna. \nLos tlatelolques, cuidando los sos intereses, gutaron la proteici\u00f3n de Tez\u00f3zomoc, el se\u00f1or de los tepanecas d'Azcapotzalco, de tal mena que'l so pimer tlatoani foi un f\u00edu d'aquel gobernante. Tlatelolco espardi\u00f3se militar y comercialmente de forma independiente a Tenochtitlan, hasta que foi conquistada por Axay\u00e1catl, quien elimin\u00f3 al \u00faltimu tlatoani tlatelolca, Moqu\u00edhuix. \nDende los sos or\u00edxenes, Tlatelolco dedic\u00f3se fundamentalmente al comerciu. Nesta ciud\u00e1 esisti\u00f3 \u00fan de los mercaos ind\u00edxenes m\u00e1s notables de la d\u00f3mina y el m\u00e1s importante de Mesoam\u00e9rica. Cada d\u00eda m\u00e1s de trenta mil nativos axunt\u00e1bense pa intercambiar los sos productos. El conxuntu del merc\u00e1u constituy\u00edase por un gran espaciu al aire llibre, a manera de patiu, arodi\u00e1u d'habitaciones que serv\u00eden de bodegues. Los vendedores ufr\u00eden los productos a los compradores, que los alquir\u00eden per aciu del troqu\u00e9u direutu con otros productos. La nobleza emplegaba'l cac\u00e1u, les hachueles de cobre y el polvu d'oru a manera de moneda. \nTlatelolco foi'l caberu focu de resistencia de los mexicas \u00e9nte la invasi\u00f3n espa\u00f1ola. Foi'l llugar al que se replegaron los guerreros mexicas oponiendo una pergrande resistencia que dur\u00f3 c\u00e1sique dos meses, hasta que Cuauht\u00e9moc foi captur\u00e1u. \nLa Piedra del Sol.\nEl monumentu escult\u00f3ricu que por escelencia identifica a los mexicas ye la Piedra del Sol, descubierta n'Avientu de 1790, na plaza mayor de la capital de la Nueva Espa\u00f1a. Tr\u00e1tase d'un monolitu de basaltu con inscripciones qu'axunten les idees cosmog\u00f3niques y les conocencies astron\u00f3miques del pueblu mexica. Pesa cerca de 24 tonelaes y fexose a fines del sieglu XV. Dende xunu de 1964 se pue almirar nel Mus\u00e9u Nacional d'Antropolox\u00eda ya Historia de la ciud\u00e1 de M\u00e9xicu. Pol so conten\u00edu simb\u00f3licu, nel que s'alvierten los nomes de los d\u00edes y los soles cosmog\u00f3nicos, se lu nom\u00f3 inxustificadamente Calendariu Azteca. \nTr\u00e1tase d'un gran altar de sacrificiu gladiatoriu, conoc\u00edu como temalacatl, que nun foi concluy\u00edu por mor d'una fondera fra\u00f1idura, que va d'\u00fan de los llaos haza'l centru de la pieza pola so parte posterior. De xuru, pesia la fra\u00f1idura, debi\u00f3 ser empleg\u00e1u col env\u00eds de sustentar la llucha de los guerreros na ceremonia del Tlacaxipehuaaliztli. \nNel dise\u00f1u del discu reconozse'l rostru de Xiuhtecuhtli, quien emerxe del furacu de la tierra, suxetando un par de corazones humanos y amosando la so llingua tresformada en cuchiellu de sacrificios. Ar\u00f3dienlu los cuatro soles qu'antecedieron al Quintu Sol, inscritos a la so vez na secuencia de los venti signos de los d\u00edes; \u00e9stos enmarquense cola figura del sol colos sos cuatro rayos, acompa\u00f1aos sim\u00e9tricamente de les p\u00faes del sacrificiu. \nArodien al astru dos Xiuhcoatl o \"xerpes de Fueu\", les que lu lleven pel firmamentu."}
{"id": "15060", "revid": "43102", "url": "https://ast.wikipedia.org/wiki?curid=15060", "title": "Manuel Gonz\u00e1lez Wes", "text": "Manuel Gonz\u00e1lez Wes foi un periodista asturianu qu'en 1908 fund\u00f3'l peri\u00f3dicu \"La Voz de Avil\u00e9s\", del que foi primer direutor. Y de 1907 a 1912 foi presidente del C\u00edrculo Industrial y de Sport de Avil\u00e9s (g\u00fcei conoc\u00edu como \"Real Avil\u00e9s\").\nEl peri\u00f3dicu, magar que nun yera exautamente de part\u00edu, s\u00ed taba na \u00f3rbita de Jos\u00e9 Manuel Pedregal, del Part\u00edu Reformista de Melqu\u00edades \u00c1lvarez, y ten\u00eda un marc\u00e1u calter republicanu. Esti aspeutu fizo que'l diariu viviera dellos problemes pente la dictadura de Primo de Rivera, y salud\u00f3 depu\u00e9s la llegada de la Segunda Rep\u00fablica. \n'MGW', como roblara dellos de los sos art\u00edculos, yera consider\u00e1u un home dot\u00e1u pa la oratoria y la divulgaci\u00f3n, estudi\u00f3 Drechu na Universid\u00e1 d'Uvi\u00e9u depu\u00e9s d'haber ingres\u00e1u nun seminariu ensin llegar a ordenase sacerdote. El so fiu Juan Gonz\u00e1lez-Wes Dint\u00e9n estudi\u00f3 tami\u00e9n Drechu pero dende la adolescencia dedic\u00f3se al diariu familiar del que foi direutor dende'l mesmu d\u00eda del trunfu de los nacionales n'Asturies (21-10-1937) fasta'l so fallecimientu'l 23-7-1963. Otros fios de Manuel Gonz\u00e1lez Wes foron los artistes Fernando y V\u00edctor Wes Dint\u00e9n (o Fernando Gonz\u00e1lez-Wes Dint\u00e9n). Una de las cais de Avil\u00e9s lleva los apellios Gonz\u00e1lez Wes, pues foron promotores d'obres sociales, ben\u00e9fiques y culturales como La Filarm\u00f3nica, la Biblioteca Popular Circulante, la Socied\u00e1 Amigos del Arte, la Asociaci\u00f3n Avilesina de Carid\u00e1, la Socied\u00e1 de Salvamentu de N\u00e1ufragos, la Seici\u00f3n llocal de la Cruz Bermeya, la Escuela de Trabayu y el Club del Mar. En 1945 el so peri\u00f3dicu organiz\u00f3 la 1\u00aa Regata Nacional de Traineres na r\u00eda d'Avil\u00e9s.\nManuel Gonz\u00e1lez Wes morri\u00f3 poco depu\u00e9s del espa\u00f1\u00edu de la Guerra Civil espa\u00f1ola. Magar del so republicanismu, allo\u00f1\u00e1nd\u00f3se nidiamente del desenvolvimientu de la Segunda Rep\u00fablica, lo que valiera pa ser encuandr\u00e1u como \"facista\" pol bandu \"roju\". Foi \u00fan de los 'axusticiaos' siendo llanz\u00e1u dende un cantil del Cabu Pe\u00f1es. El so cad\u00e1ver nunca apaeci\u00f3."}
{"id": "15062", "revid": "35", "url": "https://ast.wikipedia.org/wiki?curid=15062", "title": "Meandros del Nora", "text": "Los meandros del r\u00edu Nora at\u00f3pense na estaya anterior a la so mestura col r\u00edu Nal\u00f3n, ye dicir, dende'l pueblu de San Pedru Nora fasta'l banz\u00e1u de Pria\u00f1es. El calce del Nora forma unes curves bien revesoses y encaxonaes, dixebrando asina los conceyos d'Uvi\u00e9u y Les Regueres. \nLa flora nun tien una bayura especial si bien na riba'l r\u00edu atr\u00f3pense estensiones de salgueru blancu y un encinal dientro la fastera d'influencia la presa de Pria\u00f1es. La fauna rescampla por dellos tipos d'aves ivernantes y pola xaronca com\u00fan.\nForon nomaos Monumentu natural el 13 de marzu de 2003, y declaraos ZEC el 29 d'avientu de 2014."}
{"id": "15063", "revid": "28171", "url": "https://ast.wikipedia.org/wiki?curid=15063", "title": "Fayona d'Eiros", "text": "La Fayona d'Eiros, yera una gran faya asitiada cerca del pueblu d'Eiros, nel conceyu de Tin\u00e9u. Esta especie pertenez a la familia \"fagus sylvatica\", ten\u00eda un altor de 28 mts, una copa de 30 mts y un di\u00e1metru de tueru de 4,45 metros. Cr\u00e9yese que superaba ampliamente los 200 a\u00f1os d'ed\u00e1.\nFoi declarada Monumentu natural el 27 d'abril de 1995.\nEn xineru de 2009 l'aire fizo desapaecer esti \u00e1rbol."}
{"id": "15064", "revid": "116", "url": "https://ast.wikipedia.org/wiki?curid=15064", "title": "Carbay\u00f3n de Valent\u00edn", "text": "El Carbay\u00f3n de Valent\u00edn ye un enorme y nudosu carbayu pertenez a la familia \"Quercus robur\" y ta afit\u00e1u nel llugar de Valent\u00edn, nel pueblu de Xera, del conceyu de Tin\u00e9u. \nEl carbay\u00f3n ta aver\u00e1u a la ilesia (o la ilesia ta averada a elli, ya que los \u00e1rboles milenarios yeren veneraos poles poblaciones antig\u00fces, y como yera davezu nel procesu de cristianizaci\u00f3n, la ilesia cristiana edificaba los sos templos aprovechando esti fechu), les sos dimensiones son: un altor de 16 metros, una copa de 20, y un enorme tueru cuyu per\u00edmetru algama los 10 metros. Ye \u00fan de los \u00e1rboles m\u00e1s vieyos d'Asturies, nom\u00e1u en documentos anteriores al descubrimientu d'Am\u00e9rica en 1492."}
{"id": "15065", "revid": "43102", "url": "https://ast.wikipedia.org/wiki?curid=15065", "title": "Remexones d'Oneta", "text": "Los remexones (o firbias) naturales del r\u00edu Oneta alcu\u00e9ntrense cerca l'aldega d'Oneta nel conceyu de Villay\u00f3n n'Asturies. Tr\u00e1tase d'\u00fan grupu de tres remexones permanentes en que'l m\u00e1s co\u00f1oc\u00edu pol so f\u00e1cil accesu ye'l primeru, denom\u00e1u \"la Firbia\", ye'l que tien el blincu d'augua ye'l mayor y algama los 15 metros d'altor. Baxando per un golipu aportamos al segundu cuyu accesu ye daqu\u00e9 m\u00e1s enguedey\u00e1u, esti segundu remex\u00f3n n\u00f3mase \"Firbia d'abaixu o la Ulloa\" ye m\u00e1s peque\u00f1u y nun tan vertical como'l primeru. Por \u00faltimu ta'l tercer remex\u00f3n, el m\u00e1s peque\u00f1u, que ye lluendio d'atopar por mor a que la sienda ta desapaecida, nun hai cam\u00edn marc\u00e1u y ye abondo inaccesible, asina n\u00f3mase \"la Maseir\u00faa\".\nForon declaraos monumentu natural el 19 d'abril de 2001."}
{"id": "15066", "revid": "28171", "url": "https://ast.wikipedia.org/wiki?curid=15066", "title": "Sufreral de Boxo", "text": "El Sofreral de Boxu ye un grupu sufreres o carbayos \"corques\" de la triba \"quercus suber\", que s'atopa nel conceyu d'Allande, enmarcada nes Sierres de Carondio y Valledor, averada al pueblu Boxo, na fastera d'A Serra de Murellos.\nTa form\u00e1u por dos mases d'\u00e1rboles dalgo separtaes ente s\u00ed, les dos tienen \u00e1rboles vieyos y novalinos. Esta viesca de sufreres ye la m\u00e1s importante d'Asturies y debe la so estra\u00f1eza a la so situaci\u00f3n xeogr\u00e1fica, siendo un \u00e1rbol de llatit\u00faes m\u00e1s caldies.\nLa regulaci\u00f3n del descortey\u00e1u qued\u00f3 recoyida nel Decretu de Declaraci\u00f3n del Monumentu Natural nel a\u00f1u 2002, quedando prohib\u00edos los descorteyaos masivos de los \u00e1rboles y que nun seyan d'usu tradicional.\nNesti sufreral destaca la presencia de la llagartesa serrana qu'apaez en cuetes m\u00e1s baxes que nel restu de la cordelera. Les aves presentes nesti espaciu son les t\u00edpicas de los espacios forestales asturianos, pudiendo destacar por algamar una densid\u00e1 dalgo m\u00e1s elevada'l capell\u00e1n. Am\u00e1s, nun ye raro ver esnalar al buzac\u00f3n.\nAccesos.\nDende La Puela, pela AS-14 contra a Grandas y llueu l'ALL-4 hasta Bend\u00f3n. Dende ell\u00ed per una peque\u00f1a carretera hasta Is y posteriormente per una pista forestal hasta'l pueblu de Boxo."}
{"id": "15067", "revid": "35", "url": "https://ast.wikipedia.org/wiki?curid=15067", "title": "Texu de Salas", "text": "El Texu de Salas ye un \u00e1rbol milenariu perteneciente a la triba \"Taxus baccata\", y que podemos atopar na llocalid\u00e1 de Salas. Ta asiti\u00e1u nel cementeriu, al llau de la ilesia parroquial, nesi mesmu espaciu hai otru texu, magar que de menor tama\u00f1u.\nLos sos valumbos son: 12 metros d'altor, 12 metros de zafa y 6,5 metros de per\u00edmetru.\nEsti texu foi declar\u00e1u Monumentu natural el 27 d'abril de 1995."}
{"id": "15068", "revid": "43102", "url": "https://ast.wikipedia.org/wiki?curid=15068", "title": "Ricardo Mella", "text": "Ricardo Mella foi un periodista y anarquista espa\u00f1ol.\nEstudi\u00f3 bachilleratu en Vigo y y\u00e1 anantes apaez vincul\u00e1u al Partido Republicano Federal nel que tami\u00e9n militaba so padre. Bien ceo entam\u00f3 a collaborar cola prensa federalista pa pasar m\u00e1s sero al anarquismu.\nEn 1900 particip\u00f3 en Par\u00eds nel clandest\u00edn Congresu Sindical Internacional. Igualmente particip\u00f3 en Reus nun certame socialista nel que present\u00f3'l trabayu \"El problema de la emigraci\u00f3n en Galicia\".\nRicardo Mella morri\u00f3'l 7 d'agostu de 1925 en Vigo y nel so entierru, nel cementeriu civil de la ciud\u00e1, aconcey\u00e1ronse miles de persones.\nRicardo Mella n'Asturies.\nLa so profesi\u00f3n de top\u00f3grafu llev\u00f3lu a trabayar en dellos sitios de la xeograf\u00eda espa\u00f1ola, ente ello Asturies. En 1903 pronunciar\u00eda una conferencia nel Institutu Xovellanos de Xix\u00f3n, onde conocer\u00eda a Eleuterio Quintanilla col que acabar\u00eda manteniendo una gran y provechosa amist\u00e1, col que fundar\u00eda en 1910 el peri\u00f3dicu Aici\u00f3n Libertaria.\nEn 1911 acudi\u00f3 en representaci\u00f3n d'Asturies al I Congresu de la CNT, en compa\u00f1\u00eda de Pedro Sierra, representando a 1500 obreros de Xix\u00f3n y La Felguera.\nA la so muerte un ensamu d'amigos de Mella entam\u00f3 la xera de publicar les sos \"obres completes\". Ocupar\u00eden seis vol\u00famenes y el primeru, \"Ideario\", foi asoley\u00e1u en Xix\u00f3n, con un pr\u00f3logu de Jos\u00e9 Prat y un estudio biogr\u00e1ficu de Pedro Sierra. Tami\u00e9n el segundu volumen vio la lluz en Xix\u00f3n, en 1934, con pr\u00f3logu d'Eleuterio Quintanilla."}
{"id": "15069", "revid": "43102", "url": "https://ast.wikipedia.org/wiki?curid=15069", "title": "Teixu de Bermiego", "text": "El Teixu de Bermiego o Teixu la Ilesia ye un texu de la especie \"Taxus baccata\" que podemos atopar na llocalid\u00e1 quirosana de Bermiego (Asturies) aver\u00e1u a la ilesia, allugada a les afueres del pueblu.\nEsti texu milenariu ta declar\u00e1u Monumentu Natural el 27 d'abril de 1995 polo que ta protex\u00edu ya inclu\u00edu nel plan de recursos naturales d'Asturies. \nLa so morfolox\u00eda ye cuasi perfeuta con una zafa que mide 15 metros, un altor de 10 metros y un per\u00edmetru de tueru d'ente 6,5 y 7 metros. Ye consider\u00e1u por dellos autores como'l texu m\u00e1s antiguu d'Europa."}
{"id": "15070", "revid": "43102", "url": "https://ast.wikipedia.org/wiki?curid=15070", "title": "Rebollu de Bermiego", "text": "El Rebo\u1e37\u1e37o (o el Rebocho) de Bermiego ye un \u00e1rbol milenariu de la triba \"Quercus pyrenaica\" que s'alcuentra na llocalid\u00e1 quirosana de Bermiego, n'Asturies. Ta asiti\u00e1u nel centru'l pueblu, al llau la capiella San Antonio. Esti rebollu foi declar\u00e1u Monumentu Natural el 27 d'abril de 1995 polo que ta protex\u00edu y inclu\u00edu nel plan de recursos naturales d'Asturies. \nLos sos valumbos son: de zafa mide 19 metros, d'altor 9,5 metros y de tueru 5,9 metros de per\u00edmetru."}
{"id": "15071", "revid": "116", "url": "https://ast.wikipedia.org/wiki?curid=15071", "title": "Vaxina", "text": "La vaxina ye un conductu muscular el\u00e1sticu que nes femes de los mam\u00edferos, esti\u00e9ndese dende la vulva (lo m\u00e1s esterior del sistema reproductor de la fema) hasta l'\u00fateru. Esti conductu ye utiliz\u00e1u en xeneral pa realizar l'actu sexual y pal allumamientu.\nNel casu de la especie humana (y dalgunos antropoides) esti conductu \u00fasase tami\u00e9n pal placer n'otres pr\u00e1utiques sexuales non orientaes a la reproducci\u00f3n.\nL'aniciu de la pallabra paez lligada a la funda utilizada pa guardar les espades (nomada vaina en llingua com\u00fan). Al trespasar de los sieglos us\u00f3se en trataos d'anatom\u00eda'l llatinismu vaxina pa referise al conductu del \u00f3rganu reproductor femen\u00edn."}
{"id": "15073", "revid": "37624", "url": "https://ast.wikipedia.org/wiki?curid=15073", "title": "Pene", "text": "El pene (del llat\u00edn \"p\u0113nis\": pene, rabu) o falu (del griegu antiguu \u03c6\u03b1\u03bb\u03bb\u03cc\u03c2, treslliter\u00e1u \"phall\u00f3s\") ye'l mu\u00e9rganu copulador mascul\u00edn, qu'intervi\u00e9n, am\u00e1s, na escreci\u00f3n urinaria."}
{"id": "15074", "revid": "379", "url": "https://ast.wikipedia.org/wiki?curid=15074", "title": "Buf\u00f3n de Santiuste", "text": "El Buf\u00f3n de Santiuste ye'l mayor buf\u00f3n de la costa oriental, pudiendo algamar unos 40 metros. Alcu\u00e9ntrase na llende m\u00e1s oriental del conceyu de Llanes (Asturies). \nUn buf\u00f3n ta form\u00e1u en piedra caliar de monte, qu'al tar nun cantil ye erosion\u00e1u pol mar pembaxo y pol agua de la lluvia o r\u00edos penriba, esta erosi\u00f3n forma unes cavidaes karstiques a mou de g\u00fcecu de chimenea. Cuando la marea sube, l'agua y l'aire enllenen el g\u00fcecu produc\u00edu saliendo al esterior penriba del cantil lo que provoca un chorru pulveriz\u00e1u d'agua de mar al que se xune un son\u00edu carauter\u00edsticu que ye lo que-y da'l nome de buf\u00f3n.\nFoi declar\u00e1u Monumentu Natural el 5 d'avientu de 2001, xunto col so entornu y el cantil."}
{"id": "15075", "revid": "37624", "url": "https://ast.wikipedia.org/wiki?curid=15075", "title": "Carbayera de Tragam\u00f3n", "text": "La carbayera de Tragam\u00f3n ye una viesca con una soperficia averada a les 3,8 ha d'\u00e1rboles centenarios asitiada a orielles del r\u00edu Pe\u00f1a franc\u00eda nel pueblu de Cefontes, parroquia de Cabue\u00f1es, conceyu de Xix\u00f3n (Asturies). Forma parte del Xard\u00edn Bot\u00e1nicu Atl\u00e1nticu de Xix\u00f3n. Foi declar\u00e1u monumentu natural el 13 de marzu de 2003 polo que ta abellug\u00e1u ya incluy\u00edu nel plan de recursos naturales d'Asturies. \nEsta viesca ye uno de los meyores y escas\u00edsimos exemplos de la antigua mata basal atl\u00e1ntica. Nella predominen los carbayu (Quercus robur y Quercus pyrenaica), magar que tami\u00e9n atopamos exemplares de casta\u00f1al, faya, pl\u00e1ganu, crezu, alcafresna o inclusive llaurel. Prieto af\u00e1yabase La Carbayera de La Isla, onde am\u00e1s de carbayos alcu\u00e9ntrese otres tribes como texos y xardones. Dientro de la fauna adicamos aves cant\u00e1briques como'l miruellu (\"Turdus merula\"), rait\u00e1n (\"Erithacus rubecula\"), la cotoyina o el pinz\u00f3n (\"Fringilla coelebs\"), asina como delles tribes de p\u00e1ridos, como'l chichip\u00e1n, el carboneru garrapinos, l'agati\u00f3n y l'esguil."}
{"id": "15076", "revid": "43102", "url": "https://ast.wikipedia.org/wiki?curid=15076", "title": "Estatutu d'Autonom\u00eda", "text": "L'Estatutu d'Autonom\u00eda ye la norma institucional b\u00e1sica d'una Comunid\u00e1 Aut\u00f3noma, reconocida pola Constituci\u00f3n espa\u00f1ola de 1978 nel art\u00edculu 147 y de la cual la so aprobaci\u00f3n ll\u00e9vase a cau per aciu d'una Llei Org\u00e1nica, tipu de norma que requier el votu favoratible de la mayor\u00eda absoluta del Congresu de los Diputaos y del Sen\u00e1u. N\u00e9l se recueyen, al menos, el denomatu de la Comunid\u00e1, les llendes, la organizaci\u00f3n y s\u00e9 de les instituciones aut\u00f3nomes, les competencies asum\u00edes y, si procede, los entamos del r\u00e9xime lling\u00fc\u00edsticu.\n\"Dientro de los t\u00e9rminos de la presente Constituci\u00f3n, los Estatutos sedr\u00e1n la norma institucional b\u00e1sica de cada Comunid\u00e1 Aut\u00f3noma y l'Est\u00e1u los reconocer\u00e1 y amparar\u00e1 como parte integrante del so ordenamientu xur\u00eddicu.\nLos Estatutos d'Autonom\u00eda formen parte del ordenamientu xur\u00eddicu del Est\u00e1u pero'l so r\u00e9xime de fechura y aprobaci\u00f3n ye estrem\u00e1u del restu de les lleis.\nHai dos formes d'acceder a l'autonom\u00eda. Per aciu del art\u00edculu 143 de la Constituci\u00f3n Espa\u00f1ola, acc\u00e9dese a l'autonom\u00eda \"reducida\" que foi pensada pa les comunidaes \"non hest\u00f3riques\", ye dicir, toes aquelles que nun plebiscitaren afirmativamente Estatutos d'Autonom\u00eda demientres la II Rep\u00fablica Espa\u00f1ola.\nPuen acceder a ella toles provincies que tengan elementos hist\u00f3ricos, culturales y territoriales comunes. Tami\u00e9n se pue formar una comunid\u00e1 aut\u00f3noma, cuando asina lo esprese l'inter\u00e9s xeneral, que vien determin\u00e1u poles Cortes Xenerales. \nCatalu\u00f1a, Galicia y el Pa\u00eds Vascu, en camb\u00e9u, accedieron a l'autonom\u00eda pol procedimientu afit\u00e1u nel art\u00edculu 151 y la disposici\u00f3n transitoria segunda de la Constituci\u00f3n Espa\u00f1ola, m\u00e1s abegosu pero qu'al mesmu tiempu permite algamar muncho enantes el techu competencial desllind\u00e1u pol art\u00edculu 149 de la Constituci\u00f3n (onde s'enumberen les competencies esclusives del Est\u00e1u). Tami\u00e9n accedi\u00f3 por esti procedimientu Andaluc\u00eda, anque ensin les peculiaridaes afitaes na disposici\u00f3n transitoria segunda, al nun plebiscitar afirmativamente Estatutu dalu demientres el periodu republicano deb\u00edu al g\u00fcelpe militar que dar\u00eda pasu a la Guerra Civil y a la posterior Dictadura franquista. Andaluc\u00eda, poro, accedi\u00f3 a l'autonom\u00eda per aciu d'un referendum que se celebra'l 28 de febreru de 1981.\nEl procesu ye daqu\u00e9 estrem\u00e1u, y\u00e1 que'l proyeutu d'Estatutu faenlo nam\u00e1i los diputaos y senadores de les provincies y ha pasar por un referendu popular enantes de ser ratific\u00e1u poles Cortes Xenerales y sancion\u00e1u y promulg\u00e1u pol Rei.\nLos Estatutos anov\u00e1ronse na d\u00e9cada de los noventa y angua\u00f1o ta facui\u00e9ndose una revisi\u00f3n de los mesmos.\nComo toles normes del ordenamientu xur\u00eddicu espa\u00f1ol, t\u00e1n subordinaos a la Constituci\u00f3n."}
{"id": "15077", "revid": "28171", "url": "https://ast.wikipedia.org/wiki?curid=15077", "title": "Meridianu", "text": "Los meridianos son los c\u00edrculos imaxinarios m\u00e1ximos que pasen pelos Polos.\nEnte los infinitos meridianos dist\u00ednguese especialmente'l Meridianu del llugar, que ye'l que pasa pel puntu au s'alluga l'observador. Suponiendo que l'observador ta nel puntu \"O\", el meridianu ye'l Pn-O-Ps-Pn.\nLos Polos dividen esti meridianu en dos partes, la metada que pasa pol observador (Pn-O-Ps) n\u00f3mase Meridianu Superior, a la otra metada n\u00f3mase Meridianu Inferior. Polo xeneral, cuando falamos nam\u00e1i de meridianu tamos refiri\u00e9ndonos al meridianu superior.\nPrimer meridianu: Ye'l meridianu que se toma como orixe para midir les llonxit\u00faes; angua\u00f1o ye'l Meridianu de Greenwich, nom\u00e1u asina por pasar pel observatoriu d'esa ciud\u00e1 inglesa. Poro, ye lo mesmo falar de Primer Meridianu que de Meridianu de Greenwich."}
{"id": "15079", "revid": "43102", "url": "https://ast.wikipedia.org/wiki?curid=15079", "title": "Meridianu de Greenwich", "text": "El meridianu de Greenwich, Primer Meridianu o Meridianu Cero ye'l semic\u00edrculu imaxinariu que xune los Polos y pasa per Greenwich, \"('grinn-itch')\", en concretu pol sol observatoriu astron\u00f3micu. Ye'l meridianu de referencia que tien llonxit\u00fa 0\u00ba, y dende'l que se faen les mid\u00edes haza tolos dem\u00e1s. El so opuestu (180\u00b0), o seya'l semic\u00edrculu que lu completa, ye nom\u00e1u Llinia internacional de camb\u00e9u de fecha, y pasa pol Oc\u00e9anu Pac\u00edficu.\nEmpobinando dica'l sur dende Polu Norte'l meridianu trespasa los vinientes pa\u00edses: Gran Breta\u00f1a, Francia, Espa\u00f1a, Arxelia, Mal\u00ed, Burkina Fasu, Togu, Ghana y L'Ant\u00e1rtida nel Polu Sur\nEsti meridianu, adout\u00f3se comu referente nuna conferencia internacional celebrada en 1884 en Washington, a la que foron delegaos de 25 pa\u00edses, aceutando ya fixando los vinientes acuerdos:\nPer cada 15 graos, tenemos un fusu horariu. Ll\u00f3xicamente hai un total de 24 (24 Fusos x 15\u00ba = 360\u00b0) El tama\u00f1u dalgunos pa\u00edses fai que tengan varios fusos horarios, y en delles vegaes la llinia de fusu ad\u00e1utase a la xeograf\u00eda, polo que nun coinciden colos meridianos."}
{"id": "15084", "revid": "43102", "url": "https://ast.wikipedia.org/wiki?curid=15084", "title": "Alministraci\u00f3n p\u00fablica", "text": "Por Alministraci\u00f3n p\u00fablica, polo xeneral, enti\u00e9ndese a la organizaci\u00f3n integrada per un personal profesional, dotada de medios econ\u00f3micos y materiales p\u00fablicos que pon en pr\u00e1utica les decisiones tomaes pol gobiernu. Comp\u00f3nse de tou lo que la fai efectiva: funcionarios y edificios p\u00fablicos, entre otros. Pola so funci\u00f3n, ye'l enlaz entre la ciudadan\u00eda y el poder pol\u00edticu. Ensin embargu, nun solo existe Alministraci\u00f3n P\u00fablica nel Poder Executivu, sin\u00f3n en gran parte'l Est\u00e1u e inclusive n'entes privados que desempe\u00f1en funciones alministratives por habilitaci\u00f3n del Est\u00e1u. Del llatin \"ad-ministrare\", que significa servir, o de \"ad manus traher\" qu'alude a la idea de manexar o xestionar.\nPero el conceutu d'Alministraci\u00f3n P\u00fablica pue ser entend\u00edu dende dos puntos de vista. Dende un puntu de vista formal, enti\u00e9ndese a la entid\u00e1 qu'alministra, o seya, al organismu p\u00fablicu que recibe del poder pol\u00edticu la competencia y los medios necesarios pa la satisfacci\u00f3n de los intereses xenerales. Dende un puntu de vista material, enti\u00e9ndese m\u00e1s bien l'activid\u00e1 alministrativa, o seya, l'activid\u00e1 d'esti organismu consider\u00e1u nos sos problemes de xesti\u00f3n y d'existencia propia, tanto nes sos rellaciones con otros organismos semexantes comu colos particulares pa asegurar la execuci\u00f3n de la so xera.\nL'Alministraci\u00f3n tien una serie de prerrogatives que la coloquen nuna posici\u00f3n superior a la del alministr\u00e1u. Entre dichos poderes destaquen:"}
{"id": "15085", "revid": "37624", "url": "https://ast.wikipedia.org/wiki?curid=15085", "title": "Rasa llitoral asturiana", "text": "La rasa llitoral asturiana ye una franxa costera llana que percuerre tol llitoral asturianu. Tien un anchor d'ente 3 y 5 quil\u00f3metros y af\u00e1yase escalonada en tr\u00e9s niveles, ente los 0 y los 300 metros.\nLes rases foron modelaes poles variaciones del nivel de la mar demientres los periodos glaciares ya interglaciares del Cuaternariu. Nos tr\u00e9s periodos de tresgresi\u00f3n (hai 20, 12 y 2 millones d'a\u00f1os), fici\u00e9ronse tr\u00e9s superficies d'abrasi\u00f3n, que nos periodos de regresi\u00f3n marina quedaron elevaes. Dende ent\u00f3s la rasa tuvo sometida a la erosi\u00f3n fluvial y a procesos de carstificamientu nos seutores caliares orientales.\nEl n\u00famberu de niveles de la rasa var\u00eda nos estremaos tramos del llitoral. Los tr\u00e9s niveles nam\u00e1i s'aprecien nidiamente nel cabu Pe\u00f1es y al este de Ribeseya. "}
{"id": "15086", "revid": "43102", "url": "https://ast.wikipedia.org/wiki?curid=15086", "title": "S\u00edfilis", "text": "La s\u00edfilis ven\u00e9rea ye ua enfermed\u00e1 orixinada pola bacteria \"Treponema palidum\"\nEsta enfermed\u00e1 div\u00eddese en tres etapes:\no s\u00edntomes cardiol\u00f3xicos (cardios\u00edfilis), a nivel a\u00f3rticu y mortal. Nun ye contaxosa\nDurante la primer etapa la bacteria penetra al travi\u00e9s de la mucosa xenital o peyeya (fir\u00edes), multiplic\u00e1ndose nel llugar d'entrada (na vaxina nes muyeres, nel pene nos homes).\nEnantes de poder desapaecer, disp\u00e9rsase a dellos llugares a travi\u00e9s de los ganglios llinf\u00e1ticos rexonales haza la peyeya, articulaciones, g\u00fcesos, mucoses y f\u00e9gadu.\nNa tercer etapa xenera una hipersensibilid\u00e1 de la rempuesta inmune de tipu IV\nL'ausencia de tratamientu pue remitir la s\u00edfilis primaria (de xemes en cuandu), pero tratando con dellos antibi\u00f3ticos y penicilina pue remitir f\u00e1cilmente.\nCon ausencia de tratamientu nel 25% los infeutaos asintom\u00e1ticos la enfermed\u00e1 remitire.\nEl tratamientu na tercer etapa ser\u00e1 ineficaz, pues ser\u00e1 desendolcada pola hipersensibilid\u00e1 de la rempuesta inmune y non por aici\u00f3n bacteriana direuta."}
{"id": "15087", "revid": "28171", "url": "https://ast.wikipedia.org/wiki?curid=15087", "title": "Rempuesta inmune de tipu IV", "text": "La Rempuesta inmune de tipu IV ye la produc\u00eda en casos d'infeiciones na que los macr\u00f3fagos son activaos polos llinfocitos T, al mesu tiempu activaos por ant\u00edxenos procedentes de la bacteria qu'infeuta."}
{"id": "15089", "revid": "43102", "url": "https://ast.wikipedia.org/wiki?curid=15089", "title": "Llista de conceyos de Navarra", "text": "VLlista de los 272 conceyos de la Comunid\u00e1 Foral de Navarra:"}
{"id": "15090", "revid": "116", "url": "https://ast.wikipedia.org/wiki?curid=15090", "title": "Capercaillie", "text": "Capercaillie ye un grupu de m\u00fasica folk escoc\u00e9s, de sonad\u00eda international, fund\u00e1u por Donald Shaw en 1984. Atopa la so insperaci\u00f3n nel repertoriu tradicional c\u00e9ticu. La cantante Karen Matheson, de la que Sean Connery dixo: \u00ab la so voz ta bendita polos dioses \u00bb, particip\u00f3 nel \"H\u00e9ritage des Celtes\" de Dan Ar Braz, nos a\u00f1os 90 del sieglu XX. En 2003, concedi\u00f3se-y el t\u00edtulu de \u00ab Best Gaelic singer \u00bb. Con ocasi\u00f3n de los venti a\u00f1os del grupu grabaron un doble-cd recopilatoriu que sali\u00f3 en 2004. \nDiscograf\u00eda.\nEn 2002, Karen Matheson sac\u00f3 un \u00e1lbum en solitario titul\u00e1u \"Time To Fall\" y en 2006 \"Downriver\"."}
{"id": "15091", "revid": "43102", "url": "https://ast.wikipedia.org/wiki?curid=15091", "title": "Relieve terrestre", "text": "El relieve terrestre fai referencia a les formes que tien la corteya terrestre o llitosfera na superficie, tanto al referinos a les tierres emerx\u00edes, como al relieve somar\u00edn, ye dicir, al fondu del mar. Ye l'oxetu d'estudiu de la Xeomorfolox\u00eda, sobremanera, al referinos a les tierres continentales ya insulares. La xeomorfolox\u00eda ye una de les rames o ciencies principales que s'engloben dientro de la Xeograf\u00eda f\u00edsico y de les Ciencies de la Tierra.\nXeomorfolox\u00eda.\nLa Xeomorfolox\u00eda ye en gran parte l'estudiu de la formaci\u00f3n del relieve xeogr\u00e1ficu o de la topograf\u00eda. El relieve f\u00f3rmase pola interaici\u00f3n de los procesos:"}
{"id": "15092", "revid": "43102", "url": "https://ast.wikipedia.org/wiki?curid=15092", "title": "Princip\u00e1u", "text": "Un Princip\u00e1u ye una forma de gobiernu na que'l xefe d'est\u00e1u ye un pr\u00edncipe. \u00c9sti modelu de gobiernu diose muncho na Ed\u00e1 Media nos periodos qu'abarquen del sieglu XV al XVIII, los principaos yeren pol\u00edticamente falando, peque\u00f1es rexones que depend\u00eden de la metr\u00f3polis medieval. Angua\u00f1o esisten nam\u00e1i los de Liechtenstein, Luxemburgu, M\u00f3nacu y Andorra.\nTami\u00e9n ye'l nome oficial d'Asturies por motivos hist\u00f3ricos. El t\u00edtulu de Pr\u00edncipe d'Asturies perti\u00e9nlu l'heriedu a la corona d'Espa\u00f1a.\nPrincipaos actuales.\nNa actualid\u00e1 esisten, ente otros, los de Liechtenstein, M\u00f3nacu y Andorra.\nTami\u00e9n forma parte del nome oficial de la Comunid\u00e1 Aut\u00f3noma espa\u00f1ola del Princip\u00e1u d'Asturies y del Reinu Xun\u00edu'l Princip\u00e1u de Gales, por motivos hist\u00f3ricos. Los t\u00edtulos de Pr\u00edncipe d'Asturies y Pr\u00edncipe de Gales ostentanlu los herederos a les corones d'Espa\u00f1a y Reinu Xun\u00edu, respetivamente.\nTami\u00e9n alcontramos otros tipos de principaos, como'l de Catalu\u00f1a, el cual recibi\u00f3 esti nome durante la esistencia de la Corona d'Arag\u00f3n y tuvo plenamente vixente ta'l sieglu XIX. Sin embargu, nel pol que establ\u00e9cese la divisi\u00f3n provincial d'Espa\u00f1a de Javier de Burgos, el \u00fanico princip\u00e1u que se menciona ye'l d'Asturies, mencion\u00e1ndose a Catalu\u00f1a simplemente as\u00ed. \nNa actualid\u00e1 esisten tres estaos soberanos col rangu de princip\u00e1u, nos que'l pr\u00edncipe ye'l xefe del Est\u00e1u. Son:"}
{"id": "15093", "revid": "43102", "url": "https://ast.wikipedia.org/wiki?curid=15093", "title": "Pr\u00edncipe d'Asturies", "text": "Pr\u00edncipe d'Asturies ye'l t\u00edtulu cimeru que perti\u00e9n l'heriede de la Corona Espa\u00f1ola. Angua\u00f1o ye \"So Alteza Real Do\u00f1a\" Leonor de Borb\u00f3n.\nPerti\u00e9n por Real Decretu dende 1977 los t\u00edtulos hist\u00f3ricos de los heriedes de los estremaos reinos hispanos: Pr\u00edncipe d'Asturies, Pr\u00edncipe de Girona, Pr\u00edncipe de Viana, Duque de Montblanc, Conde de Cervera y Se\u00f1or de Balaguer como heriede de los Reinos Lli\u00f3n, Castiella, Arag\u00f3n, Navarra, Princip\u00e1u de Catalu\u00f1a y reinos de Val\u00e8ncia y Mallorca. Los sos or\u00edxenes remanecen de 1388, 1351, 1424, 1387, 1351, 1413, respeutivamente.\nOrixe del t\u00edtulu.\nLos or\u00edxenes del Princip\u00e1u d'Asturies rem\u00f3ntense a los primeros a\u00f1os del sieglu XIV, cuando, nes Asturies d'Uvi\u00e9u constituy\u00f3 el primer gran se\u00f1or\u00edu nobiliariu pa don Rodrigo Alvares. Al morrer ensin socesi\u00f3n, pas\u00f3 a don Enrique de Trast\u00e1mara que, a la vegada, cedi\u00f3-ylu al so f\u00edu bastardu: Alfonso Enr\u00edquez. \nDemientres el rein\u00e1u de Xuan I, el conde de Nore\u00f1a protagoniz\u00f3 una serie de revueltes que decidieron al Rei a confiscar el se\u00f1or\u00edu ya incorpoaralu a la corona de Castiella. Esta decisi\u00f3n de convertilu en realengu, confirm\u00f3la dos a\u00f1os m\u00e1s tarde, en 1385, dio testamentu mand\u00f3 al so f\u00edu Enrique:\nLos t\u00e9rminos de la redaici\u00f3n de la C\u00e9lula Real de constituci\u00f3n del Princip\u00e1u conozse por una escritura de confirmaci\u00f3n fecha pol rei Xuan II de Castiella, el documentnu orixinal ta perd\u00edu. Declaraba:\nEn 1388, a ra\u00edz del matrimoniu alcord\u00e1u ente'l Xuan I y el duque de L\u00e1ncaster, hermanu del rei d'Inglaterra, pa los sos f\u00edos Don Enrique de Castiella y do\u00f1a Catalina, pa finar coles pretensiones de los Lancaster a la corona del Castiella (como descendientes de Pedru I), decidi\u00f3se (alcuerdu de Bayona) que a semeyanza de Francia que los primox\u00e9nitos de los Reis yeren entitulaos Delfines y d'Inglaterra onde yeren Pr\u00edncipes de Gales, en Castiella ser\u00eden Pr\u00edncipes d'Asturies.\nEl t\u00edtulu de Pr\u00edncipe d'Asturies n'adelantre ser\u00e1 ostent\u00e1u pol Herederu de la Corona de Castiella y depu\u00e9s d'Espa\u00f1a. \nLa instituci\u00f3n del Pr\u00edncipe d'Asturies nun foi un simple t\u00edtulu d' honor, pues el territoriu asturianu pertenec\u00eda-yos como patrimoniu, la persona a la que se-y otorgaba'l t\u00edtulu pod\u00eda nomar xueces, alcaldes, etc., y gobernaben el Principado en representaci\u00f3n de su Se\u00f1or. Esta situaci\u00f3n camud\u00f3 colos Reis Cat\u00f3licos, quemenguaron el t\u00edtulu de Pr\u00edncipe de Asturias a una condici\u00f3n simbolica y honor\u00edfica, calter que se caltuvo colos reis de la Casa d'Austria y cola dinast\u00eda de los Borbones."}
{"id": "15095", "revid": "28171", "url": "https://ast.wikipedia.org/wiki?curid=15095", "title": "Cr\u00f3nica de Leodegundo", "text": "La Cr\u00f3nica de Leodegundo ye un rellatu hist\u00f3ricu en c\u00f3mic relativu a la monarqu\u00eda asturiana y historia d'Europa, el Magreb y Oriente pr\u00f3ximu cre\u00e1u pol guionista y dibuxante asturianu Gaspar Meana. La historia abarca alredor de 180 a\u00f1os d'historia concentrada nos sieglos VIII y IX. \nL'ensamu de la obra consta de 25 comics escritos n'asturianu, de 48 p\u00e1xines cada unu y ta editada en Xix\u00f3n pola editorial Llibros del Pexe. \nGaspar Meana recibio varios premios que vinieron a reconocer l'importante trabayu de documentaci\u00f3n y divulgaci\u00f3n qu'encontiaron la realizaci\u00f3n de la \"Cr\u00f3nica de Leodegundo\".\nVol\u00famenes.\nLa coleici\u00f3n ta dividida en venticinco llibros que s'amesten en cuatro bloques, que son:"}
{"id": "15096", "revid": "379", "url": "https://ast.wikipedia.org/wiki?curid=15096", "title": "Hemisferiu", "text": "Un hemisferiu ye cauna de les metaes en qu'un planu que pasa pel so centru divide una esfera. Remanez del llat\u00edn y esti a la so vez del griegu: \"hemi\"= mediu; sphera: esfera.\nNa Tierra considerense los hemisferios de magar la Llinia del Ecuador, anque en purid\u00e1 nun ye una esfera perfeuta. Al norte, el nom\u00e1u \"hemisferiu boreal\" o \"hemisferiu Norte\", y al sur el nom\u00e1u \"hemisferiu austral\" o \"hemisferiu Sur\"'.\nTami\u00e9n, de magar el Meridianu de Greenwich (llonxit\u00fa 0\u00b0), div\u00eddese a la Tierra nun hemisferiu oriental y un hemisferiu occidental, anque en purid\u00e1 ca\u00fan de los meridianos posibles partir\u00eda la Tierra en dos hemisferios. \nLos mesmos conceutos apl\u00edquense a la esfera celeste. "}
{"id": "15097", "revid": "37624", "url": "https://ast.wikipedia.org/wiki?curid=15097", "title": "Hemisferiu norte", "text": "L'hemisferiu norte o boreal ye una de les divisiones cl\u00e1siques en que se divide'l planeta Tierra. Correspuende a la met\u00e1 del globu terr\u00e1queu asiti\u00e1u al norte de la Llinia del Ecuador, que la dixebra del Hemisferiu Sur.\nL'Hemisferiu Norte ta compuestu na so mayor\u00eda por continentes, n\u00e9l alcu\u00e9ntrense la totalid\u00e1 d'Am\u00e9rica del Norte, Centroam\u00e9rica, Eurasia (Europa y Asia), la mayor parte d'\u00c1frica, la parte septentrional de Sudam\u00e9rica y algunes islles menores d'Ocean\u00eda.\nLes estaciones del a\u00f1u asoc\u00e9dense en forma inversa al Hemisferiu Sur. Asina, el branu boreal ye ente xunu y setiembre, mentantu que l'iviernu faelo ente avientu y marzu. Deb\u00edo a que'l periheliu asocede en xineru, el branu boreal ye m\u00e1s llargu que l'austral y m\u00e1s caldiu; a la inversa, l'iviernu boreal ye m\u00e1s curtiu que l'austral y menos severu.\nHist\u00f3ricamente, l'Hemisferiu Norte foi consider\u00e1u un hemisferiu ricu y desendolc\u00e1u, en contraste col Sur, deb\u00edu principalmente a la esistencia de los pa\u00edses europeos, Estaos Xun\u00edos y Xap\u00f3n nesta zona. Cerca del 90% de la poblaci\u00f3n mundial habita estes tierres, especialmente en China ya India."}
{"id": "15099", "revid": "43102", "url": "https://ast.wikipedia.org/wiki?curid=15099", "title": "Cortes Xenerales", "text": "Les Cortes Xenerales o Cortes Espa\u00f1oles son un mu\u00e9rganu constitucional del Est\u00e1u Espa\u00f1ol constituy\u00edu y regul\u00e1u nel T\u00edtulu Terceru de la Constituci\u00f3n Espa\u00f1ola de 1978.\nLa Constituci\u00f3n espa\u00f1ola afita que les Cortes son les representantes del pueblu espa\u00f1ol y se componen de dos C\u00e1mares: el Sen\u00e1u y el Congresu de los Diputaos. Tr\u00e1tase, poro, d'una configuraci\u00f3n bicameral del Poder Llexislativu.\nEn representaci\u00f3n del pueblu espa\u00f1ol exercen los aspeutos esenciales de la Soberan\u00eda Nacional: poseen la potest\u00e1 llexislativa, aprueben los Presupuestos Xenerales del Est\u00e1u, controlen l'aici\u00f3n del Gobiernu y desempe\u00f1en el restu de funciones que-yos atrib\u00fai la Constituci\u00f3n."}
{"id": "15100", "revid": "116", "url": "https://ast.wikipedia.org/wiki?curid=15100", "title": "The Chieftains", "text": "The Chieftains son un grupu musical irland\u00e9s conoc\u00edos por facer y popularizar la m\u00fasica tradicional del so pa\u00eds.\nEl grupu grab\u00f3 munchos \u00e1lbumes de m\u00fasica tradicional irlandesa instrumental, asina como collaboraciones abondes con m\u00fasicos populares de munchos x\u00e9neros como country o rock and roll. Ente estes collaboraciones destaquen m\u00fasicos como Van Morrison, Mick Jagger, Elvis Costello, Roger Daltrey, Nancy Griffith, Tom Jones, Sin\u00e9ad O'Connor, James Galway, The Corrs, Art Garfunkel, Sting o Carlos N\u00fa\u00f1ez.\nEn 1975 el grupu algam\u00f3 muncha sonad\u00eda pol so tema \"Women of Ireland\" dientro de la pel\u00edcula \"Barry Lyndon\" de Stanley Kubrick. El grupu gano seis Premios Grammy, siendo nom\u00e1u dieciocho veces. Tami\u00e9n ganaron un \u00d3scar, un Emmy y un Genie. Les portaes de los primeros cuatro \u00e1lbumes fueron dise\u00f1aes por Edward Delaney. \nMiembros del grupu.\nEn 2002, Fay dex\u00f3'l grupu y Bell morri\u00f3.\nMiembros anteriores.\nOtros miembros que formaron parte del grupu con anteriorid\u00e1 fueron:"}
{"id": "15101", "revid": "37624", "url": "https://ast.wikipedia.org/wiki?curid=15101", "title": "N'acci\u00f3n", "text": "Dixebra n'Aici\u00f3n ye'l novenu \u00e1lbum (nesti casu, CD+DVD) del grupu rock asturianu Dixebra. Ye'l primer discu en direutu que tienen, grab\u00f3se'l 3 de xunu de 2006 na Plaza'l Parche de la so ciud\u00e1 natal, Avil\u00e9s. Esti conciertu entam\u00f3lo y xestion\u00f3lo'l propiu grupu, con motivu del so XX aniversariu, y a \u00e9l acudieron m\u00e1s de 3000 persones.\nEl trabayu espubliz\u00f3lo L'Agua\u00f1az y tien 20 cantares nel CD y 22 nel DVD, dexando dellos temes ensin espublizar, puesto que nel conciertu tocaren 28. El fechu de dexar dellos temes consideraos \"cl\u00e1sicos\" foi un tema que dio munchu que falar, y el mesmu Xune Elipe, voceru del grupu, reconoci\u00f3lo, anque qued\u00f3 contentu col result\u00e1u. El DVD f\u00edzolo'l \u1e37\u1e37uarqu\u00e9s Guillermo Fernandi y amest\u00f3-y como extres un documental de 45 minutos sobro'l grupu, tomes falses y los tres videoclips que tien el grupu.\nLa formaci\u00f3n de Dixebra nel conciertu foi: Xune Elipe (voz), Primi (guitarra), Javi (baxu), Jorge (bater\u00eda), Fernando (gaita), Agus (trompeta), Eladio (saxo) y Sergio nos controles de son\u00edu. Am\u00e1s andecharon con ellos demientres tol conciertu To\u00f1o G\u00f3mez (tromb\u00f3n), Dani Antistylo (DJ) y Mario Fueyo \"Dark la eMe\" (teclaos), y nel cantar \"La danza\" particip\u00f3 como vocalista'l conoc\u00edu Xos\u00e9 Amb\u00e1s, miembru de grupos folk tradicionales como N'Arba o Tuenda.\nNos controles de grabaci\u00f3n tuvo'l m\u00fasicu y productor vascu Kaki Arkarazo.\nDende esti conciertu, Mario Fueyo tami\u00e9n forma parte de Dixebra, convirti\u00e9ndose nel novenu miembru del grupu.\nComo an\u00e9cdotes, dicir que nel DVD pue vese la participaci\u00f3n de mozos de la Xunta Moza, asina como de los sidros."}
{"id": "15103", "revid": "37624", "url": "https://ast.wikipedia.org/wiki?curid=15103", "title": "Pablo X. Su\u00e1rez", "text": "Pablo X. Su\u00e1rez ye un escritor asturianu. Ye llicenci\u00e1u en filolox\u00eda hisp\u00e1nica pola Universid\u00e1 d'Uvi\u00e9u y escritor n'asturianu y castellanu.\nEn poes\u00eda tien asoleyao'l poemariu \"Asturiana Beat\" (2005) cola editorial Trabe y \"El sistema d\u00e9beme una chocolatina\" (2011) y en narraci\u00f3n tien dellos premios na creaci\u00f3n de cuentos como nel Concursu de Cuentos pola Oficialid\u00e1 que convoca'l Conceyu de Bimenes o el X Concursu de Narraciones Curties Conceyu Llaviana, con \"El bichu grande\" (2011) y public\u00e1u'l llibru de rellatos \"Yoni y yo\" (2010). \nTami\u00e9n tien asoleyao en castellanu los poemarios: \"Pop Ret\u00f3rika\" (2009) y \"C\u00f3mo evitar el apocalipsis\" (2016).\nPablo X. Su\u00e1rez tien collaborao en revistes asturianes como Lletres Asturianes, Entellunu, Campu de los Patos o Formientu. Asina mesmo collabor\u00f3 col selmanariu Les Noticies con una columna d'opini\u00f3n.\nNel a\u00f1u 2017 f\u00edzose col Premiu Xuan Mar\u00eda Acebal de poes\u00eda col poemariu \"Little Babilonia\", destacando'l xur\u00e1u \u00abel nivel lling\u00fc\u00edsticu y estil\u00edsticu, y la brillantez de les im\u00e1xenes d'un testu que xuega y entemez la tradici\u00f3n m\u00e1s cl\u00e1sica coles referencies m\u00e1s pop\u00bb. Igualmente, nel a\u00f1u 2023 algam\u00f3'l Premiu Fern\u00e1n Coronas de poes\u00eda pola so obra \"Entamos d'onom\u00e1stica\" na so XXIX edici\u00f3n. "}
{"id": "15104", "revid": "735", "url": "https://ast.wikipedia.org/wiki?curid=15104", "title": "Archivu Hist\u00f3ricu d'Asturies", "text": "L'Archivu Hist\u00f3ricu d'Asturies ta asiti\u00e1u na antigua c\u00e1rcel provincial d'Uvi\u00e9u. L'archivu guarda documentos dende'l sieglu XII hasta angua\u00f1o, con informaci\u00f3n abondo de la Audiencia Territorial, rexistros varios, llibros antiguos, protocolos y otros munchos documentos de la historia asturiana, principalmente la comprendida ente los sieglos XVI y XX. Enantes taba na cai del Aguila, n'Uvi\u00e9u, na parte posterior del monesteriu de les Pelayes, pero en marzu de 2010 foi tresllad\u00e1u al so allugamientu actual.\nL'Archivu Hist\u00f3ricu d'Asturies comparte see y medios materiales y personales col'Archivu Hist\u00f3ricu Provincial d'Asturies.\nLos fondos colos que cunta l'archivu son: "}
{"id": "15105", "revid": "37624", "url": "https://ast.wikipedia.org/wiki?curid=15105", "title": "Estela de Nicer", "text": "La estela de Nicer Clutosi ye una estela funeraria del sieglu I d.C.\nLa estela fai referencia a Nicer Clutosi, pr\u00edncipe de los Albiones. Foi alcontrada nel a\u00f1u 1932 n'A Veiga (Asturies) y ta espuesta nel mus\u00e9u arqueol\u00f3xicu d'Asturies, n' Uvi\u00e9u. \nLa inscripci\u00f3n funeraria de la estela ye la que vien darr\u00e9u :"}
{"id": "15106", "revid": "150", "url": "https://ast.wikipedia.org/wiki?curid=15106", "title": "Estela de N\u00edcer", "text": ""}
{"id": "15107", "revid": "116", "url": "https://ast.wikipedia.org/wiki?curid=15107", "title": "Cr\u00f3nica de Sampiro", "text": "La Cr\u00f3nica de Sampiro ye un testu escritu pol obispu d'Astorga, Sampiro, al entamu del sieglu XI.\nLa cr\u00f3nica abarca dende'l 866 d.n.e fasta'l 999 d.n.e, ello ye, los caberos a\u00f1os de rein\u00e1u d'Alfonsu III d'Asturies y los reinaos de los sos socesores hasta Alfonsu V.\nEsi testu tien importancia y\u00e1 que la Cr\u00f3nica Albeldense fina'l so rellatu nel a\u00f1u 883. "}
{"id": "15108", "revid": "37624", "url": "https://ast.wikipedia.org/wiki?curid=15108", "title": "Cr\u00f3nica d'Alfonso III", "text": "La Cr\u00f3nica d'Alfonsu III ye un documentu hist\u00f3ricu que se-y atrib\u00fai al propiu rei Alfonsu III, y qu'abarca un espacio de tiempu que va dende'l rein\u00e1u de Wamba fasta'l final del rein\u00e1u d'Ordo\u00f1u I. \nEsisten dos versiones d'esta cr\u00f3nica: "}
