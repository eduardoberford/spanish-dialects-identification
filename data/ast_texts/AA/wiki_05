{"id": "7275", "revid": "43102", "url": "https://ast.wikipedia.org/wiki?curid=7275", "title": "Barcelona", "text": "Barcelona (pronunciaci\u00f3n catalana [ b\u0259\u027es\u0259\u02c8lon\u0259 ]) ye una ciud\u00e1 capital de Catalu\u00f1a y de la provincia de Barcelona. La ciud\u00e1 acueye les sedes de les instituciones d'autogobiernu m\u00e1s importantes de Catalu\u00f1a: la Generalitat de Catalu\u00f1a y el Parllamentu de Catalu\u00f1a. Por ser capital del Cond\u00e1u de Barcelona, recibe'l nomatu de \"Ciud\u00e1 Condal\" (\"Ciutat Comtal\" en catal\u00e1n).\nCon una poblaci\u00f3n de 1.602.386 habitantes, Barcelona ye la segunda ciud\u00e1 m\u00e1s poblada d'Espa\u00f1a y la oncena de la Xuni\u00f3n Europea. Ye'l principal cascu urbanu de la rex\u00f3n metropolitana de Barcelona, qu'agospia 5.523.784 habitantes (2014), y del \u00e1rea Metropolitana de Barcelona, integrada por 36 conceyos, que tien una poblaci\u00f3n de 3.161.081 habitantes y una superficie de 633 km\u00b2. Un estudiu del departamentu d'Asuntos Sociales y Econ\u00f3micos de la ONX del a\u00f1u 2005 asitia a Barcelona na posici\u00f3n cincuenta y una na riestra de les poblaciones con mayor n\u00famberu d'habitantes del mundiu.\nEn Barcelona celebr\u00e1ronse grandes acontecimientos como la Esposici\u00f3n Universal de 1888, la Esposici\u00f3n Internacional de 1929, los Xuegos Ol\u00edmpicos de 1992 o'l F\u00f3rum Universal de les Cultures en 2004.\nToponimia.\nL'aniciu del nome de Barcelona ye desconoc\u00edu y esisten estremaes teor\u00edes y lleendes que tienten d'esplicalo. S\u00e1bese qu'hab\u00eda una ciud\u00e1 ib\u00e9rica orixinal, de la tribu de los llayetanos, conquistada por Cneo Cornelio Escipi\u00f3n, que posteriormente se convirti\u00f3 nuna colonia romana, puesta baxu proteici\u00f3n de Cayu Xuliu C\u00e9sar y d'Octavio Augusto, que recibi\u00f3'l nome de Colonia Iulia Augusta Paterna Faventia Barcino.\nEl nome evolucion\u00f3 demientres la Ed\u00e1 Media, co\u00f1oci\u00e9ndose la ciud\u00e1 colos nomes de Barchinona, Barcalona, Barchelona, y Barchenona.\nUna de les lleendes sobro l'aniciu de Barcelona encamienta la so supuesta refundaci\u00f3n pol xeneral cartaxin\u00e9s Am\u00edlcar Barca tres de conquistar el llugar ib\u00e9ricu dempu\u00e9s del so desembarcu n'Hispania, demientres qu'otra versi\u00f3n lo atribui a so f\u00edu An\u00edbal Barca, pero nun esisten prebas documentales d'esta vinculaci\u00f3n ente los nomes de la familia cartaxinesa Barca y la ciud\u00e1 que llueu co\u00f1ocer\u00eden como Barcelona. \nHai otres esplicaciones pal nome de la ciud\u00e1, como la que cuida que vien de la d\u00f3mina fenicia, teor\u00eda sostentada pola inscripci\u00f3n n'escritura ib\u00e9rica atopada nuna moneda.\nTami\u00e9n esiste una lleenda que da una esplicaci\u00f3n mitol\u00f3xica al nome de la ciud\u00e1. Seg\u00fan esta llienda, H\u00e9rcules amest\u00f3se a los argonautas tres acabar col so cuarto trabayu pa engabitalos a buscar el Velloc\u00edn d'oru, pero al pasar cerca de l'actual costa catalana una truena espardi\u00f3 les embarcaciones que formaban la espedici\u00f3n, y al finar faltaba la novena. H\u00e9rcules busc\u00f3la y finalmente atop\u00f3 les g\u00fcelgues del naufraxu de la Barca Nona (la novena embarcaci\u00f3n) al llau del actual Montju\u00efc. Los tripulantes atoparan tan afayadizu el llugar que, axudaos por Hermes (dios del comerciu y de les artes) decidieron fundar una ciud\u00e1 que-y dieron el nome de Barcanona.\nS\u00edmbolos.\nL'escudu de Barcelona tien el so aniciu na Ed\u00e1 Media y apruz por primer vez, na mesma disposici\u00f3n que la d'angua\u00f1o, en 1329.[1]. L'escudu dix\u00e9brase en cuatro cuarteles onde apaecen, nel primeru y el cuarto la cruz de San Xurde en gules sobre plata, y nel segundu y tercer cuartel col s\u00edmbolu condal/real de los cuatro palos de gules sobre oru. Tami\u00e9n s'atoparon bien de variantes con una, dos, tres, o incluso cinco barras verticales en cada cuartel. L'escudu va encabez\u00e1u por una corona, s\u00edmbolu de la soberan\u00eda de los monarcas de la Corona d'Arag\u00f3n sobre la ciud\u00e1.\nLa bandera deriva direuctamente del escudu, asina que tien la mesma composici\u00f3n, aunque sin la corona.\nMientres la dictadura franquista, se carg\u00f3 solo dos palos de gules en cada cuartel, siguiendo representaciones anteriores de dalgunes versiones medievales o incluso de los sieglos XIX y entamu del XX, y que foron criticaos por dalgunos seutores de la poblaci\u00f3n por simplificar el se\u00f1al real y atribuy\u00e9ronlu a una intenci\u00f3n asimiladora hacia la bandera d'Espa\u00f1a. En 1996 entam\u00f3 un procesu qu'avag\u00f3 dellos a\u00f1os pa oficializar los s\u00edmbolos al av\u00edu, pero ensin restituir l'orixinal, sin\u00f3n que s'oficializ\u00f3 un llogotipu inspir\u00e1u nesi escudu. La \"Societat Catalana de Genealogia, Her\u00e0ldica, Sigil\u00b7lografia, Vexil\u00b7lologia i Nobili\u00e0ria\" entam\u00f3 un contenciosu denunciando que'l procesu nun siguiera'l procedimientu alcordies a la llei pa oficializar s\u00edmbolos, que gan\u00f3, y oblig\u00f3 al Ayuntamientu a oficializar los s\u00edmbolos alcordies a la her\u00e1ldica y vexilolox\u00eda. Tami\u00e9n utiliza un isotipu deriv\u00e1u direutamente del escudu hist\u00f3ricu.\nXeograf\u00eda.\nAllugamientu.\nAsitiada na costa del mar Mediterraneu, Barcelona af\u00edtase nuna plataforma de llixera pendiente formada ente los deltas fluviales de los r\u00edos Llobregat, al suroeste, y Bes\u00f3s, al nordeste, allindada nel suroeste pola llinia de costa, ya nel noroeste pola cordal de Collserola (col cuetu del Tibidabo de 516,2 m como puntu m\u00e1s altu) que sigue paralela la llinia de costa, encaxonando la ciud\u00e1 nun per\u00edmetro mui acot\u00e1u.\nLa parte de Barcelona m\u00e1s averada a la cordal de la costa tien peque\u00f1os cuetos dalgunos urbanizaos, y otros coronaos por parques, como son: el Carmelo (265,6 metros), Monterols (127,3 metros), el Putxet (182,7 metros), la Rovira (206,8 metros) y el Tur\u00f3 de la Peira (138 metros). Pero'l cuetu mas conoc\u00edo de Barcelona, xusto enriba de la llinia de la costa y desapartando la ciud\u00e1 del delta del Llobregat, ye'l monte de Montju\u00efc (184,8 metros). A lo cabero mentar el picu de nam\u00e1s 16,9 m onde s'afita'l nucleu hist\u00f3ricu de la ciud\u00e1, el monte T\u00e1ber.\nLlendes.\nEl conceyu allinda, de sur a nordeste y en sent\u00edu horariu, colos conceyos de: El Prat de Llobregat, Hospitalet de Llobregat, Esplugues de Llobregat, Sant Just Desvern, Sant Feliu de Llobregat, Molins de Rei, Sant Cugat del Vall\u00e8s, Cerdanyola del Vall\u00e8s, Montcada i Reixac, Santa Coloma de Gramenet y Sant Adri\u00e0 de Bes\u00f2s. Los dos primeros y los dos caberos son los conceyos colos que la ciud\u00e1 tien un contautu m\u00e1s estrechu, con una tiesta malla urbana cont\u00ednua que los amece, antigual, Sant Cugat del Vall\u00e8s y Cerdanyola del Vall\u00e8s quedan mui desapartaos de Barcelona, ya que la cordal Litoral y el parque natural del Tibidabo act\u00faan como torgas naturales.\nBarcelona tien una peque\u00f1a parte del so t\u00e9rminu municipal na vertiente del Llobregat de la cordal de Collserola. Tr\u00e1tase de Vallvidrera y de Les Planes que s'afayan dalgo internadas dientro del parque natural de Collserola. Tami\u00e9n forma parte del so t\u00e9rminu municipal Santa Cruz de Olorda, cabalgando ente'l Vall\u00e9s Occidental y el Baix Llobregat.\nLlinia de la costa.\nLa llinia de la costa de Barcelona camud\u00f3 col pasu del tiempu hasta'l puntu que na d\u00f3mina prehest\u00f3rica llegaba onde g\u00fcei ta asitiada la Plaza de Catalu\u00f1a. Los terrenos sobre los que s'afit\u00f3 la Barceloneta nun esist\u00edan un sieglu y mediu enantes del aniciu d'esti barriu. Estos terrenos xurden de l'acumulaci\u00f3n de sedimentos d'arena arrastrada polas corrientes marienas del norte y que ser\u00eden arrebatides pol espig\u00f3n del puertu aniciao'l 1640, y que terminaron por amecer l'antigua islla de Maians (onde angua\u00f1o s'alcuentra la estaci\u00f3n de Francia) con tierra firme, formando la llengua de tierra base de la Barceloneta.\nClima.\nBarcelonatien un clima mediterraneu, con seca estival y lluvias dispersas el restu del a\u00f1u, pero concentradas en mui pocos d\u00edes de precipitaci\u00f3n mui intenso, pol fen\u00f3menu conoc\u00edo como gota fr\u00eda, que puede llegar a dexar precipitaciones de 80 \u00f3 100 litros por metro cuadr\u00e1u en malapenes un par d'hores. Les nevades cuasi nun esisten. Les temperatures son caldies en branu y suaves n'iviernu, con una escasa oscilaci\u00f3n t\u00e9rmica diaria. La m\u00e1xima temperatura rexistrada na ciud\u00e1 foi de 39,3\u00a0\u00b0C, el 27 d'agostu de 2010 nel centru de la ciud\u00e1 y 39,8 nel Observatoriu Fabra, asiti\u00e1u nel Tibidabo, el 5 de xunetu de 1982. La temperatura m\u00ednima rexistrada ye de -10\u00a0\u00b0C nel Observatoriu Fabra, el 11 de febreru de 1956. Les temperatures de la ciud\u00e1 siempre se mantienen unos graos porriba de la temperatura media d'otres fasteres aver\u00e1es non tan densamente urbaniz\u00e1es, pola mor del conoc\u00edu como efeutu de puntu caliente, qu'enanta la temperatura de les ciudades pol gran consumu d'enerx\u00eda que s'acaba convirtiendo en calor, y pol calor reverber\u00e1u pol esfalto y los teyaos, qu'act\u00faan como captadores solares. Cuasi nunca se producen xelaes na ciud\u00e1, raramente se baxa de los 0\u00ba nel centru, sicas\u00ed, nos conceyos averaos, o nel mesmu monte del Tibidabo les xelaes don dalgo m\u00e1s frecuentes. La \u00f1eve tami\u00e9n ye un fen\u00f3menu mui pocu com\u00fan na ciud\u00e1, anque nel \u00e1mbito de ciudaes del Mediterraneu ye una de les que recibe m\u00e1s \u00f1eve. Hai qu'encalcar les siguientes \u00f1evaes: en 1962 cay\u00f3 una gran nevada con 60 cm nel centru, y aproximadamente 1 m nel Tibidabo, la d\u00e9cada de los 80 tami\u00e9n \u00f1ev\u00f3 dellos a\u00f1os, en 1993, y la nevada tan temprana de payares del 1999. La postrera foi'l d\u00eda 8 de marzu de 2010, la \u00f1evada m\u00e1s intensa desde 1985, onde la \u00f1eve cay\u00f3 con gran intensid\u00e1 y se lleg\u00f3 a convertir nuna truena de \u00f1eve, con grandes acumulaciones, 5-6 cm na playa y nel centru, 10-15 cm nos barrios altos de la ciud\u00e1, y cuasi 30 cm nel Tibidabo. Sicas\u00ed, cuasi cada a\u00f1o el Tibidabo recibe \u00f1eve ya qu'ell\u00ed ye m\u00e1s probable que caiga pola so altura (512 msnm), y na ciud\u00e1d cuasi cada a\u00f1u tami\u00e9n se ven dalgunos falampos, pero'l fechu de que cuaye ye mui ins\u00f3litu.\nHistoria.\nEd\u00e1 Antigua.\nLes primeres g\u00fcelgues afayaes de poblaci\u00f3n nel \u00e1rea de la ciud\u00e1 vienen de fines del neol\u00edticu (2000 a 1500 e.C.). Sicas\u00ed, los primeros pobladores encalcaos nun apaecen hasta los sieglos VII \u2013 VI a.C., los layetanos, un pueblu \u00edberu. Seg\u00fan la tradici\u00f3n, mientres la Segunda Guerra P\u00fanica, los cartaxineses tomaron la ciud\u00e1, refundada por Am\u00edlcar Barca, p\u00e1 d'An\u00edbal. Seg\u00fan les mesmes tradiciones el nome de Barcelona deriva del linaxe cartaxin\u00e9s Barca anque, sicas\u00ed, nun hai pruebas de la presencia cartaxinesa nel llanu de Barcelona. Tres la derrota d'aquel pueblu pola creciente dominaci\u00f3n de los romanos, \u00e9stos tomaron el territoriu hacia 218 e.C. y rebautizaron la ciud\u00e1 como \"\" ente'l 15 e.C. y 10 e.C.. Nel mapamundi de Claudiu Ptolom\u00e9u apaez col nome \"Barcino\". Barcino tom\u00f3 forma de \"castrum\" o fortificaci\u00f3n militar nos sos primeros tiempos anque'l comerciu foi empobinando la importancia de la ciud\u00e1; nel sieglu II foi amurallada por orde del emperador romano Claudiu y ya nel sieglu III contaba con una poblaci\u00f3n d'ente 4.000 y 8.000 habitantes.\nEd\u00e1 Media.\nLos visigodos, tres la so llegada nel sieglu V, convirti\u00e9ronla per pocos a\u00f1os en capital de los territorios hispanos, pasando dempu\u00e9s el poder hasta Toledo. Nel sieglu VIII foi conquistada por Al-Hurr, pero retomada a territoriu cristianu por Ludovicu P\u00edu del Imperiu carolinxu en 801, incorpor\u00e1ndola a la Marca Hisp\u00e1nica. Los ataques musulmanes nun cesaron, y en 985 les tropes d'Almanzor desaniciaron pr\u00e1uticamente tola ciud\u00e1. Borrell II entam\u00f3 la reconstrucci\u00f3n dando pasu a la floreciente d\u00f3mina condal. Nesta d\u00f3mina la ciud\u00e1 encalc\u00f3 ente les tierres catalanes y el conxuntu del dominiu de la Corona d'Arag\u00f3n, y foi d'u partieron bien de tropes y recursos hacia la empresa de tomar nueves posesiones. La ciud\u00e1 remaneci\u00f3 y llegar\u00eda a ser una de les principales del Mediterraneu occidental nos sieglos XIII y XIV. Dellos monarques de la Corona aragonesa reinaron dende Barcelona. La ciud\u00e1 encalcaba nel planu comercial, anque porbaxo de X\u00e9nova y Venecia, que dominaben el comerciu nel Mediterraneu y ente Europa y Asia.\nEd\u00e1 Moderna.\nLa decadencia entam\u00f3 de magar el sieglu XV con altibaxos, y allargar\u00edase nos sieglos vinientes. Les rocees derivaes de l'amecedura din\u00e1stica con Castiella, aniciada col matrimoniu ente Fernandu II d'Arag\u00f3n y Sabela de Castiella, algam\u00f3'l so momentu cimeru cola Guerra de los Segadores, ente 1640 y 1651, y m\u00e1s sero, cola Guerra de Socesi\u00f3n (de 1706 a 1714), que signific\u00f3 la desapaici\u00f3n de les instituciones propies de Catalu\u00f1a, anque tami\u00e9n signific\u00f3'l remanecer econ\u00f3micu de la ciud\u00e1 pola mor de la integraci\u00f3n col restu d'Espa\u00f1a, y al comerciu con Am\u00e9rica.\nRevoluci\u00f3n industrial.\nEl recobramientu econ\u00f3micu anici\u00e1u no cabero del sieglu XVIII y la industrializaci\u00f3n nel sieglu XIX afalaron que Barcelona volviera a convertise nun importante centru pol\u00edticu, econ\u00f3micu y cultural, al frente de la llamada \"Renaixen\u00e7a\" (Renacencia), cal encalcar nel procesu d'industrializaci\u00f3n el monopoliu de comerciu testil ente Espa\u00f1a y Cuba que foi finc\u00e1u en Barcelona, nun momentu de crisis na industria testil d'algod\u00f3n, y qu'afit\u00f3 la industrializaci\u00f3n en Catalu\u00f1a, y el diferencial de medru, mientres qu'otres partes del pa\u00eds la industria amortalec\u00eda ante la crisis. Otra consecuencia d'esti monopoliu testil nel sieglu XIX ente Barcelona y Cuba, foi la quexa de los cubanos acerca de la \"teor\u00eda del embudu\", ancha pa Espa\u00f1a y estrecha pa Cuba, y que foi'l raig\u00f3n del maltar cubanu y qu'anici\u00f3 xareos y el movimientu d'independencia a la gueta de la iguald\u00e1 econ\u00f3mica col sofitu d'EEXX. La ciud\u00e1 pudo esbarrumbar les sos muralles y amest\u00f3 en 1897 seis conceyos, lo que-y permiti\u00f3 medrar y planificar el so desenrollu urbanu y industrial lider\u00e1u pol innovador plan del Ensanche d'Ildefonso Cerd\u00e1, que traz\u00f3 les cais en cuadr\u00edcula y les esquines en chafl\u00e1n. Foi tami\u00e9n sede de dos Exposiciones Universales en 1888 y 1929.\nSieglu XX.\nNel entamu del sieglu XX encalcaron tanto'l medru econ\u00f3micu (especialmente deriv\u00e1u de la Primer Guerra Mundial) como l'apaici\u00f3n de nueves ideolox\u00edes acoyidas por grandes tramos de poblaci\u00f3n, especialmente la obrera. L'emburri\u00f3n gubernamental afal\u00f3'l Metro y el Puertu. Sicas\u00ed, la crisis del 29 que golpe\u00f3 duramente a Espa\u00f1a y posteriormente l'entamu de la Guerra Civil Espa\u00f1ola arrebati\u00f3 too medro mientres una d\u00e9cada. Pesia defender a la II Rep\u00fablica, la ciud\u00e1 foi focu de rebeliones internes y xareos ente part\u00edos que nin la ciud\u00e1 nin el gobiernu de la Rep\u00fablica foron quienes a controlar. Na guerra la ciud\u00e1 foi bombardiada en delles ocasiones. Les tropes franquistes ocuparon la ciud\u00e1 na fin de xineru de 1939.\nLa dictadura militar design\u00f3 a Barcelona como polu de desenrollu afalando una intensa industrializaci\u00f3n que dio llugar a una fuerte y llarga inmigraci\u00f3n mayoritariamente procedente del sur de la Pen\u00ednsula. Les nueves condiciones sociales y econ\u00f3miques dinamizaron la ciud\u00e1 y tresformaron radicalmente el traz\u00e1u urbanu, encalcando l'apaici\u00f3n de populosos barrios obreros y d'importantes v\u00edes de comunicaci\u00f3n. El metro espardi\u00f3se y apaecieron los trolebuses (d\u00e9cada de 1940) estremando'l tresporte. La red de ferrocarriles f\u00edxose m\u00e1s trupa y moderna, mientres l'aeropuerto tami\u00e9n ganaba relevancia. Sicas\u00ed, la gran apuesta del tresporte barcelon\u00e9s, en comparanza con otres grandes y medianes ciudades, foi'l puxu del veh\u00edculu priv\u00e1u, pa lo que s'anici\u00f3 una trupa red d'aparcamientos soterr\u00e1neos.\nTres la muerte del xeneral Franco y l'abegosu entamu de la d\u00f3mina democr\u00e1tica, la ciudad benefici\u00f3se, como'l restu del Est\u00e1u, d'un nuevu puxu econ\u00f3micu mui influy\u00edu pola integraci\u00f3n na Xuni\u00f3n Europea (1 de xineru de 1986), que desemboc\u00f3 en modernos proyeutos culturales y urban\u00edsticos. Ente ellos encalca la organizaci\u00f3n de los Xuegos Ol\u00edmpicos de 1992. Esti eventu, que cont\u00f3 col sofitu econ\u00f3micu y organizativu de toa Espa\u00f1a, constituy\u00f3se nun nuevu motor del desenrollu urban\u00edsticu.\nDemograf\u00eda.\nBarcelona tien un total de 1.602.386 habitantes, de los que 774.890 son homes y 853.200 muyeres, seg\u00fan datos del departamentu d'estad\u00edstica del Ayuntamientu de Barcelona, aniciaos con datos del padr\u00f3n de 2008 En 2009 hab\u00eda 1.616.000 habitantes.\nOrganizaci\u00f3n alministrativa y pol\u00edtica.\nPol\u00edtica.\nEn Barcelona hai cuatro alministraciones pol\u00edtiques, con estremaos niveles de responsabilid\u00e1 y competencies: \nEl gobiernu del Ayuntamientu de Barcelona escu\u00e9yese por sufraxu universal n'eleiciones celebraes cada cuatro a\u00f1os.\nEl poder del ayuntamiento estruct\u00farase en dos niveles, ya que'l ayuntamiento axebr\u00f3 la ciud\u00e1 alministrativamente en diez distritos. Esiste un nivel de competencies municipales xeneral, dirix\u00edo direutamente pol Escelent\u00edsimu Alcalde de Barcelona y el so equipu de gobiernu, y que s'ocupa de les cuestiones m\u00e1s xenerales y importantes de la ciud\u00e1, que s'apliquen a tola ciud\u00e1.\nOtramiente esiste otru nivel de competencies, delegaes nos Distritos. Asina, cada Distritu tien el so propiu centru pol\u00edticu y alministrativu, que funciona como un ente pol\u00edticu con competencies propies, qu'ayuden a descentralizar la pol\u00edtica de la ciud\u00e1 y que los ciudadanos sienten l'alministraci\u00f3n mas averada. Cada Distritu, como un peque\u00f1u ayuntamientu territorial, tien la so propia Sala de Plenos onde s'alderiquen les mientes pol\u00edtiques, y el so propiu equipu de gobiernu, con un Xerente (Conceyal) al frente. La xerencia del Distritu faise en funci\u00f3n del n\u00famberu de votos que cada part\u00edu recibe, en cada distritu, nes eleccioines municipales de Barcelona. Asina, asocede que, anque'l gobiernu de la ciud\u00e1 tea en manes d'un determin\u00e1u part\u00edu, \u00fan o dellos Distritos s\u00edan gobernaos por otra formaci\u00f3n pol\u00edtica.\nAlcald\u00eda.\nDende la restauraci\u00f3n de la democracia n'Espa\u00f1a, en toles eleiciones municipales el part\u00edu pol\u00edticu m\u00e1s votao en Barcelona tien s\u00edo'l Part\u00edu Socialiegu de Catalu\u00f1a, y dende ent\u00f3s tolos alcaldes tienen s\u00edo d'esti part\u00edu, anque en bien d'ocasiones necesit\u00f3 alcuerdos estables con otros part\u00edos pa gobernar la ciud\u00e1.\nDistribuci\u00f3n angua\u00f1o del Ayuntamiento\nDistritos y barrios de Barcelona.\nBarcelona ax\u00e9brase alministrativamente en diez distritos. Cada Distritu funciona como un ente pol\u00edticu con competencies propies, qu'ayuden a descentralizar la pol\u00edtica de la ciud\u00e1 y que los ciudadanos sienten l'alministraci\u00f3n m\u00e1s averada. L'axebra territorial de los distritos respuende a mientes hest\u00f3riques de la ciud\u00e1. La mayor\u00eda de los Distritos correspuenden a antiguos conceyos independientes que foron amec\u00edos a la ciud\u00e1 mientres los sieglos XIX y XX y que tov\u00eda conserven la so propia personalid\u00e1. Los ciudadanos m\u00e1s vieyos de Barcelona tov\u00eda identifiquen Barcelona s\u00f3lo col Distritu de Ciutat Vella.\nLos diez distritos de Barcelona son:\nL'axebra d'angua\u00f1o de los barrios oficiales foi propuesta pol Ayuntamientu de Barcelona a fines de 2006 y ratificada y aprobada pol consistoriu barcelon\u00e9s nel entamu de 2007. Tov\u00eda dempu\u00e9s de la so aprobaci\u00f3n, hai quexes de los vecinos sobre los nomes de dalgunos barrios (como, por exemplu, Antics Palaus) asina como de les llendes de los mesmos.\nEconom\u00eda.\nL'\u00e1rea metropolitana de Barcelona tien aproximadamente'l 66% de la poblaci\u00f3n de Catalu\u00f1a, una de les rexones m\u00e1s bayuroses del sur d'Europa -Catalu\u00f1a tien un PIB per c\u00e1pita del 126,4% sobre'l PIB mediu de la XE de los 27 nel a\u00f1u 2009 (en PPA, parid\u00e1 de poder adquisitivu. PIB mediu de la XE de los 27 = 100%), ente que'l PIB d'Espa\u00f1a, Catalu\u00f1a incluida, ye del 103,1%.\nBarcelona tien una llarga tradici\u00f3n mercantil. Menos conoc\u00edo ye que la rex\u00f3n foi una de les primeres n'entamar la industrializaci\u00f3n na Europa continental, de magar de la industria testil dende mediaos de 1780, pero en realid\u00e1 coyiendo puxu a mediaos del sieglu XIX, cuando se torn\u00f3 nun importante centru pal aniciu de testiles y maquinaria. Dende ent\u00f3s, la fabricaci\u00f3n xug\u00f3 un papel importante na so historia. La importancia de los testiles tradicionales amu\u00e9sase nos reiteraos intentos de Barcelona pa convertise n\u00fan de los centros de moda m\u00e1s importantes. Nel branu de 2000 la ciud\u00e1 convirti\u00f3se en sede de la prestixosa Bread &amp; Butter, feria de moda urbana, pero en 2009 s'anunci\u00f3 que se celebrar\u00eda de nuevu en Berl\u00edn. Esto foi un duru g\u00fcelpe pa la ciud\u00e1, ya que la feria truxo 100 millones d'euros a la ciud\u00e1 en tan solo tr\u00e9s d\u00edes, asina como l'atenci\u00f3n de los medios especializaos.\nPero'l sector de les feries y congresos en munchos y estremaos \u00e1mbitos ye una de les cimeres fontes d'ingresos de la ciud\u00e1, per aciu de la llegada de munchos visitantes d'altu poder adquisitivu en tolos meses del a\u00f1u, poro la ciud\u00e1 tien grandes salas de congresos, en particular la \"Fira de Barcelona\" (Feria de muestras), qu'abelluguen a un n\u00famberu d'eventos nacionales y internacionales que medra cada a\u00f1u. Sicas\u00ed, la crisis econ\u00f3mica y los encorties nos viaxes de negocios t\u00e1n afectando a la llegada de nuevas ferias a la ciud\u00e1.\nBas\u00e1ndose na so tradici\u00f3n d'arte creativu y l'artesan\u00eda, Barcelona ye angua\u00f1o tami\u00e9n conocida pol so emponder\u00e1u dise\u00f1u industrial, y intenta ganase'l puestu de capital del dise\u00f1u, a base d'encontar a les empreses del sector, organizar feries importantes nesti segmentu, una cuidada escoyeta nel moblame urbanu de la ciud\u00e1 y una potente y permanente campa\u00f1a internacional p'afitar Barcelona como una imaxe de marca.\nAl igual que notres ciudaes modernes, el sector manufactureru foi superao dende va tiempu pol sector servicios, anque sigue siendo mui importante. Angua\u00f1o la rex\u00f3n ye ll\u00edder nes industries testil, editorial, qu\u00edmica o farmac\u00e9utica, de motor, electr\u00f3nica, impresi\u00f3n, lox\u00edstica, publicid\u00e1, telecomunicaciones y servicios de teunolox\u00eda de la informaci\u00f3n.\nBarcelona tien \u00fan de los m\u00e1s altos costes de vida n'Espa\u00f1a, y ocupando la posici\u00f3n 49 na clasificaci\u00f3n mundial d'alcuerdu con un informe de Mercer Human, pero tami\u00e9n ye la ciud\u00e1 catalana con meyor calid\u00e1 de vida, na posici\u00f3n 44 del ranking mundial.\nDende la revoluci\u00f3n industrial hasta g\u00fcei.\nHist\u00f3ricamente la econom\u00eda de Barcelona bas\u00f3se nel comerciu al travi\u00e9s del so puertu, tami\u00e9n el sector industrial foi ganando pesu nel sieglu XIX de magar la revoluci\u00f3n industrial, especialmente nel sector testil nuna primer d\u00f3mina, pa espardese dempu\u00e9s a la industria editorial, qu\u00edmica, farmac\u00e9utica, automovil\u00edstica, lox\u00edstica y electr\u00f3nica. hasta tornar la provincia de Barcelona na cimera fastera industrial del pa\u00eds. Pero'l medru y bayura de la ciud\u00e1 de Barcelona foi refugando les fasteres industriales fuera de les sos llendes. Por aciu d'esti fechu la econom\u00eda de la ciud\u00e1 foi centr\u00e1ndose paulatinamente nel comerciu, la hosteler\u00eda y, mui especialmente'l turismu, que nos postreros a\u00f1os medr\u00f3 aesgaya na ciud\u00e1, torn\u00e1ndose asina n\u00fan de los puntales econ\u00f3micos de Barcelona.\nInfraestructures con impautu na econom\u00eda.\nTov\u00eda angua\u00f1o'l puertu de Barcelona ye \u00fan de los motores econ\u00f3micos de la ciud\u00e1. Torn\u00f3se nos postreros a\u00f1os n\u00fan de los grandes puertos del Mediterraneu en tonelaxe de mercanc\u00edas y en n\u00famberu de contenedores, asina como pesqueru, donde s'allugan empresas conserveras de toda Espa\u00f1a, como USISA (con sede a m\u00e1s de mil quil\u00f3metros, en Isla Cristina), y permitiendo esportar la producci\u00f3n industrial y importar la materia primero o semielaborao. Tami\u00e9n ye'l primer puertu mediterr\u00e1neo y quinto del mundo en barcos de cruceru, tresportando hasta dos millones de pasaxeros a\u00f1ales.\nL'aeropuertu del Prat, qu'en 2008 tuvo un movimentu de m\u00e1s de 30 millones de pasaxeros siendo'l segundu aeropuertu espa\u00f1ol en tr\u00e1ficu aereu, acaba de naugurar una nueva terminal que-y permitir\u00e1 al algamar los 55 millones de pasaxeros. Esta infraestructura tien permit\u00edo'l desenrollu d'una potente industria tur\u00edstica qu'anicia grandes beneficios pa la ciud\u00e1, anque recientemente s'alderic\u00f3 la necesid\u00e1 d'afalar m\u00e1s la pol\u00edtica del aeropuertu a pa\u00f1ar vuelos internacionales y menos \"low cost\", lo que facilitar\u00eda atrayer a un perfil con mayor poder adquisitivu y al tiempu permitir\u00eda l'asitiamientu de sedes de grandes empreses na ciud\u00e1.\nNel entamu de 2008 naugur\u00f3se tami\u00e9n l'llinia ferroviaria d'alta velocid\u00e1 ente Madrid y Barcelona. La llinia d'alta velocid\u00e1 ta siendo espardida hasta la llende francesa, onde continuar\u00e1 hasta amestase a la red francesa d'angua\u00f1o. Esta llinia ta siendo aniciada pa permitir l'usu amec\u00edu pa pasaxeros y mercanc\u00edes, conque s'afitar\u00e1 una amestadura ferroviaria r\u00e1pida pa pasaxeros, y permitir\u00e1'l tr\u00e1ficu de mercanc\u00edes con Europa per tren dende'l puertu y la so zona d'actividaes lox\u00edstiques.\nLa \"Fira\", feria de muestres de Barcelona, organiza bien d'esposiciones, salones, congresos y feries pa profesionales, dalgunos de los que s'afayen ente los primeros del mundu, fechu que la torna nuna de les feries m\u00e1s importantes dEuropa y primer d'Espa\u00f1a con \u00e1s de 3,5 millones de visitantes a\u00f1ales qu'anician una gran activid\u00e1 pal sector hoteleru y restaurador col aliciente de repartise uniformemente a lo llargo de tol a\u00f1u.\nSector p\u00fablicu.\nHist\u00f3ricamente'l sector p\u00fablicu tuvo relativamente pocu pesu dientro de la econom\u00eda catalana, anque dende la transici\u00f3n y la recuperaci\u00f3n del autogobiernu, foi ganando pesu. La cimera aportaci\u00f3na la econom\u00eda que fexo'l sector p\u00fablicu foi l'aniciu de grandes infraestructures, que permitieron el desenrollu comercial y industrial.\nCrisis econ\u00f3mica.\nL'angua\u00f1o Crisis econ\u00f3mica de 2008-2010, agravada pol espa\u00f1\u00edu del babar\u00f3n inmobiliariu, qu'amenorg\u00f3'l consumu, y con \u00e9l l'aniciu industrial, vieno a sumase a un allancamientu de la econom\u00eda catalana que, magar l'ininterrump\u00edu medru econ\u00f3micu de la metr\u00f3polis barcelonesa, f\u00e9xo-y perder nel postrer cuarto del sieglu XX la capitalid\u00e1 econ\u00f3mica d'Espa\u00f1a a favor de Madrid, sobre too nel campu financieru. Esto debi\u00f3se a la tradicional atomizaci\u00f3n del tex\u00edu emprendedor catal\u00e1n que-y quita competitivid\u00e1, a la mayor inversi\u00f3n foriata fecha en Madr\u00ed y al tresll\u00e1u de centros de decisi\u00f3n y sedes fiscales y sociales de Barcelona. Na estaya industrial Barcelona tien ten\u00edo problemes de desllocalizaci\u00f3n, b\u00e1sicamente de tresll\u00e1u d0'industries a pa\u00edses con una mano d'obra m\u00e1s barata, ye'l casu ente otres de Braun, Phillips y Samsung. Problema enant\u00e1u pol escasu y caru suelu industrial nel so \u00e1rea metropolitana, el segundu m\u00e1s caru d'Europa solu por detr\u00e1s de Londres. Asina y too, tami\u00e9n hubo movilizaciones d'empreses total o parcialmente p\u00fabliques hacia Barcelona (como RENFE o REPSOL), asina como inversiones y localizacionies foriates, superando muncho les desllocalizaciones, de mou que Barcelona contin\u00faa siendo una capital industrial d'Espa\u00f1a, llegando a aniciar en dalgunos sosectores el 25% de les esportaciones totales espa\u00f1oles.\nNueva industria.\nAnte esti escenariu de perda de competitivid\u00e1, tanto'l Ayuntamientu de Barcelona, como la Xeneralid\u00e1 de Catalu\u00f1a fai ya cuasi diez a\u00f1os qu'entamaron un programa pa desenrollar una nueva econom\u00eda productiva basada na conocencia, aniciando grandes parques d'investigaci\u00f3n, especialmente nel campu de la biomelecina y bioteunolox\u00eda, dando aides a les empreses teunol\u00f3xiques pa que s'espardan a nueves estayes como l'aeroespacial o la nanoteunolox\u00eda, y nel casu de Barcelona, tornando un barriu dafechu nun nuevu distritu comercial empobin\u00e1u a les nueves teunolox\u00edes, con infraestructures de comunicaci\u00f3n punteres, p'atrayer empreses de tol mundu a la ciud\u00e1, el llam\u00e1u distritu 22@. Estes pol\u00edtiques entamen a dar los sos frutos, y cient\u00edficos de prestixu entamen a dir a desenrollar investigaciones d'altu nivel a Barcelona.\nTresportes y movilid\u00e1.\nAmecedures internacionales y nacionales.\nLa cimera puerta d'accesu a Barcelona pa viaxeros internacionales y munchos nacionales ye l'Aeropuertu Internacional El Prat, allug\u00e1u a diez quil\u00f3metros al suroeste de la ciud\u00e1, y el segundu por tr\u00e1ficu de toda Espa\u00f1a, con 30.208.134 pasaxeros al a\u00f1u 2008. Nel Aeropuertu de Barcelona operen les cimeres compa\u00f1\u00edes a\u00e9rees del mundu, con vuelos direutos a toles ciudaes importantes d'Europa, y con bien d'amecedures con ciudades de los cinco continentes. Nel aeropuertu, hai una zona destinada a la llamada \"Ponte a\u00e9rea\", qu'amesta Barcelona y Madrid con vuelos cada vente minutos n'hora punta. Otros aeropuertos utilizaos pa llegar a Barcelona, especialmente poles compa\u00f1\u00edes de vuelos baratos (low cost) son lAeropuertu de Girona y l'el de Reus, a poco m\u00e1s d'una hora de Barcelona.\nOtra importante puerta de la ciud\u00e1, especialmente pa les mercanc\u00edes, ye'l Puertu de Barcelona, \u00fan de los m\u00e1s importantes d'Europa nel Mediterraneu, tanto nel tresporte de persones como de mercanc\u00edes, y que per aciu de la so proximid\u00e1 al centru urbanu convirti\u00f3se nun gran puertu de cruceros. La ciud\u00e1 tami\u00e9n tien tr\u00e9s puertos deportivos, el Port Vell, el Port Ol\u00edmpic y el Port de Sant Adri\u00e0 pa los que lleguen con embarcaciones privaes de medianu y peque\u00f1u tama\u00f1u.\nNo tocante a tresporte per carretera, Barcelona tien una tiesta red d'autopistes y autov\u00edes, y les cimeres son l'AP7, qu'entama en Vera (Almer\u00eda), pasa por Cartagena, Elx, Val\u00e8ncia, Barcelona y sigue hacia Perpi\u00f1\u00e1n, l'A-2 qu'entama en Madrid, pasa por Zaragoza, Barcelona y sigue tami\u00e9n hasta la llende francesa, l'AP2, que discurre paralela a l'A-2 ente Zaragoza y Barcelona y la C-16 Barcelona, Manresa, Puigcerd\u00e0. Tanto l'AP2 como l'AP7 son autopistes de portalgu xestionaes por empreses concesionaries.\nLa red de ferrocarriles tien el so centru na estaci\u00f3n de Sants de Barcelona, d'u salen trenes de llarga distancia qu'amecen la ciud\u00e1 con tol continente. La red espa\u00f1ola d'angua\u00f1o tien la peculiarid\u00e1 de tar basada nel llam\u00e1u anchu ib\u00e9ricu de v\u00edes, incompatible col anchu internacional de v\u00edes, lo qu'entorga la comunicaci\u00f3n con Francia, poro, la nueva red ferroviaria d'alta velocid\u00e1 que se ta afitando n'Espa\u00f1a utiliza l'est\u00e1ndar europ\u00e9u. Angua\u00f1o remat\u00f3se la primer fase de les obres de remodelaci\u00f3n de la estaci\u00f3n de Sants cola renovaci\u00f3n dafechu de los andenes p'adaptar parcialmente la estaci\u00f3n al formatu internacional y permitir la llegada de los trenes AVE a la ciud\u00e1, procedentes de la Llinia Barcelona-Madrid, y nun futuru la prollongaci\u00f3n de la llinia que permitir\u00e1 amestar con Par\u00eds n'alta velocid\u00e1 pasando por Girona, Figueres y Perpi\u00f1\u00e1n.\nTresporte p\u00fablicu.\nPara movese ente les estremaes ciudades de la provincia de Barcelona hai dos redes de tresporte ferroviariu. Una ye'l serviciu de Cercan\u00edes Barcelona de RENFE, con una red de siete llineas, y unos 123 millones de desplazamientos a\u00f1ales. Esti medio tuvo un incrementu de demanda nos postreros a\u00f1os, y remanecieron bien de problemes per aciu de la falta d'inversiones y la mala planificaci\u00f3n de les obres de la llegada del AVE a la ciud\u00e1. La otra opci\u00f3n, que da serviciu a poblaciones estremaes, ye'l de Ferrocarrils de la Generalitat de Catalu\u00f1a FGC, un serviciu de trenes de cercan\u00edes oper\u00e1u y anici\u00e1u pola Xeneralid\u00e1 de Catalu\u00f1a.\nTami\u00e9n hai una gran red d'autobuses urbanos y interurbanos qu'amesten les estremaes ciudades de la provincia, y estes con Barcelona.\nLa red de tresporte p\u00fablicu internu de Barcelona tien la red del Metro de Barcelona que llega a gran parte de la ciud\u00e1, compuesta angua\u00f1o por 11 llinias con 164 paraes y 123 quil\u00f3metros d'estensi\u00f3n, anque ta siendo ampliada cola prollongaci\u00f3n de les llinies L2, L4, L9 y L10 y, t\u00e1n estudi\u00e1ndose les prollongaciones de les llinies L1 y L3.\nNel a\u00f1u 2004 delles alministraciones, local, metropolitana y auton\u00f3mica, emburriaron la inxertadura del tranv\u00eda como pres\u00e9u de tresporte de mases, especialmente pa comunicase coles ciudades del \u00e1rea metropolitana. Poro, anici\u00e1ronse dos redes, Trambaix y Trambes\u00f3s y angua\u00f1o tov\u00eda ta en fase d'afitamientu y espapansi\u00f3n de les sos redes.\nLos autobuses urbanos tami\u00e9n son un pres\u00e9u de tresporte eficaz, que tien 1070 buses espard\u00edos en 103 llinies. El serviciu diurno complem\u00e9ntase con un serviciu d'autobuses llam\u00e1u Nitbus que suple'l pieslle nocturnu de la mayor parte de los tresportes p\u00fablicos.\nTolos tresportes p\u00fablicos mentaos hasta esti momentu tan integraos, lo que significa que les sos tarifes son iguales y que se permite facer tresbordos ente estremaos medios de tresporte ensin tener que volver a pagar el billete.\nOtru serviciu de tresporte p\u00fablicu de la ciud\u00e1 ye'l Bus Tur\u00edsticu, una flota d'autobuses de dos pisos descubiertos con rutes que tienen les estaciones nos cimeros puntos d'inter\u00e9s tur\u00edsticu de la ciud\u00e1 y serviciu de gu\u00edes que comenten los aspeutos m\u00e1s interesantes de la ruta. Esti serviciu nun ta integr\u00e1u y funciona con un sistema de billetee valederos pa un d\u00eda.\nEl serviciu de taxis de Barcelona resulta muy carauter\u00edstico y inconfundible polos sos carauter\u00edsticos colores. Los veh\u00edculos son negros y con las puertas y cap\u00f3 mariellos. \nLos amantes de la natura y l'activid\u00e1 f\u00edsica pueden decantase pol usu de la bicicleta pa movese por Barcelona. La orograf\u00eda de la ciud\u00e1 y el bon tiempu que suel facer la mayor parte del a\u00f1u facilitan l'usu de la bicicleta. Pa eillo Barcelona tien una amplia red de carriles-bici por tola ciud\u00e1, asina como'l serviciu del bicing, una red d'estaciones autom\u00e1tiques d'alguiler distribuy\u00edes pola ciud\u00e1. Esti pres\u00e9u de tresporte, anque minoritariu, ta enantando usuarios cada a\u00f1u.\nLa movilid\u00e1 con veh\u00edculu priv\u00e1u dientro de Barcelona, como en cualesquier gran urbe europea, ye abegosa magar la bona organizaci\u00f3n urban\u00edstica, col so Enanche y les reondes de circunvalaci\u00f3n, y les grandes aven\u00edes que crucen la ciud\u00e1 (Diagonal, Meridiana, Arag\u00f3n, Gran V\u00eda). Esta estructura fai \"a priori\" mui f\u00e1cil la orientaci\u00f3n y la circulaci\u00f3n en veh\u00edculu particular. Sicas\u00ed, la gran densid\u00e1 demogr\u00e1fica y cantid\u00e1 de veh\u00edculos nun faen recomendable circular en coche. Adem\u00e1s, l'ayuntamientu inaugur\u00f3 en mayu de 2005 les \u00e1rees verdes d'aparcamientu, y enant\u00f3 les \u00e1rees azules, qu'obliguen a pagar p'aparcar na v\u00eda p\u00fablica nos distritos m\u00e1s c\u00e9ntricos de la ciud\u00e1. Ente los ciudadanos que se mueven en veh\u00edculu motoriz\u00e1u, una gran cantid\u00e1 failo en moto. Barcelona ye la ciud\u00e1 europea con mayor cantid\u00e1 de motos, en proporci\u00f3n al so n\u00famberu d'habitantes.\nOtramiente, Barcelona ta asitiando mediu centenar d'enchufes pa recargar veh\u00edculos ll\u00e9tricos.\nVeh\u00edculu ll\u00e9tricu.\nBarcelona quier que'l so nome tea venceyao a los coches urbanos: los coches ll\u00e9tricos. Nel marcu del Sal\u00f3n Internacional del Autom\u00f3vil de Barcelona, l'ayuntamientu soscribi\u00f3 un manifiestu xunto con Endesa, UPC, RACC, Seat y Nissan pa tornar la ciud\u00e1 nun bancu de prebas, onde los coches dafechu ll\u00e9tricos -nun se trata d'h\u00edbridos- ganen tarr\u00e9n poco a poco a los de combusti\u00f3n interna. Ye'l proyeutu LIVE, cuyas sieglas respuenden a Log\u00edstica pa la Implementaci\u00f3n del Veh\u00edculu Ll\u00e9tricu.\nCultura.\nBarcelona foi mientres sieglos centru de difusi\u00f3n cultural. Foi, por exemplu, el primer centru d'aniciu de c\u00f3mics n'Espa\u00f1a, por delantre de Valencia y Madrid. Angua\u00f1o les manifestaciones culturales son mui abundantes y munches d'elles desenr\u00f3llense albentestate, por tratase d'una ciud\u00e1 mediterr\u00e1nea.\nArquiteutura.\nLa Torre Agbar ye \u00fan de los s\u00edmbolos m\u00e1s representativos de Baracelona, en 2004 foi considerada el meyor rascacielos del mundu.\nLa ciud\u00e1 tien una llarga y rica historia arqueol\u00f3xica, entamando polos antiguos restos del allugamientu romanu que fund\u00f3 Barcelona, del que nam\u00e1s queden restos arqueol\u00f3xicos, o cachos esparramaos, como por exemplu, les columnes del templu d'Augustu dientro l'edificiu del Centru Escursionista de Catalu\u00f1a, los restos de Barcino baxo'l sosuelu (inxer\u00edes dientro del Mus\u00e9u d'Historia de Barcelona) o les antig\u00fces muries. Tami\u00e9n se conserven testigos de construcciones de triba rom\u00e1nica, mui posteriores, como la ilesia de Sant pau del Camp o la capilla de Marc\u00fas.\nDe la d\u00f3mina medieval si se conservaron bien d'edificios, dalgunos d'ellos mui encalcaos, especialmente les obres g\u00f3tiques que proliferen nel so centru hist\u00f3ricu nom\u00e1u Barriu G\u00f3ticu precisamente por esti motivu, como la Catedral de Santa Eulalia, la Ilesia de Santa Mar\u00eda del Mar, carauterizada pola so austerid\u00e1 y armon\u00eda nes med\u00edes, motivu por que munchos la consideren la obra m\u00e1s encalcada del g\u00f3ticu catal\u00e1n, o los astilleros (nomaos drassanes en catal\u00e1n), \u00fan de los pocos exemplos de naves g\u00f3ticas d'usu civil esistente n'Europa. Tami\u00e9n de la d\u00f3mina medieval encalcan edificios como'l sal\u00f3n del Tinell, el Palaciu de Lloctinent o'l Palaciu de la Xeralid\u00e1 de Catalu\u00f1a. Tami\u00e9n encalquen los palacios aniciaos por families pudientes de la ciud\u00e1, estructuraos alredor d'un patiu, como los qu'angua\u00f1o abelluguen el Mus\u00e9u Picasso.\nTres una d\u00f3mina poco importante arquiteut\u00f3nicamente na ciud\u00e1, pola mor de que les muries imped\u00eden nuevos medros, la falta de suelu intramuries, y les penuries econ\u00f3miques causaes pola griesca de socesi\u00f3n, fix\u00e9ronse dalgunes actuaciones importantes pola mor de los tarrenos obten\u00edos de la ilesia per aciu de la desamortizaci\u00f3n. Estos tarrenos permitieron, por exemplu, l'aniciu de la plaza real, o bultables construcciones en fierru, como'l merc\u00e1u de la Boquer\u00eda. A\u00f1os m\u00e1s sero un nuevu movimientu arquiteut\u00f3nicu coyi\u00f3 puxu en Barcelona, acompa\u00f1\u00e1u por un momentu de gran bonanza econ\u00f3mica y pola espansi\u00f3n de la ciud\u00e1 m\u00e1s all\u00e1 de les muries, el Modernismu.\nBarcelona ye conocida como capital del modernismu, pola gran cantid\u00e1 y calid\u00e1 d'obres qu'abelluga, con xoyes como l'Hospital de la Santa Creu i Sant Pau o'l Palaciu de la M\u00fasica Catalana de Llu\u00eds Dom\u00e8nech y Montaner, o'l Palau Macaya de Josep Puig y Cadafalch, pero ensin dulda l'arquiteutu modernista m\u00e1s conoc\u00edu y reconoc\u00edu ye Antoni Gaudi, les sos obres obres m\u00e1s relevantes, qu'atraen cada a\u00f1u a millones de visitantes de tol mundu, son el Templu Espiatoriu de la Sagrada Familia, que Gaud\u00ed dex\u00f3 ensin rematar y que se sigue aniciando con donativos y aportaciones de particulares y visitantes que ta albidr\u00e1u rematar hacia l'a\u00f1u 2020. Otres de les obres m\u00e1s conoc\u00edes de Gaud\u00ed son el Parc G\u00fcell, la Casa Mil\u00e0, tami\u00e9n nomada La Pedrera, y la Casa Batll\u00f3.\nLa ciud\u00e1 tami\u00e9n tien estremaes muestres d'arquiteutura contempor\u00e1nea. Encalca'l Pabell\u00f3n alem\u00e1n de Ludwig Mies van der Rohe, que s'anici\u00f3 pola mor de la Esposici\u00f3n Internacional de 1929, o la Fundaci\u00f3n Joan Mir\u00f3 del arquiteutu catal\u00e1n Josep Llu\u00eds Sert. Tres la griesca civil, la ciud\u00e1 qued\u00f3 baxo'l control del r\u00e9xime y la so visi\u00f3n desenrollista, am\u00e1s d'impedir too movimientu popular, que son los qu'hist\u00f3ricamente fixeron les m\u00e1s bultables obres de Barcelona. Nun foi hasta a\u00f1os dempu\u00e9s del recobramientu de la democracia, pola mor de los Xuegos Ol\u00edmpicos de 1992, que la ciud\u00e1 vivi\u00f3 una etapa de grandes tresformacionies que dieron llugar a obres como'l Palau Sant Jordi d'Arata Isozaki, la Torre de Collserola de Norman foster y la Torre de comunicaciones de Montjuig de Santiago Calatrava. Enantes de los Xuegos tami\u00e9n se fin\u00f3 la remodelaci\u00f3n y ampliaci\u00f3n del Aeropuertu de Barcelona, que dirix\u00f3 Ricardo Bofill. Na d\u00f3mina post-ol\u00edmpica la ciud\u00e1 sigui\u00f3 calteniendo un desarrollu arquiteut\u00f3nicu bultable, aniciando edificios como'l Mus\u00e9u d'Arte Contemporaneu de Barcelona (MACBA) DE Richard Meier, la Torre Agbar de Jean Nouvel, y los proyeutos d'una estaci\u00f3n nueva en la Sagrera, o la Torre Tri\u00e1ngulu Ferroviariu de Frank Gehry. Otres actuaciones fix\u00e9ronse pola mor del Foru Universal de les Cultures, como l'Edificiu F\u00f3rum de Jacques Herzog y Pierre de Meuron.\nL'a\u00f1u 1999 la ciud\u00e1 de Barcelona foi premiada pol RIBA (\"Royal Institute of British Architects\") col \"Royal Gold Medal\", un gallard\u00f3n que s'apurre a arquiteutos pol conxuntu de la so obra, y que por primer y pol moementu \u00fanica vez, foi apurr\u00edo a una ciud\u00e1 y non a un arquiteutu individual.\nEducaci\u00f3n.\nLa ciud\u00e1 de Barcelona ten\u00eda nel cursu 2008-2009 un total de 423.790 estudiantes, esto enanta la proporci\u00f3n d'estudiantes sobre la poblaci\u00f3n residente en Baracelona a aproximadamente un 25%. Toos estos estudiantes t\u00e1n repart\u00edos ente los estremaos niveles educativos de la siguiente forma: 57.027 estudiante n'educaci\u00f3n infantil, 76.923 en primaria, 2.097 n'educaci\u00f3n especial, 100.564 alumnos en secundaria y a lo cabero, 187.179 alumnos estudiando na universid\u00e1.\nEstes cifres amuesan la potencia de les instituciones docentes, especialmente les universitaries, na ciud\u00e1. Dalgunes d'elles t\u00e1n ente les meyores del pa\u00eds, y otres gocen inclusive de prestixu a nivel internacional, y aprucen bien allugaes en dalgunos rankings internacionales.\nLa ciud\u00e1 tien les siguientes universidaes:\nTodas estas instituciones ofrecen multitud de titulaciones, adem\u00e1s de postgrados, m\u00e1sters y doctorados, y muchas d'ellas tami\u00e9n gestionan centros d'investigaci\u00f3n y desarrollo.\nMuseos.\nNa Fundaci\u00f3n Joan Mir\u00f3 amu\u00e9sense dalgunes obres del pintor catal\u00e1n y f\u00e1ense esposiciones itinerantes procedentes de museos de tol mundu. El Mus\u00e9u Picasso tien una importante coleici\u00f3n d'obres poco conoc\u00edes d'esti pintor, sobre too de les sos d\u00f3mines iniciales. Nel Mus\u00e9u Nacional d'Arte de Catalu\u00f1a (MNAC) esp\u00f3nse una importante coleici\u00f3n d'arte rom\u00e1nicu. D'especial relevancia son los frescos rom\u00e1nicos que foron treslladaos al mus\u00e9u dende capillas y ilesias de toda Catalu\u00f1a. L'arte de la d\u00f3mina d'angua\u00f1o esp\u00f3nse nel Mus\u00e9u d'Arte Contemporaneu de Barcelona (MACBA), cuyo edificiu foi dise\u00f1\u00e1u pol arquiteutu norteamericanu Richard Meier. Tami\u00e9n son importantes el Centru de Cultura Contempor\u00e1nea de Baracelona asiti\u00e1u n'El Raval, el mus\u00e9u de la Fundaci\u00f3n Antoni T\u00e0pies nel Eixample, el CaixaF\u00f2rum asiti\u00e1u na falda de Montju\u00efc, el Mus\u00e9u de la Ciencia, agora nom\u00e1u CosmoCAixa, a los pies del Tibidabo y el Mus\u00e9u del FC Barcelona, asiti\u00e1u nel Camp Nou y que tien el primer puestu de los museos m\u00e1s visitaos de Catalu\u00f1a.\nDisseny Hub Barcelona.\nEl Disseny Hub Barcelona, conoc\u00edu pol acr\u00f3nimu DHUB, ye un nuevu centru del Institutu de Cultura de Barcelona (ICUB) dedic\u00e1u a afalar la conocencia, la comprendoria y el bon usu del mundu del dise\u00f1u.\nEsti espaciu foi nagurao en Barcelona'l 2 d'avientu de 2008 en dos sedes temporales, en concretu nel Palau Marqu\u00e9s de Lli\u00f3 (cai de Moncada, 12), onde tienen llugar les actividaes y esposiciones temporales, y el Palaciu de Pedralbes (Diagonal, 686), onde s'afiten les esposiciones permanentes del Mus\u00e9u Testil y de la Indumentaria \"El cos vestit\" y la esposici\u00f3n permanente del Mus\u00e9u de les Artes Decoratives \"De l'objecte \u00fanic al disseny industrial\".\nTeatros y cines.\nL'Avenida del Paralelu encalca pola gran concentraci\u00f3n de teatros que tien, anque angua\u00f1o, tres el pieslle de \"El Molino\" y otros recintos, el so atractivo ye menos que va un par de d\u00e9cades. los teatros m\u00e1s prestixosos de la ciud\u00e1 son angua\u00f1o'l Gran Teatru del Liceo, especializ\u00e1u n'\u00f3peras, el Teatre Nacional de Catalunya, con tr\u00e9s sales nes que se representa a los grandes cl\u00e1sicos, y el Teatre Lliure, con propuestes m\u00e1s vanguardistes. Nos distritos d'Ensanche y Ciutat Vella hai una gran cantid\u00e1 de recintos, como'l Teatru Condal, Teatru Poliorama, Teatru Romea, el Teatru Victoria o El Mercat de les Flors, qu'ufren espect\u00e1culos musicales, comedies y propuestes m\u00e1s esperimentales.\nLa ciud\u00e1 tami\u00e9n ufre estremaes sales y multisales con proyeiciones cinematogr\u00e1fiques d'estremaes tribes: comerciales, pel\u00edcules en versi\u00f3n orixinal, cine d'autor, cine europ\u00e9u... Nesti sen encalcan la Filmoteca de la Xeneralid\u00e1 de Catalu\u00f1a, y cines como'l Verdi, en Gracia.\nM\u00fasica en direutu.\nBarcelona convirti\u00f3se nos postreros a\u00f1os nuna referencia europea de la m\u00fasica, per aciu de la cantid\u00e1 y varied\u00e1 de les sos propuestes. La m\u00fasica sinf\u00f3nica tien el so llugar nel Palau de la M\u00fasica Catalana, asiti\u00e1u xunta la V\u00eda Layetana, que tami\u00e9n ufre actuaciones de cantautores, y nel Auditoriu, sede oficial de la l de la \"Orquesta Sinf\u00f3nica de Barcelona y Nacional de Catalu\u00f1a (OBC)\". La \u00f3pera as\u00edtiase nel Gran Teatru del Liceo, allug\u00e1u na parte baxera de Les Rambles. \nNos distritos del Ensanche y, sobre too, Ciutat Vella, hai gran cantid\u00e1 de locales onde s'ufren actuaciones de conxuntos de jazz ante un p\u00fablicu peque\u00f1u. Tami\u00e9n hay sales d'aforu medianu, como'l Luz de Gas, el Razzmatazz, Jamboree de la Plaza Real o la Sala Bikini, que cada selmana programen actuaciones de conxuntos y artistes de pop y rock. Al respective del hip hop espa\u00f1ol, Barcelona tien una s\u00f3lida escena d'esti x\u00e9neru con artistes como Mucho Muchacho, Sr. Zambrana, Falsalarma o Masstone ente otros, am\u00e1s de tener dao frutu al grupu ya desapaec\u00edu 7 Notas 7 Colores. A lo cabero, al respective de la m\u00fasica electr\u00f3nica, Barcelona ye'l centru neur\u00e1lxicuo espa\u00f1ol d'esti x\u00e9neru tres Ibiza xunto con Andaluc\u00eda y Xix\u00f3n, encalcando especialmente n'house, dance, trance, progressive, m\u00e1kina (dando llugar al referente Pont Aeri, y xunta ella en Matar\u00f3 a Chasis) y tomando forma la escena chill out de magar la residencia de Caf\u00e9 del Mar.\nL'antiguu Palacio de los Deportes convirti\u00f3se nel \"Barcelona Teatre Musical\", una gran sala d'actuaciones donde suel haber programaes actuaciones d'artistes. Los meses de branu suelen facesee grandes conciertos. Artistas como Green Day, Bruce Springsteen, los Rolling Stones, U2... faen los sos conciertos nel Palacio Sant Jordi, con aforu pa 18.000 espectadores. Los grandes estadios, el Camp Nou (con aforu pa 100.000 espectadores) y l'Estadiu Ol\u00edmpicu Llu\u00eds Companys (60.000), tami\u00e9n s'abren a la m\u00fasica pola mor de grandes eventos.\nBarcelona ye escenariu d'importantes festivales nel mundu de la m\u00fasica. Encalcan, el Festival Primavera Sound, de pop-rock, que se celebra nel mes de mayu mientres tr\u00e9s d\u00edes, el S\u00f3nar festival, en xunu, qu'aconceya a les meyores propuestes mundiales de la m\u00fasica electr\u00f3nica y multimedia, y el Festival Grec, muncho m\u00e1s ecl\u00e9cticu, que mientres el mes de xunetu ufre variaes propuestas n'estremaos escenarios de la ciud\u00e1. A lo cabero, a fines de setiembre, pola mor les folixes mayores de la ciud\u00e1, la Merc\u00e9, Barcelona ofre mientres tr\u00e9s d\u00edes estremaos conciertos gratuitos, y albentestate, nes places c\u00e9ntriques de la ciud\u00e1.\nSocied\u00e1.\nMedios de comunicaci\u00f3n.\nEl Peri\u00f3dico de Catalunya (que s'edita tanto en catal\u00e1n como en castell\u00e1n) y La Vanguardia (que s'edita nam\u00e1s en castell\u00e1n) so los dos cimeros diarios de Barcelona, y editan tami\u00e9n el Sport y El Mundo Deportivo (en castell\u00e1n), que son los dos cimeros diarios deportivos. Tami\u00e9n hai un gran n\u00famberu de publicaciones de menos balumbu que tienen fuerte implantaci\u00f3n na ciud\u00e1, como l'Avui y El Punt (en catal\u00e1n). D'otros diarios de tirada nacional como El Pa\u00eds y El Mundo (en castell\u00e1n) faen ediciones especiales en Barcelona. Tami\u00e9n s'editen na ciud\u00e1 bien de publicaciones gratuitas como Metro, 20 minutos, Qu\u00e9! y ADN (billing\u00fces). Les cimeres emisores de FM son Catalunya R\u00e0dio, RAC 1, RAC 105 y Cadena SER. Barcelona tami\u00e9n tien delles emisores de televisi\u00f3n llocales, ente elles Barcelona TV (propied\u00e1 del Ayuntamientu y 8tv (propied\u00e1 del Grupu God\u00f3, que tami\u00e9n ye propietariu de \"La Vanguardia\"); la sede de \"Televisi\u00f3 de Catalunya\", la televisi\u00f3n auton\u00f3mica p\u00fablica de Catalu\u00f1a, alcu\u00e9ntrase en San Xuan Desp\u00ed, nel \u00e1rea metropolitana de Barcelona.\nDeportes y instalaciones deportives.\nBarcelona ye una ciud\u00e1 eminentemente deportiva, tanto pa prauticar actividaes f\u00edsiques como pa ver espect\u00e1culos deportivos de primer nivel.\nLa ciud\u00e1, que foi sede de los Xuegos Ol\u00edmpicos de 1992, ta dotada d'una red de completos polideportivos municipales que, sumaos a los centros privaos, afalan la pr\u00e1utica del exerciciu f\u00edsicu. Seg\u00fan estudios recientes, Barcelona ye la ciud\u00e1 europea con m\u00e1s prauticantes de deporte, y la segunda del mundu dempu\u00e9s de Boston (Estaos Xun\u00edos). Am\u00e1s, la orograf\u00eda de la ciud\u00e1, el so clima, y la pol\u00edtica municipal d'aniciar carriles bici afal\u00f3 l'usu de la bicicleta como veh\u00edculu de tresporte. Tami\u00e9n ye vezu l'usu de patines sobre ruedes, especialmente na fastera de la Villa Ol\u00edmpica y Ciud\u00e1 Vieya, onde tami\u00e9n hai estremaos \"skateparks\".\nEl fechu de que Barcelona seya una ciud\u00e1 mar\u00edtima tami\u00e9n fai del mar y les playes llugares de folganza y activid\u00e1 deportiva, permitiendo xugar a estremaos deportes sobre arena. D'otramiente, la naguraci\u00f3n del Puertu Ol\u00edmpicu y el remocique del Puertu Vieyu, en 1992, y la reciente naguraci\u00f3n del nuevu puertu deportivu de Sant Adri\u00e0 de Bes\u00f2s, na fastera del F\u00f3rum 2004, emburri\u00f3 la pr\u00e1utica de deportes acu\u00e1ticos.\nD'otramiente, la ciud\u00e1 ufre la posibilid\u00e1 de participar nuna gran cantid\u00e1 de competiciones deportives na cai. Les m\u00e1s afamaes son la Carrera d'El Corte Ingl\u00e9s (con una media de 60.000 participante a\u00f1ales), la Carrera de la Merc\u00e9, la Carrera de Bomberos, la Carrera Jean Bouin, la Marat\u00f3n de Barcelona, la Milla Sagrada Fam\u00edlia, la San Silvestre Barcelonesa, la Folixa de la Bicicleta, la Traves\u00eda del Puertu de Navid\u00e1, o la Folixa de los patines. Am\u00e1s, nos meses de branu organ\u00edzanse estremaes competiciones deportives nes playes de la ciud\u00e1.\nEspect\u00e1culos deportivos.\nBarcelona ye una ciud\u00e1 con una ufierta d'espect\u00e1culos deportivos de primer nivel. na ciud\u00e1 ta la sede del FC Barcelona, en cuyes instalaciones pueden vese part\u00edos de f\u00fatbol, baloncestu, balonmano, f\u00fatbol sala y hockey sobre patines.\nLa ciud\u00e1 encalca nel mundu del tenis, pola cantid\u00e1, prestixu y antig\u00fced\u00e1 de dalgunos de los sos clubes. Nel Real Club de Tenis Barcelona el Club de Tenis La Salud, el Barcino, el Tur\u00f3, etc.; form\u00e1ronse la mayor\u00eda de los tenistes espa\u00f1oles m\u00e1s bultables. Barcelona foi la sede avezada onde l'equipu d'Espa\u00f1a disput\u00f3 la mayor\u00eda de los part\u00edos de Copa Davis y Copa Federaci\u00f3n. El Torn\u00e9u de tenis Conde de God\u00f3, que se disputa nel RCT Barcelona, ye \u00fan de los torneos con m\u00e1s relevancia internacional sobre tierra batida.\nBarcelona tami\u00e9n tien clubs de nataci\u00f3n, water-polo, como'l CN Barcelona y el Club Nataci\u00f3n Montju\u00efc con un n\u00famberu importante de socios, y afici\u00f3n a los deportes de motor (ye la ciud\u00e1 europea con mayor proporci\u00f3n de motocicletes por habitante).\nNes afueres de la ciud\u00e1 (dientro de la provincia de Barcelona) alcu\u00e9ntrense instalaciones bultables, como'l Centru d'Altu Rendimientu (CAR) de Sant Cugat, onde reciben formaci\u00f3n especializada los equipos de seleici\u00f3n d'altu rendimientu pa mozos deportistes d'Espa\u00f1a, y el Circuitu de Catalu\u00f1a, en Montmel\u00f3, onde se celebren carreres del Campeonatu del mundu de motociclismu (Gran Premiu de Catalu\u00f1a de Motociclismu) y F\u00f3rmula 1 (Gran Premiu d'Espa\u00f1a). Tami\u00e9n en Cornell\u00e0 de Llobregat s'afaya la sede del Real Club Deportivo Espa\u00f1ol, que disputa los sos part\u00edos de f\u00fatbol nel Estadiu Cornell\u00e1-El Prat.\nVida Nocturna.\nBarcelona torn\u00f3se nun centru de referencia de la vida nocturna n'Espa\u00f1a tres presentar un importante desenrollu de magar mediaos de los 90 col puxu de Pont Aeri y Chasis. Angua\u00f1o, les dos fasteres de p\u00fablicu alternativu y m\u00e1s llariegu de chigres y discoteques de Barcelona rep\u00e1rtense ente'l barriu de Gracia, na parte alta de la ciud\u00e1, y el barriu de Pueblu Nuevu, na antigua fastera industrial de Barcelona, al norte de la fastera ol\u00edmpica, con un p\u00fablicu abondo mozu y dalgunos de los clubes m\u00e1s grandes de la ciud\u00e1 allugaos en naves industriales remocicaes. Les fasteres de p\u00fablicu m\u00e1s selectu af\u00e1yanse en Sant Gervasi y Tibidabo.\nFuera de la cultura club la cimera fastera ye'l cascu antiguu, espard\u00edu ente'l barriu d'El Raval, a un llau de les Rambles, y el Barriu G\u00f3ticu, al otru llau. Hai una gran cantid\u00e1 y varied\u00e1 de chigres con un p\u00fablicu form\u00e1u por turistes, foriatos residentes y una minor\u00eda de barceloneses. L'Enanche, especialmente ente Valencia, Gran V\u00eda, Pas\u00e9u de Gr\u00e0cia y Muntaner, ye otra de les fasteres con mayor cantid\u00e1 de restoranes y chigres musicales. Nos postreros a\u00f1os proliferaron nesta fastera los chigres d'ambiente gay, fechu pol que se lleg\u00f3 a afitar ente los m\u00e1s mozos el nome d'una parte del Enanche (Eixample) como \u00abGaixample\u00bb. Les fasteres m\u00e1s comerciales de folganza af\u00e1yanse na redolada del Pueblu Espa\u00f1ol, allug\u00e1u en Montju\u00efc, nel complexu Marem\u00e1gnum, asiti\u00e1u a la fin de les Rambles, y nel Puertu Ol\u00edmpicu.\nCiudadanos afamaos.\nArtistes:\nEscritores y poetes\nM\u00fasicos:\nDireutores y actores:\nArquiteutos:\nPol\u00edticos:\nCient\u00edficos:\nDeportistes:\nHumanistes:\nHistorietistes:\nLlugares d'inter\u00e9s tur\u00edsticu.\nBarcelonaufre al visitante la posibilid\u00e1 de recorrer a pie dende les ruines romanes y la ciud\u00e1 medieval hasta los barrios del modernismu catal\u00e1n, colos sos edificios carauter\u00edsticos, les sos mazanes cuadraes de cantos seccionaos, les sos cais arbolaes y les sos anches aven\u00edes. La ciud\u00e1 antigua ye cuasi llana, mientres los barrios nuevos, a medida que s'averen a la cordal llitoral, adquieren m\u00e1s pendiente.\nEl centru hist\u00f3ricu y Les Rambles.\n\u00dan de los llugares m\u00e1s guapos y concurr\u00edos son \"Les Rambles\", pas\u00e9u asiti\u00e1u ente la \"Plaza de Catalu\u00f1a\", centru de la ciud\u00e1, y el puertu antiguu. Ell\u00ed alcu\u00e9ntranse kioscos de prensa, de flores, de p\u00e1xaros y animales dom\u00e9sticos, actores caleyeros, cafeter\u00edes, restoranes y comercios. Cerca del puertu avezan a asitiase mercaos, asina como pintores y dibuxantes de toda triba, encalcando la fastera pola so \u00edndole art\u00edstica y cosmopolita. Pasiando por Les Rambles pueden admirase dellos edificios d'inter\u00e9s, como'l \"Palaciu de la Virreina\", el merc\u00e1u de \"La Boquer\u00eda\" y l'afam\u00e1u teatru de \"Gran Teatru del Liceo\", nel que se representen \u00f3peres y bal\u00e9s. Una cai llateral de pocos metros de llonxit\u00fa, afala a la Plaza Real (en cat. \"Pla\u00e7a Reial\"), una plaza con palmeras y edificios con porches qu'abelluguen cervecer\u00edas y restoranes, y na qu'aconceyen las fines de selmana los coleicionistes de sellos y de monedes.\nEl pas\u00e9u de Les Rambles fina xunto al puertu antiguu, onde la estatua de Crist\u00f3bal Col\u00f3n si\u00f1ala hacia'l mar. A dos pasos af\u00e1yase'l el Mus\u00e9u Mar\u00edtimu (\"Museu Maritim\"), dedic\u00e1u sobre too a la historia naval nel Mediterraneu, y nel que s'amuesa la reproducci\u00f3n a escala real d'una antigua galera de combate. El mus\u00e9u ta allug\u00e1o nos astilleros de la Ed\u00e1 Media, onde s'aniciaben los barcos que navegaban por tol Mediterraneu. El puertu antiguu ufre otros atractivos, como un centro de folganza, con comercios, restoranes, un cine IMAX, y como centru documental, con un acuariu de la fauna marina mediterr\u00e1nea.\nNel centru hist\u00f3ricu, mui cerca de Les Rambles, encalca la Catedral de Barcelona, la Plaza de San Xaime qu'acueye los edificios de la Xeneralid\u00e1 de Catalu\u00f1a y del Ayuntamientu de Barcelona, y les caleyes tanto del b\u00e1rriu g\u00f3ticu como del Arrabal y del Borne.\nTami\u00e9n encalca la posibilid\u00e1 d'apreciar les Muries Medievales al llau de les Drassanes, nel Paralelu; les imponente muries romanes y la entrada del acueductu na cai soteniente Navarro, xunta la v\u00eda Layetana, o l'antigua puerta xunta la catedral, siendo \"Barcino\" Barcelona una de les ciudaes provinciales meyor amurallaes del Imperiu Romanu. Tami\u00e9n encalcan les fortaleces medievales del Castiellu Fort\u00ed o del castiellu de Montju\u00efc; anque l'antigua ciudadiella y muries defensives aniciaes en 1714 y qu'arrodiaben la ciud\u00e1, foeron esbarrumbaes nel sieglu XIX pal espardimientu urbanu, asina y too, tov\u00eda queden los edificios de la ilesia y l'arsenal, qu'abelluga la sede del Parllamentu de Catalu\u00f1a.\nLa Barcelona ol\u00edmpica.\nBarcelona tien les istalaciones qu'abellugaron los Xuegos Ol\u00edmpicos de 1992. Munches d'elles af\u00e1yanse nel monte de Montju\u00efc. Ell\u00ed af\u00e1yase l'Estadiu Ol\u00edmpicu Lluis Companys, qu'inclui'l Museu Ol\u00edmpicu, el Palaciu Sant Jordi, les piscines Picornell o la Piscina de saltos de Montju\u00efc. Llo\u00f1e del monte t\u00e1n les instalaciones del FC Barcelona, qu'abelluguen el Camp Nou, el Palau Blaugrana (Palaciu Azulgrana), el Mini Estadi y el Museu del FC Barcelona, el segundu museu m\u00e1s visit\u00e1u de Catalu\u00f1a. Nel norte de la ciud\u00e1 af\u00e1yase'l Vel\u00f3dromu d'Horta, les istalaciones de tenis de La Teixonera y el pabell\u00f3n de Valle d'Hebr\u00f3n. A lo cabero, el barriu de la Villa Ol\u00edmpica, llugar onde aniaron los atletas, tien estremaes playes, restoranes y zones de folganza.\nLos parques.\nBarcelona tien bien de parques. Los m\u00e1s conoc\u00edos son el Parque G\u00fcell, dise\u00e1u por Antoni Gaud\u00ed nel distritu de Gracia, el parque de Montju\u00efc, asiti\u00e1u nel monte del mesmo nome, y el Parque de la Ciudadiella (\"Parc de la Ciutadella\"), asiti\u00e1u nel centru de la ciud\u00e1, nel que puede atopase'l Parllamentu de Catalu\u00f1a y el Parque Zool\u00f3xicu de Barcelona, afam\u00e1u por tener abellug\u00e1u hasta la so muerte al gorila albino Copito de Nieve.\nRecientemente nagur\u00e1ron el Parque de Diagonal Mar, el m\u00e1s grande de la ciud\u00e1, dise\u00f1\u00e1u por Enric Miralles, y el Parque del F\u00f3rum, onde s'allug\u00f3'l recintu qu'acoyi\u00f3'l F\u00f3rum Universal de las Culturas del 2004. Mui orixinal ye'l \"Llaberintu d'Horta\", parque onde los \u00e1rboles t\u00e1n plantaos de forma qu'anician un llaberintu onde peque\u00f1os y mayores pasen rataos divert\u00edos. Otros parques menores, son el Parque de la Espa\u00f1a Industrial, nel barriu de Sants, el Parque del Clot, cerca de la Plaza de les Glories, y el Tur\u00f3 Park, xunta la plaza Francesc Maci\u00e0.\nMontju\u00efc y Tibidabo: fasteres de vistes de la ciud\u00e1.\nDos cuetos dominan la ciud\u00e1 convertidas en miradores. \"Montju\u00efc\" ye un peque\u00f1u monte asiti\u00e1u xunto al puertu, en cuyo picu s'atopa una antigua fortaleza militar que sirvi\u00f3 pa vixilar la entrada a Barcelona dende'l mar. Na falda d'esti monte alcu\u00e9ntranse les instalaciones ol\u00edmpiques, como l'Estadiu Ol\u00edmpicu Lluis Companys, el Palaciu Sant Jordi dise\u00f1\u00e1u pol arquiteutu xapon\u00e9s Arata Isozaki, y les Piscines Picornell. Tami\u00e9n s'alcuentra en Montju\u00efc el xard\u00edn bot\u00e1nicu, que disp\u00f3n d'una coleici\u00f3n \u00fanica de cactus. \nEl Tibidabo, na parte alta de la ciud\u00e1 ye l'otru cuetu de Barcelona. Puede xubise n'autom\u00f3vil, autob\u00fas, o bien con un tranv\u00eda y un funicular. Nel Tibidabo alcu\u00e9ntranse la Ilesia del Sagr\u00e1u Coraz\u00f3n, visible dende tola ciud\u00e1, el Parque d'atraiciones del Tibidabo, y la Torre de Collserola, antena de telecomunicaciones dise\u00f1ada por Norman Foster que disp\u00f3n d'un mirador.\nLes sableres de Barcelona.\n\u00dande los atractivos qu'incorpor\u00f3 Barcelona nos postreros a\u00f1os son les sos playes. Gracies a la rexeneraci\u00f3n del llitoral fechu en 1992, per aciu de los Xuegos Ol\u00edmpicos, Barcelona tien angua\u00f1o seis playas qu'ocupen m\u00e1s de 4,2 quil\u00f3metros lliniales de llitoral. Les playes son dafechu c\u00e9ntriques, t\u00e1n comunicaes col centru y t\u00e1n asitiaes a pocos minutos de cualesquier puntu de la ciud\u00e1. Toes t\u00e1n equipaes colos m\u00e1s completos servicios: duchas, vixilancia, Cruz Roxa y, en dalgunos casos, vestuarios, alquiler d'hamacas, chigres... Les playes son somet\u00edes a llimpieza cada d\u00eda mientres tol a\u00f1u, y toes tienen la bandera azul de la Xuni\u00f3n Europea qu'homologa la so escelencia. Seg\u00fan datos del Ayuntamientu de Barcelona, cada a\u00f1u reciben a m\u00e1s de siete millones de ba\u00f1istes. Anque la mayor\u00eda se concentren nos meses de bon tiempu, ente mayu y sepiembre, los ciudadanos y visitantes tami\u00e9n pueden disfrutar de les playes el restu del a\u00f1u, ya que t\u00e1n equipaes pa xugar al tenis, voley-playa y otros deportes. Na playa de la Barceloneta, xunto al Hotel Arts, hai un modernu centru de talasoterapia municipal, el Polideportivu Mar\u00edtimu, provistu con piscines d'agua de mar, y que permite l'esfrute de servicios deportivos y de sal\u00fa mientres tol a\u00f1u. Les seis playes son, d'este a oeste, la playa de San Sebasti\u00e1n, Barceloneta, Nueva Icaria, Bogatell, Mar Bella y Nueva Mar Bella. Nesta \u00faltima esiste un espaciu reserv\u00e1u pal nudismu.\nLa Monumental de Barcelona.\nLa Plaza de toros Monumental de Barcelona foi inagurada en 1914 col nome d'\"El Sport\" y rebautizada en 1916 col nome de \"Monumental\".\nTa asitiada na amecedura de la Gran V\u00eda y la cai Marina, nel distritu del Enanche de Barcelona.\nCon un aforu de 19.582 localidades, ye la \u00fanica plaza onde se fac\u00eden festexos taurinos en Barcelona, tres el pieslle de la Plaza d'El Tor\u00edn y les Arenes.\nNel interior de la mesma af\u00e1yase'l Mus\u00e9u Taurinu de Barcelona, onde s'esponen traxes d'afamaos toreros, tiestas de toros afamaos, documentos hist\u00f3ricos y dem\u00e1s oxetos venceyaos cola tauromaquia.\nCompres.\nLa zona m\u00e1s comercial de la ciud\u00e1 af\u00e1yase nel so centru hist\u00f3ricu: cais Portaferrisa, Pelayo, Rambla, Portal del \u00c1ngel y Plaza Catalu\u00f1a, onde les peque\u00f1es tiendes conviven colos grandes almacenes y les franquicies de grandes cadenas de ropa.\nUn poco m\u00e1s al norte de la Plaza Catalu\u00f1a, nel Paseu de Gracia (\"Passeig de Gr\u00e0cia\"), la Rambla de Catalu\u00f1a y l'Avenida (\"Avinguda\") Diagonal, alcu\u00e9ntranse les tiendes de las marques m\u00e1s internacionales de moda, d'art\u00edculos de piel y de xoyer\u00eda. Los art\u00edculos de dise\u00f1u tienen el so llugar nes caleyes del barriu del Borne, que foi adquiriendo popularid\u00e1 dende fines de los a\u00f1os 1990. Del restu de la ciud\u00e1, encalquen les fasteres comerciales de Calle Grande de Gracia o la Calle de Sants, y los centros comerciales como La Illa, La Maquinista, Les Gl\u00f2ries o Diagonal Mar.\nLos art\u00edculos d'ocasi\u00f3n o de segunda mano tienen el so llugar nel \"Mercat dels Encants\", na plaza de les Glories, qu'abre tolos llunes, mi\u00e9rcoles, vienres y s\u00e1bados, y el Merc\u00e1u de San Antonio, onde cada domingu pela ma\u00f1ana s'afiten paradas donde se merquen y venden llibros, discos, pel\u00edcules de videu, sellos y art\u00edculos pa coleicionistes."}
{"id": "7283", "revid": "28171", "url": "https://ast.wikipedia.org/wiki?curid=7283", "title": "Metafon\u00eda", "text": "La metafon\u00eda ye un fen\u00f3menu lling\u00fc\u00edsticu que consiste nel pieslle de les vocales t\u00f3niques per aciu del influxu fon\u00e9ticu de la vocal que va a lo cabero la pallabra.\nMetafon\u00eda nel asturianu.\nEl fen\u00f3menu dase con puxu n'asturianu na faza celtral-sur y na contorna del cabu Pe\u00f1es en vocal cabera -u, inda que nun ye exclusivu d'esta llingua.\nFen\u00f3menu metaf\u00f3nicu ante vocal cabera -u:.\nCola vocal t\u00f3nica a x\u00e9brense dos resultaos desemeyaos dependiendo de la faza:\nLa metafon\u00eda ante -u d\u00e1se tami\u00e9n nos diptongos lo que pudiere ser \u00f1iciu de que'l fen\u00f3menu produx\u00e9rese llueu de diptongar \u0115 y \u014f llatines, siendo darr\u00e9u dello un fen\u00f3menu romance dafechu.\nFen\u00f3menu metaf\u00f3nicu ante vocal cabera \u2013i :.\nDiose tami\u00e9n n'asturianu el fen\u00f3menu metaf\u00f3nicu ante -\u012b cabera, conse\u00f1\u00e1u nun nam\u00e1s en pallabres aisllaes de la llingua, sin\u00f3n tami\u00e9n na toponimia, lo que llev\u00f3 a Arias a camentar qu'esta metafon\u00eda ante \u2013i tuvo abondo m\u00e1s espard\u00edo que los exemplos de g\u00fcei nos pudieren dexar ver. El pieslle prod\u00fazse en un primer o segundu grau ante \u2013i etimol\u00f3xica, inda que tami\u00e9n danse exemplos de metafon\u00eda anal\u00f3xica ente -e etimol\u00f3xica. \nLa nomada segunda metafon\u00eda:.\nEn dellos conceyos del centru-sur, onde se conse\u00f1a ainda'l fen\u00f3menu metafon\u00e9ticu deb\u00edu a -u cabera, hay nicios qu'obligaben a almitir la existencia d'una segunda metafon\u00eda. Asina:"}
{"id": "7284", "revid": "28171", "url": "https://ast.wikipedia.org/wiki?curid=7284", "title": "Sustratu lling\u00fc\u00edsticu", "text": "Por sustratu lling\u00fc\u00edsticu enti\u00e9ndese les pallabres d'otres lling\u00fces falaes nel territoriu nel qu'angua\u00f1o se fala una llingua determinada. \nNel asturllion\u00e9s, llingua de base llatina, el sustratu lling\u00fc\u00edsticu ye'l celta. De les antig\u00fces lling\u00fces celtes calti\u00e9nense, ente otros, los siguientes vocablos:\nL'ant\u00f3nimu ye'l superestratu lling\u00fc\u00edsticu."}
{"id": "7288", "revid": "35", "url": "https://ast.wikipedia.org/wiki?curid=7288", "title": "Escoba (xuegu)", "text": "La escoba ye un xuegu de cartes que tien l'oxetivu de sumar 15 tantos ente una de les tus cartes y les que necesites de les que t\u00e1n sobre la mesa. Por exemplu, tu tienes un siete y na mesa xuntes un \"3\" y un \"5\". Rep\u00e1rtense tres cartes pa cada xugador y p\u00f3nense 4 na mesa. Cuando acabes les tus cartes de la mano vuelves a dar otres tres, y asina hasta que se acaben.\nEl xuegu tien m\u00e1s finalidaes, que recu\u00e9ntense al final del tou. Son estes:\nNormalmente suel xugase a 21 tantos."}
{"id": "7289", "revid": "37624", "url": "https://ast.wikipedia.org/wiki?curid=7289", "title": "Pi\u00f1eres (Ayer)", "text": "Pi\u00f1eres ye una parroquia del conceyu asturianu d'Ayer.\nLlenda al norte col conceyu de Mieres y coles parroquies de Morea, Nembra, Serrapio y Soto.\nNos sos 16,1 km\u00b2 habiten un total de ."}
{"id": "7290", "revid": "35", "url": "https://ast.wikipedia.org/wiki?curid=7290", "title": "Santibanes de la Fuente (parroquia)", "text": "Santibanes de la Fuente ye una parroquia del conceyu asturianu d'Ayer.\nLlenda al norte cola parroquia de Pe\u1e37\u1e37uno, al sur cola de \u1e36\u1e37amas, al este cola d'El Pino y al oeste cola de Cuergo.\nNos sos km\u00b2 habiten un total de repart\u00edes ente los llugares de Co\u1e37\u1e37anzo (hasta 1869 capital del conceyu), La Fuente, Yanos y Santibanes de la Fuente. \nEl llugar de Santibanes de la Fuente ta a 575 metros d'altit\u00fa y n\u00e9l habiten 63 persones. Alcu\u00e9ntrase a unos 8 quil\u00f3metros de Cabanaquinta, la capital del conceyu. "}
{"id": "7291", "revid": "37624", "url": "https://ast.wikipedia.org/wiki?curid=7291", "title": "Llamas", "text": "Col nome de Llamas podemos referinos a:"}
{"id": "7292", "revid": "35", "url": "https://ast.wikipedia.org/wiki?curid=7292", "title": "Serrapio (parroquia)", "text": "Serrapio ye un llugar y una parroquia del conceyu asturianu d'Ayer.\nLlenda al norte colos conceyos de Llaviana y Mieres, al sur coles parroquies de Soto y Cabanaquinta, al este cola de Vega y al oeste cola de Pi\u00f1eres.\nNos sos 13,09 km\u00b2 habiten un total de repart\u00edes ente los llugares d'El Casar, La Casa Baxo, Uri\u00e9s, El Pedregal, Les Quintanes, Serrapio y Tablizo\nEl llugar de Serrapio ta a 380 metros d'altit\u00fa. Alcu\u00e9ntrase a 1 quil\u00f3metru de Cabanaquinta, la capital del conceyu. \nNel so cementeriu foi enterr\u00e1u'l 6 de xineru de 2009 el cantante de tonada Ata\u00falfo Lada Camblor, que naciera nel llugar d'Uri\u00e9s.\nPatrimoniu hist\u00f3ricu.\nComo arquiteutura t\u00edpica conservense trece h\u00f3rros y paneres.\nNa zona m\u00e1s alta del pueblu all\u00fagase una ilesia rom\u00e1nica, conocida pol ara de la d\u00f3mina romana. Dende la ilesia acol\u00fambrase'l puertu de Bra\u00f1a (col picu Torres) y la Sierra del Aramu. Esi calter estrat\u00e9xicu ye una de les razones poles que se sup\u00f3n que s'allug\u00f3 na zona un asentamientu romanu, del que tov\u00eda se conservaben les muries a finales del sieglu XIX. \nFiestes.\nSerrapio celebra la fiesta de Santa Rita (el 22 de mayu). Enantes celebr\u00e1bense tami\u00e9n San Antonio (l'\u00faltimu domingu de setiembre) y la romer\u00eda de Vierres n'honor a la Virxe de los Remedios (el 15 d'agostu). Esta romer\u00eda ye una fiesta campestre que se fai na ermita de Vierres, cerca de la Collaona."}
{"id": "7293", "revid": "35", "url": "https://ast.wikipedia.org/wiki?curid=7293", "title": "Soto (parroquia d'Ayer)", "text": "Soto ye una parroquia del conceyu asturianu d'Ayer.\nLlenda al norte cola parroquia de Serrapio, al sur cola de Murias, al este cola de Cabanaquinta y al oeste cola de Pi\u00f1eres.\nNos sos 10,1 km\u00b2 habiten un total de .\nEl llugar de Soto ta a 400 metros d'altit\u00fa y n\u00e9l habiten 135 persones. Alcu\u00e9ntrase a 2 quil\u00f3metros de Cabanaquinta, la capital del conceyu y nella all\u00fagase la Torre de Soto. "}
{"id": "7295", "revid": "43102", "url": "https://ast.wikipedia.org/wiki?curid=7295", "title": "Vega (parroquia d'Ayer)", "text": "Vega ye una parroquia del conceyu asturianu d'Ayer.\nLlenda al norte col conceyu de Llaviana, al sur cola parroquia de Beyo, al este cola de Pe\u1e37\u1e37uno y al oeste coles de Cabanaquinta y Serrapio.\nNos sos 6,8 km\u00b2 habiten un total de repart\u00edes ente les poblaciones d'Escoyo, Fornos, \u1e36\u1e37evinco y Vega.\nEl llugar de Vega ta a 475 metros d'altit\u00fa y n\u00e9l habiten 15 persones. Alcu\u00e9ntrase a 1 quil\u00f3metru de Cabanaquinta, la capital del conceyu. "}
{"id": "7296", "revid": "35", "url": "https://ast.wikipedia.org/wiki?curid=7296", "title": "Birmania", "text": ""}
{"id": "7300", "revid": "28171", "url": "https://ast.wikipedia.org/wiki?curid=7300", "title": "Oc\u00e9anu (mitolox\u00eda)", "text": "Oc\u00e9anu (r\u00edu-oc\u00e9anu) na mitolox\u00eda griega yera'l tit\u00e1n f\u00edu d'Uranu y Gaia que representaba al oc\u00e9anu que los antiguos consideraben un r\u00edu que circundaba'l mundu conoc\u00edu.\nYera represent\u00e1u como un home musculosu de barba llarga y cuernos cola parte inferior del so cuerpu con forma de sierpe; col tiempu los cuernos de g\u00fce tresfom\u00e1ronse en pinces de llangosta.\nTuvo con Tetis les tres mil Oce\u00e1nides y a tolos Oce\u00e1nidos. En c\u00e1sique toles versiones de la Titanomaquia, Oc\u00e9anu nun fai parte del grupu de titanes que sofiten a Cronos na so rebeli\u00f3n escontra Uranu, sin\u00f3n que permanez fiel al so p\u00e1 xunto a Promet\u00e9u y Tetis.\nNa d\u00f3mina de los Dioses ol\u00edmpicos el papel d'Oc\u00e9nau f\u00edxose m\u00e1s escuru quedando releg\u00e1u al gobiernu de los mares m\u00e1s esconoc\u00edos de les llendes conoc\u00edes del Atl\u00e1nticu, mientres que Poseid\u00f3n fac\u00edase due\u00f1u del mar Mediterraneu o centru del Mundu Antiguu occidental."}
{"id": "7301", "revid": "116", "url": "https://ast.wikipedia.org/wiki?curid=7301", "title": "Crimisus", "text": "Crimisus (\"\u039a\u03c1\u03b9\u03bc\u03b9\u03c3\u03bf\u03c3\") yera un oce\u00e1nida, f\u00edu d'Oc\u00e9anu y Tetis, de la mitolox\u00eda griega y como talu representaba al r\u00edu hom\u00f3nimu que s'atopaba nel requexu noroccidental de Sicilia y que desemboca na colonia griega d'Exesta."}
{"id": "7306", "revid": "778", "url": "https://ast.wikipedia.org/wiki?curid=7306", "title": "O\u00edd, mortales", "text": ""}
{"id": "7308", "revid": "37624", "url": "https://ast.wikipedia.org/wiki?curid=7308", "title": "Porr\u00faa", "text": "Porr\u00faa ye una parroquia del conceyu de Llanes, nel Princip\u00e1u d'Asturies. Tien una poblaci\u00f3n de 408 habitantes (INE 2006) part\u00edos en 222 viviendes y 9,45 km\u00b2. Ta asitiada a 3,5 km de la capital del conceyu. Cel\u00e9brase la festivid\u00e1 patronal de Santuyano y Santa Basilisa, siendo la fiesta grande San Xusto y San Pastor celebrada'l segundu domingu d'agostu. Tami\u00e9n tien llugar \"El Merc\u00e1u Tradicional de Porr\u00faa\", pioneru nesti tipu d'eventos y manifestaci\u00f3n de l'artesan\u00eda, la m\u00fasica, el folclor y l'etnograf\u00eda de la zona.\nPorr\u00faa cunta coles mesmes con una feria de gan\u00e1u a\u00f1al, un mus\u00e9u etnogr\u00e1ficu, una asociaci\u00f3n cultural y una bolera cubierta \u00fanica na rex\u00f3n.\n\u00danicu nucleu de poblaci\u00f3n de la parroquia del mesmu nome, con 400 habitantes, ye unu de los pueblos de m\u00e1s destacada personalid\u00e1 de tol conseyu de Llanes. Famosu por dar nome al traxe de var\u00f3n tradicional de la zona (porruanu), y polos sos quesos, caltuvo, a lo llargo de la so historia, formes organizativas y tradiciones qu'ent\u00e1 perviven. \nAsiti\u00e1u a 4 quil\u00f3metros al suroeste de Llanes (salida pela carretera Llanes-L'Ag\u00fcera Mer\u00e9) y a 2,5 quil\u00f3metros de Celoriu (carretera llocal LL-00), as\u00edtiase nun reborde de la zona montiega denominada Ma\u00f1anga. \nNa plaza p\u00fablica denominada Campu Santuyano (denominaci\u00f3n qu'alude al patronalgu de dichu santu, de posible orixe altomedieval), conocida tami\u00e9n como La Bolera, por tar nella la \u00fanica bolera cubierta (modalid\u00e1 bolo-palma) de la contorna, t\u00e1n asitiaos am\u00e1s de la Ilesia (1905-1906), la Escuela (1924), y el Cas\u00edn-Biblioteca (1928). Allegante a dicha plaza, con entrada pola mesma, at\u00f3pase'l Mus\u00e9u Etnogr\u00e1ficu del Oriente d'Asturies, d'\u00e1mbitu comarcal. \nLa so situaci\u00f3n privilexada,dientro del conceyu de Llanes, con m\u00e1s de trenta sableres de finu sable, enclavaes en llugares de gran guapura natural, xun\u00edu a la so cercan\u00eda a los Picos d'Europa y al so pervalible patrimoniu cultural, convirtieron esti conceyu en cita obligada pa miles de visitantes que, a\u00f1u tres d'a\u00f1u, averense a esta tierra pa esfrutar de la so gastronom\u00eda, folclor y del tratu coles sos xentes. \nEl clima ye templ\u00e1u, con oscilaciones t\u00e9rmiques bastante moderaes; esto refl\u00e9xase en branos ya iviernos nidios con unes medies que superen los 17\u00a0\u00b0C pel branu y los 8,5\u00a0\u00b0C pel iviernu. \nNel a\u00f1u 2005, esta parroquia recibi\u00f3'l Premiu Pr\u00edncipe d'Asturies al Pueblu Exemplar y nel a\u00f1u 2008 foi \"Pueblu cultural d'Europa\".\nBarrios.\nEl Coll\u00e1u, El Coll\u00e1u Mol\u00edn, La Concha, L' Aguill\u00f3n, La Boriza, La Cai, La Vega, La Veguina, El Dep\u00f3situ, Valpar\u00f3n, La Cortina, Serna, \u1e24ogu la Zurra, Llagu la Corrada, La \u1e24orna, El Mol\u00edn, La Peral, La Caleya Roque, La Mazuga, La Concha, La \u1e24orcada, El Carril, La Pasera, La Corrolada, La Bolera, Sorvilla, La Cerezal, Llac\u00edn, Mer\u00e9, El Coteru, La Peruyal, El Cortixu, La Concha La \u1e24orcada, La Portiellina, Caxigal, \u1e24uentes, La caleya Don Grigoriu, Carapedru, La \u1e24olechada, Llagu Villa, Llagu La Corrada, Piedramoler, Vallina, Sulatorre"}
{"id": "7310", "revid": "35", "url": "https://ast.wikipedia.org/wiki?curid=7310", "title": "L'Alguer", "text": "L'Alguer (; sardu: \"S'Aligh\u00e8ra\"; sassar\u00e9s: \"L'Aliera\") ye una ciud\u00e1 asitiada na provincia de Sassari nel noroeste de Cerde\u00f1a (Italia). Tien una poblaci\u00f3n de .\nEn L'Alguer f\u00e1lase alguer\u00e9s, un dialeutu deriv\u00e1u del catal\u00e1n antiguu con influyencies del sardu y del italianu, porque en 1372 los catalanes espulsaron a los sardos de la ciud\u00e1 y estableci\u00e9ronse ell\u00ed."}
{"id": "7311", "revid": "5110", "url": "https://ast.wikipedia.org/wiki?curid=7311", "title": "Euskera", "text": ""}
{"id": "7312", "revid": "116", "url": "https://ast.wikipedia.org/wiki?curid=7312", "title": "Presidente d'Espa\u00f1a", "text": ""}
{"id": "7317", "revid": "37624", "url": "https://ast.wikipedia.org/wiki?curid=7317", "title": "Jos\u00e9 Luis Rodr\u00edguez Zapatero", "text": "Jos\u00e9 Luis Rodr\u00edguez Zapatero ye'l 5\u1d58 presidente del gobiernu d'Espa\u00f1a dende la Transici\u00f3n a la democracia.\nAnque naci\u00f3 na ciud\u00e1 de Valladolid dende peque\u00f1u tresllad\u00f3se a Lle\u00f3n, ciud\u00e1 d'u yera la so familia, el so padre ye un reput\u00e1u abog\u00e1u de la ciud\u00e1; y onde morri\u00f3 fusil\u00e1u'l so g\u00fcelu na Guerra Civil, un capit\u00e1n que permaneci\u00f3 col gobiernu de la Rep\u00fablica.\nNa ciud\u00e1 de Lle\u00f3n fixo'l bachilleratu, nel colexu \"Leon\u00e9s\", u particip\u00f3 nel equipu de baloncestu; y tami\u00e9n eh\u00ed llev\u00f3 a cabu los sos estudios de Llicenciatura en Derechu.\nAfili\u00f3se a l'agrupaci\u00f3n socialista llocal de Lle\u00f3n en 1979, y cuando trabayaba como profesor axuntu de Derechu na Universid\u00e1 de Lle\u00f3n foi escoy\u00edu como Secretariu Xeneral de la Federaci\u00f3n Socialista lleonesa, cargu que caltendr\u00eda hastata l'a\u00f1u 2000, data na que ser\u00eda escoy\u00edu como Secretariu Xeneral del PSOE.\nHasta l'intre de presentase pa presidente del part\u00edu, que lo fixo como diput\u00e1u por Madrid (calteniendo asina la tradici\u00f3n d'esti part\u00edu, na cuala'l cabezaleru de llista o candidatu a la presidencia tien de selu pola capital del est\u00e1u) representara a la rex\u00f3n de Lle\u00f3n como diput\u00e1u nas eleiciones de 1986, 1989, 1993, 1996 y 2000.\nEl so part\u00edu, el PSOE, gan\u00f3u les eleiciones xenerales de 2004. Dalgunes de les principales mid\u00edas del so gobiernu fueron sacar les tropes espa\u00f1oles d'Iraq y llegalizar el matrimoniu ente ciudadanos del mesmu sexu.\nEl 9 de marzu de 2008 el PSOE volvi\u00f3 a ser el part\u00edu m\u00e1s vot\u00e1u nes eleiciones celebraes esi d\u00eda siendo nom\u00e1u presidente pol Rei'l d\u00eda 12 d'abril de 2008 tras ser ellex\u00edu por les cortes el d\u00eda 11 d'abril en segunda vuelta y por mayor\u00eda simple."}
{"id": "7319", "revid": "28171", "url": "https://ast.wikipedia.org/wiki?curid=7319", "title": "Quil\u00f3metru", "text": "El quil\u00f3metru ye una unid\u00e1 de llonxit\u00fa qu'equival a 1.000 metros. Hist\u00f3ricamente def\u00ednese como la diezmil\u00e9sima parte de la distancia del polu norte terrestre al ecuador pol meridianu de Par\u00eds.\nEl s\u00edmbolu ye km, ensin puntu al final.\nUn quil\u00f3metru ye \"aproximadamente igual\" a: "}
{"id": "7321", "revid": "37624", "url": "https://ast.wikipedia.org/wiki?curid=7321", "title": "ISO 3166-1", "text": "ISO 3166-1 como parte del est\u00e1ndar ISO 3166 proporciona c\u00f3digos pa los nomes de pa\u00edses y otres dependencies alministratives. Publicose en 1974 la ISO y define tres c\u00f3digos diferentes pa cada \u00e1rea:\nSi un pa\u00eds camuda de nome dan-y un c\u00f3digu alfab\u00e9ticu nuevu, mientres que pa que-y camuden el num\u00e9ricu tien que camudar les fronteres. \nISO 3166-1 nun ye l'\u00fanicu estandar pa los c\u00f3digos de pa\u00eds.\nC\u00f3digos ISO 3166-1.\n 004 AFG AF \n 248 ALA AX \n 008 ALB AL \n 276 DEU DE \n 020 AND AD \n 024 AGO AO \n 660 AIA AI \n 010 ATA AQ \n 028 ATG AG \n 530 ANT AN \n 682 SAU SA \n 012 DZA DZ \n 032 ARG AR \n 051 ARM AM \n 533 ABW AW \n 036 AUS AU \n 040 AUT AT \n 031 AZE AZ \n 044 BHS BS \n 048 BHR BH \n 050 BGD BD \n 052 BRB BB \n 112 BLR BY \n 056 BEL BE \n 084 BLZ BZ \n 204 BEN BJ \n 060 BMU BM \n 064 BTN BT \n 068 BOL BO \n 070 BIH BA \n 072 BWA BW \n 074 BVT BV \n 076 BRA BR \n 096 BRN BN \n 100 BGR BG \n 854 BFA BF \n 108 BDI BI \n 132 CPV CV \n 136 CYM KY \n 116 KHM KH \n 120 CMR CM \n 124 CAN CA \n 140 CAF CF \n 148 TCD TD \n 203 CZE CZ \n 152 CHL CL \n 156 CHN CN \n 196 CYP CY \n 162 CXR CX \n 275 PSE PS \n 336 VAT VA \n 166 CCK CC \n 170 COL CO \n 174 COM KM \n 180 COD CD \n 178 COG CG \n 184 COK CK \n 408 PRK KP \n 410 KOR KR \n 384 CIV CI \n 188 CRI CR \n 191 HRV HR \n 192 CUB CU \n 208 DNK DK \n 212 DMA DM \n 214 DOM DO \n 218 ECU EC \n 818 EGY EG \n 222 SLV SV \n 784 ARE AE \n 232 ERI ER \n 703 SVK SK \n 705 SVN SI \n 724 ESP ES \n 581 UMI UM \n 840 USA US \n 233 EST EE \n 231 ETH ET \n 234 FRO FO \n 608 PHL PH \n 246 FIN FI \n 242 FJI FJ \n 250 FRA FR \n 266 GAB GA \n 270 GMB GM \n 268 GEO GE \n 239 SGS GS \n 288 GHA GH \n 292 GIB GI \n 308 GRD GD \n 300 GRC GR \n 304 GRL GL \n 312 GLP GP \n 316 GUM GU \n 320 GTM GT \n 254 GUF GF \n 324 GIN GN \n 226 GNQ GQ \n 624 GNB GW \n 328 GUY GY \n 332 HTI HT \n 334 HMD HM \n 340 HND HN \n 344 HKG HK \n 348 HUN HU \n 356 IND IN \n 360 IDN ID \n 364 IRN IR \n 368 IRQ IQ \n 372 IRL IE \n 352 ISL IS \n 376 ISR IL \n 380 ITA IT \n 388 JAM JM \n 392 JPN JP \n 400 JOR JO \n 398 KAZ KZ \n 404 KEN KE \n 417 KGZ KG \n 296 KIR KI \n 414 KWT KW \n 418 LAO LA \n 426 LSO LS \n 428 LVA LV \n 422 LBN LB \n 430 LBR LR \n 434 LBY LY \n 438 LIE LI \n 440 LTU LT \n 442 LUX LU \n 446 MAC MO \n 807 MKD MK \n 450 MDG MG \n 458 MYS MY \n 454 MWI MW \n 462 MDV MV \n 466 MLI ML \n 470 MLT MT \n 238 FLK FK \n 580 MNP MP \n 504 MAR MA \n 584 MHL MH \n 474 MTQ MQ \n 480 MUS MU \n 478 MRT MR \n 175 MYT YT \n 484 MEX MX \n 583 FSM FM \n 498 MDA MD \n 492 MCO MC \n 496 MNG MN \n 500 MSR MS \n 508 MOZ MZ \n 104 MMR MM \n 516 NAM NA \n 520 NRU NR \n 524 NPL NP \n 558 NIC NI \n 562 NER NE \n 566 NGA NG \n 570 NIU NU \n 574 NFK NF \n 578 NOR NO \n 540 NCL NC \n 554 NZL NZ \n 512 OMN OM \n 528 NLD NL \n 586 PAK PK \n 585 PLW PW \n 591 PAN PA \n 598 PNG PG \n 600 PRY PY \n 604 PER PE \n 612 PCN PN \n 258 PYF PF \n 616 POL PL \n 620 PRT PT \n 630 PRI PR \n 634 QAT QA \n 826 GBR GB \n 638 REU RE \n 646 RWA RW \n 642 ROU RO \n 643 RUS RU \n 732 ESH EH \n 090 SLB SB \n 882 WSM WS \n 016 ASM AS \n 659 KNA KN \n 674 SMR SM \n 666 SPM PM \n 670 VCT VC \n 654 SHN SH \n 662 LCA LC \n 678 STP ST \n 686 SEN SN \n 891 SCG CS \n 690 SYC SC \n 694 SLE SL \n 702 SGP SG \n 760 SYR SY \n 706 SOM SO \n 144 LKA LK \n 748 SWZ SZ \n 710 ZAF ZA \n 736 SDN SD \n 752 SWE SE \n 756 CHE CH \n 740 SUR SR \n 744 SJM SJ \n 764 THA TH \n 158 TWN TW \n 834 TZA TZ \n 762 TJK TJ \n 086 IOT IO \n 260 ATF TF \n 626 TLS TL \n 768 TGO TG \n 772 TKL TK \n 776 TON TO \n 780 TTO TT \n 788 TUN TN \n 796 TCA TC \n 795 TKM TM \n 792 TUR TR \n 798 TUV TV \n 804 UKR UA \n 800 UGA UG \n --- --- EU ------------ \n 858 URY UY \n 860 UZB UZ \n 548 VUT VU \n 862 VEN VE \n 704 VNM VN \n 092 VGB VG \n 850 VIR VI \n 876 WLF WF \n 887 YEM YE \n 262 DJI DJ \n 894 ZMB ZM \n 716 ZWE ZW "}
{"id": "7376", "revid": "28171", "url": "https://ast.wikipedia.org/wiki?curid=7376", "title": "Escudu de Pravia", "text": "L'escudu de Pravia ta formau por seis cuervos prietos alliniaos en dos columnes de tres y sobro fondu buxu. El significau d'estos podemos atopalu en que, seg\u00fan la lleenda, foron seis cuervos los qu'abrieron el cam\u00edn a un capit\u00e1n pravianu que col so ex\u00e9rcitu cruci\u00f3'l r\u00edu y gan\u00f3 a los sos enemigos.\nEnriba l'escudu atopase una corona real, s\u00edmbolu ensin duldes de la Reconquista d\u00f3mina na que Pravia foi la corte de la monarqu\u00eda asturiana (del a\u00f1u 774 al 791).\nDende'l puntu de vista de la her\u00e1ldica, esti escudu correspu\u00e9ndese tami\u00e9n col qu'empleguen los Cuervo y los Cuervo Arango."}
{"id": "7380", "revid": "35", "url": "https://ast.wikipedia.org/wiki?curid=7380", "title": "Pravia (conceyu)", "text": ""}
{"id": "7396", "revid": "37624", "url": "https://ast.wikipedia.org/wiki?curid=7396", "title": "Bandera de Pravia", "text": "La bandera de Pravia ye la bandera del conceyu asturianu de Pravia. \nComp\u00f3nse del escudu del conceyu sobre fondu malva, nun espaciu rectangular, con unes proporciones de 3/2. "}
{"id": "7401", "revid": "37624", "url": "https://ast.wikipedia.org/wiki?curid=7401", "title": "Pi\u00f1era (Cenero)", "text": "Pi\u00f1era ye un llugar de la parroquia xixonesa de L'Abad\u00eda Cenero (Asturies). As\u00edtiase na fastera que mira'l regueru Oscuro, afluente del R\u00edu Pinzales. Separtanlu 9 quil\u00f3metros de la ciud\u00e1 de Xix\u00f3n, a la que lu xune la carretera AS-18. Tien una poblaci\u00f3n de m\u00e1s de 200 habitantes."}
{"id": "7403", "revid": "37624", "url": "https://ast.wikipedia.org/wiki?curid=7403", "title": "Franz Bopp", "text": "Franz Bopp foi un fil\u00f3logu alem\u00e1n y fundador de la lling\u00fc\u00edstica indoeuropea, magar que y\u00e1 anantes l'orientalista brit\u00e1nicu William Jones y el xesu\u00edta espa\u00f1ol Herv\u00e1s y Panduro (1735-1809) llegaren a concluir que munches de les lling\u00fces falaes n'Europa y Asia ten\u00eden llacios especiales.\nBopp quien entam\u00f3 los estudios sobre les interconesiones ente'l s\u00e1nscritu, l'armeniu, el griegu, el llat\u00edn, el lituanu, l'eslavu antiguu, el g\u00f3ticu y l'alem\u00e1n."}
{"id": "7412", "revid": "37624", "url": "https://ast.wikipedia.org/wiki?curid=7412", "title": "Vicente \u00c1lvarez Areces", "text": "Vicente Alberto \u00c1lvarez Areces foi un pol\u00edticu asturianu, alcalde de Xix\u00f3n de 1987 a 1999 y presidente del Princip\u00e1u d'Asturies de 1999 a 2011.\nEn 1962 ingres\u00f3 nel PCE, onde tuvo hasta marzu de 1978. Como miembru del Comit\u00e9 Central del PCE, al que pertenez dende 1969 hasta 1977, organiza y preside la I Conferencia Rexonal del PCE d'Asturies. Horacio Fern\u00e1ndez Inguanzo rel\u00e9valu na secretar\u00eda pol\u00edtica na II Conferencia Rexonal poles discrepancies dientru de la direici\u00f3n y con CC.OO.. Tres les primeres eleiciones xenerales d'esi a\u00f1u adopta una postura cr\u00edtica cola direici\u00f3n, que dir\u00e1 agrav\u00e1ndose col tiempu, hasta que dexa'l part\u00edu tres la III Conferencia Rexonal (Perlora, marzu de 1978), xunto a otros 112 delegaos.\nEn 1987 concurre como candidatu del PSOE a les eleiciones municipales de Xix\u00f3n, siendo nom\u00e1u alcalde, cargu nel que repite n'otros dos mandatos. En 1999 obtien la mayor\u00eda absoluta pola circunscripci\u00f3n central nes eleiciones auton\u00f3miques, polo que sal como presidente del Princip\u00e1u'l 20 de xunetu. En 2003 repite na presidencia, pero esta vez gracies al sofitu d'IU ya que nun algam\u00f3 la mayor\u00eda absoluta. Nes eleiciones el PSOE consigui\u00f3 20 esca\u00f1os, 21 el PP y 4 IX-BA-LV, anque la abstenci\u00f3n de IX na invistidura permiti\u00f3 a Areces algamar la presidencia. Repiti\u00f3 nel cargu depu\u00e9s de les eleiciones del a\u00f1u 2007, gobernando inicialmente en minor\u00eda, pero algamando'l sofitu d'IX un a\u00f1u y mediu m\u00e1s sero. Finalmente anunciar\u00eda la so renuncia a presidir nuevamente'l Princip\u00e1u d'Asturies, siendo sustituy\u00edu al frente del Gobiernu por Francisco \u00c1lvarez Cascos."}
{"id": "7416", "revid": "37624", "url": "https://ast.wikipedia.org/wiki?curid=7416", "title": "\u00c1lava", "text": "\u00c1lava o \u00c1raba () ye la mayor y menos poblada de les tres provincies de la comunid\u00e1 aut\u00f3noma del Pa\u00eds Vascu, n'Espa\u00f1a. \nLa capital de la provincia ye Vitoria, que tami\u00e9n ye la capital del Pa\u00eds Vascu.\nLlenda'l noreste cola provincia de Guip\u00fazcoa, al este cola comunid\u00e1 de Navarra, al sur cola comunid\u00e1 de La Rioxa, al oeste cola provincia de Burgos, y al noroeste cola provincia de Vizcaya. Nel so territoriu ta l'enclave burgal\u00e9s del cond\u00e1u de Trevi\u00f1o.\nDivisi\u00f3n alministrativa.\nLa provincia ta dividida en siete cuadrilles:"}
{"id": "7417", "revid": "28171", "url": "https://ast.wikipedia.org/wiki?curid=7417", "title": "Llista de conceyos d'Araba", "text": "Llista de conceyos d'\u00c1lava:"}
{"id": "7419", "revid": "33544", "url": "https://ast.wikipedia.org/wiki?curid=7419", "title": "Vitoria", "text": ""}
{"id": "7420", "revid": "43102", "url": "https://ast.wikipedia.org/wiki?curid=7420", "title": "Provincia d'Albacete", "text": "Albacete ye una provincia espa\u00f1ola asitiada na parte sureste de la Meseta Central, na comunid\u00e1 aut\u00f3noma de Castiella-La Mancha, a unos 650 metros sobre'l nivel del mar. Llenda al norte con Cuenca, al este con Val\u00e8ncia y Alacant, al sur con Murcia y Granada, y al oeste con Ciudad Real y Ja\u00e9n.\nLa provincia tien una poblaci\u00f3n de . La so capital ye la ciud\u00e1 d'Albacete."}
{"id": "7421", "revid": "28171", "url": "https://ast.wikipedia.org/wiki?curid=7421", "title": "Llista de conceyos d'Albacete", "text": "Llista de conceyos d'Albacete:"}
{"id": "7422", "revid": "5110", "url": "https://ast.wikipedia.org/wiki?curid=7422", "title": "Provincia de Madrid", "text": ""}
{"id": "7423", "revid": "43102", "url": "https://ast.wikipedia.org/wiki?curid=7423", "title": "Provincia d'Alacant", "text": "Alacant ye una provincia del sureste d'Espa\u00f1a, na parte meridional de la Comunid\u00e1 Valenciana.\nLlenda coles provincies de Murcia, Albacete, Val\u00e8ncia, y el mar Mediterraneu. La poblaci\u00f3n de la provincia ye de 1.855.047 (2015) siendo la 5\u00aa m\u00e1s poblada d'Espa\u00f1a. La so capital ye Alacant. Otres ciudaes importantes de la provincia, por orde de poblaci\u00f3n son: Elx, Torrevella de la Mata, Oriola, Benidorm, Alcoi, Elda, Sant Vicent del Raspeig, D\u00e9nia, Villena, Petrer, X\u00e0bia, La Vila Joiosa.\nComarques.\nAlicante div\u00eddese en nueve comarques:"}
{"id": "7425", "revid": "116", "url": "https://ast.wikipedia.org/wiki?curid=7425", "title": "Provincia d'Almer\u00eda", "text": "Almer\u00eda ye una provincia espa\u00f1ola, asitiada nel sureste d'Espa\u00f1a y integrada na Comunid\u00e1 Aut\u00f3noma d'Andaluc\u00eda. La capital de la provincia ye la ciud\u00e1 d'Almer\u00eda.\nEl gobiernu y alministraci\u00f3n de los intereses provinciales ta encomend\u00e1u a la Diputaci\u00f3n Provincial d'Almer\u00eda.\nTien una superficie de 8.774 km\u00b2. Seg\u00fan l'Institutu Nacional d'Estad\u00edstica, tien una poblaci\u00f3n de . Tien una di\u00f3cesis, 8 part\u00edos xudiciales y 103 conceyos."}
{"id": "7427", "revid": "43102", "url": "https://ast.wikipedia.org/wiki?curid=7427", "title": "Provincia d'\u00c1vila", "text": "\u00c1vila ye una provincia espa\u00f1ola de la comunid\u00e1 aut\u00f3noma de Castiella y Lli\u00f3n. Llenda'l norte cola provincia de Valladolid, al sur con Toledo y C\u00e1ceres, al este con Segovia y la Comunid\u00e1 de Madrid, y al oeste con Salamanca. Seg\u00fan el padr\u00f3n de poblaci\u00f3n del INE en 2017 la provincia cuntaba 160 700 habitantes (na n\u1d5847 de les 50 provincies espa\u00f1oles) y con una densid\u00e1 de poblaci\u00f3n de 19,96 hab./km\u00b2.\nSimbolos.\nL'escudu de la Provincia d'\u00c1vila axunta los blasones de poblaciones que fueron cabeza de los antiguos part\u00edos xudiciales; como Arenas de San Pedro col so castiellu ambur\u00e1u. Na so parte central figuren les armes de la ciud\u00e1 d'\u00c1vila, un campu de gules o collor\u00e1u nel qu'apaez represent\u00e1u'l rei Alfonso VII de Lli\u00f3n nel \u00e1bside de la Catedral d'\u00c1vila xunto al lema: \u00c1vila del Rei."}
{"id": "7429", "revid": "43102", "url": "https://ast.wikipedia.org/wiki?curid=7429", "title": "Provincia de Badajoz", "text": "Badajoz o Badayoz (Badaj\u00f3s n'extreme\u00f1u) ye una provincia d'Espa\u00f1a, na parte sur de la comunid\u00e1 aut\u00f3noma d'Estremadura. Llenda coles provincies de C\u00e1ceres, Toledo, Ciudad Real, C\u00f3rdoba, Sevilla, y Huelva, y con Portugal. \nYe la provincia m\u00e1s grande d'Espa\u00f1a, con 21.766 km\u00b2. Tien una poblaci\u00f3n de 668.774 habitantes (2005). La so capital ye la ciud\u00e1 de Badajoz. Los conceyos de la provincia, am\u00e1s de la capital, con m\u00e1s de 10.000 habitantes son M\u00e9rida, Don Benito, Almendralejo, Villanueva de la Serena, Montijo, Zafra, Villafranca de los Barros y Olivenza."}
{"id": "7431", "revid": "43102", "url": "https://ast.wikipedia.org/wiki?curid=7431", "title": "Provincia de Barcelona", "text": "Barcelona ye una provincia d'Espa\u00f1a, na parte central de la comunid\u00e1 aut\u00f3noma de Catalu\u00f1a. Llenda coles provincies de Tarragona, Lleida y Girona, y col Mar Mediterraneu al este. \nLa so capital ye Barcelona. La provincia tien una poblaci\u00f3n de , de los que menos d'una tercera parte viven na capital. Tien una estensi\u00f3n de 7.719 km\u00b2."}
{"id": "7433", "revid": "35", "url": "https://ast.wikipedia.org/wiki?curid=7433", "title": "Provincia de Burgos", "text": "La provincia de Burgos ye una provincia de la comunid\u00e1 aut\u00f3noma de Castiella y Lli\u00f3n, n'Espa\u00f1a. Llenda al norte coles estribaciones orientales de la Cordillera Cant\u00e1brica, que la separen de les comunidaes aut\u00f3nomes de Cantabria y del Pa\u00eds Vascu, al sur coles provincies de Segovia y Soria, al este coles comunidaes aut\u00f3nomes de La Rioxa y el Pa\u00eds Vascu y la provincia de Soria y al oeste coles de Palencia y Valladolid.\nLa provincia de Burgos tien una superficie total de 14.269 km\u00b2, lo que sup\u00f3n un 2,83% del territoriu nacional y el 15,19% del rexonal. Cuenta con , de los cuales conc\u00e9ntrense na ciud\u00e1 de Burgos, la capital.\nAparte de la capital, esisten dos nucleos industriales importantes, el d'Aranda de Duero y el de Miranda de Ebro, esti \u00faltimu el segundu m\u00e1s importante de la provincia dempu\u00e9s de la capital."}
{"id": "7435", "revid": "28171", "url": "https://ast.wikipedia.org/wiki?curid=7435", "title": "Provincia de C\u00e1ceres", "text": "C\u00e1ceres (Ca\u00e7ris n'estreme\u00f1u, C\u00e1ciris en fala de X\u00e1lima) ye una provincia d'Espa\u00f1a, na parte norte de la comunid\u00e1 aut\u00f3noma d'Estremadura. Llenda coles provincies de Salamanca, \u00c1vila, Toledo y Badajoz y con Portugal. \nLa so capital ye la ciud\u00e1 de C\u00e1ceres.\nLa provincia de C\u00e1ceres tien una poblaci\u00f3n de 411.390 habitantes (2004) de los cuales algo m\u00e1s d'una quinta parte vive na capital."}
{"id": "7437", "revid": "43102", "url": "https://ast.wikipedia.org/wiki?curid=7437", "title": "Presidente de Francia", "text": "El presidente de la Rep\u00fablica Francesa (en franc\u00e9s, \"Pr\u00e9sident de la R\u00e9publique fran\u00e7aise\") ye'l xefe d'Est\u00e1u de Francia, gran maestre de la Lex\u00f3n d'Honor y copr\u00edncipe d'Andorra. Seg\u00fan el sistema semipresidencial franc\u00e9s, exerz les m\u00e1s altes funciones del poder executivu de la Rep\u00fablica. Mora nel Palaciu del El\u00edseo. \nEl presidente ye escoy\u00edu por aciu el sufraxu directu con posibilid\u00e1 d'una segunda vuelta eleutoral, cuando nun llogra mayor\u00eda absoluta na primer vuelta, para un mandatu de cinco a\u00f1os. Dende la reforma de la Constituci\u00f3n de 2008, el mandatariu solo tien la posibilid\u00e1 d'una reelecci\u00f3n inmediata, pero pudiendo repitir nuevamente'l mandatu dempu\u00e9s de trescurr\u00edu un periodu. En casu de muerte, destituci\u00f3n, dimisi\u00f3n o arrenunciu d'un presidente, el presidente del Sen\u00e1u de Francia asume la presidencia interina. "}
{"id": "7438", "revid": "35", "url": "https://ast.wikipedia.org/wiki?curid=7438", "title": "Revoluci\u00f3n francesa", "text": ""}
{"id": "7439", "revid": "37624", "url": "https://ast.wikipedia.org/wiki?curid=7439", "title": "Jacques Chirac", "text": "Jacques Ren\u00e9 Chirac , foi un pol\u00edticu franc\u00e9s, primer ministru (1974-1976; 1986-1988) y presidente de la Rep\u00fablica (ente'l 17 de mayu de 1995 hasta'l 16 de mayu de 2007) y Copr\u00edncipe d'Andorra (1995 - 2007).\nDende 1977 hasta 1995 tami\u00e9n foi l'alcalde de Par\u00eds.\nYera altu funcionariu xubil\u00e1u del Tribunal de Cuentes franc\u00e9s."}
{"id": "7441", "revid": "35", "url": "https://ast.wikipedia.org/wiki?curid=7441", "title": "Xuan Carlos I", "text": ""}
{"id": "7443", "revid": "28171", "url": "https://ast.wikipedia.org/wiki?curid=7443", "title": "Provincia de C\u00e1diz", "text": "La provincia de C\u00e1diz ta asitiada al sur d'Espa\u00f1a y ye una de les ocho provincies d'Andaluc\u00eda. La so capital ye la ciud\u00e1 de C\u00e1diz. \nAnque nun tien una divisi\u00f3n alministrativa oficial, hai delles comarques naturales:\nAl sur de la provincia alcu\u00e9ntrase'l pe\u00f1\u00f3n de Xibraltar, colonia del Reinu Xun\u00edu."}
{"id": "7445", "revid": "43102", "url": "https://ast.wikipedia.org/wiki?curid=7445", "title": "Provincia de Castell\u00f3", "text": "Castell\u00f3 ye una de les 50 provincies nes que ta divid\u00eda alministrativamente Espa\u00f1a, parte de la Comunid\u00e1 Valenciana. La so capital ye Castell\u00f3 de la Plana.\nAsitiada'l este de la Pen\u00ednsula Ib\u00e9rica, llenda col mar Mediterraneu al este y coles provincies de Tarragona al noreste, Teruel al oeste y Val\u00e8ncia al sur."}
{"id": "7447", "revid": "5110", "url": "https://ast.wikipedia.org/wiki?curid=7447", "title": "Provincia de Castell\u00f3n", "text": ""}
{"id": "7448", "revid": "35", "url": "https://ast.wikipedia.org/wiki?curid=7448", "title": "Islles \u00c5land", "text": "Les Islles \u00c5land (\"\u00c5land\" en suecu y \"Ahvenanmaa\" en finland\u00e9s) ye una provincia aut\u00f3noma de les seis nes que ta dividida rexonalmente Finlandia dende 1997. La so capital alministrativa ye Marie\u1e25amn (en finland\u00e9s \"Maarianhamina\"). La provincia consta de 16 conceyos, ente los que'l de la capital ye l'\u00fanicu que tien rangu de ciud\u00e1.\nLa poblaci\u00f3n, mayoritariamente de llingua sueca, ye de 26.500 habitantes de los que 10.700 viven na capital.\n\u00c5land y la so provincia, allugada ente'l Mar B\u00e1lticu, Finlandia y Suecia, ta formada por m\u00e1s de 6.500 islles ya isllotes, tien una gran autonom\u00eda y les atribuciones del Gobiernu provincial son abondo estremaes de les otres provincies finlandeses. Asina, por exemplu, l'Estatutu d'Autonom\u00eda garantiza la posici\u00f3n predominante del suecu nel territoriu provincial, y tami\u00e9n ye miembru asoci\u00e1u del Conseyu N\u00f3rdicu."}
{"id": "7450", "revid": "28171", "url": "https://ast.wikipedia.org/wiki?curid=7450", "title": "Provincia de Ciudad Real", "text": "Ciudad Real ye una provincia d'Espa\u00f1a na Comunid\u00e1 Aut\u00f3noma de Castiella-La Mancha. Tien 510.122 habitantes (censu de 2007) en 19.813 km\u00b2 de superficie. La so capital ye Ciudad Real. Llenda al norte cola provincia de Toledo, al noreste cola provincia de Cuenca, al este cola provincia d'Albacete, al sur coles provincies de C\u00f3rdoba y Ja\u00e9n y al oeste cola provincia de Badajoz.\nXeograf\u00eda.\nEl so paisaxe def\u00ednese pola Meseta Central na so met\u00e1 meriodional; tr\u00e1tase d'un perfil llanu con peque\u00f1os cerros normalmente de poca altit\u00fa. Al norte t\u00e1n los Montes de Toledo.\nEl clima de la provincia ye continental, con iviernos fr\u00edos y branos mui calorosos."}
{"id": "7452", "revid": "43102", "url": "https://ast.wikipedia.org/wiki?curid=7452", "title": "Provincia de C\u00f3rdoba", "text": "C\u00f3rdoba ye una Provincia del sur d'Espa\u00f1a, na parte nortecentral de la comunid\u00e1 aut\u00f3noma d'Andaluc\u00eda. Llenda coles provincies de M\u00e1laga, de Sevilla, de Badajoz, de Ciudad Real, de Ja\u00e9n, y de Granada. La so capital ye C\u00f3rdoba.\nTien una \u00e1rea de 13.769 km\u00b2 onde viven 775.944 persones (2003), de los cuales m\u00e1s del 40% vive na capital. El clima ye mediterraneu continentaliz\u00e1u con unes temperatures que na capital oscilen ente los 9,2\u00ba de xineru y los 27,2\u00ba de xunetu y agostu con m\u00e1ximes que delles vegaes superen los 40\u00ba (46,6\u00ba el 23 de xunetu de 1995, 46,2\u00ba el 1 d'agostu de 2003). Les precipitaciones na capital son de 536 mm al a\u00f1u concentr\u00e1ndose d'ochobre a abril.\nEspacios naturales protex\u00edos.\nParques naturales:\nParques Periurbanos:\nParaxes:\nMonumentos naturales:\nReserves naturales:"}
{"id": "7454", "revid": "35", "url": "https://ast.wikipedia.org/wiki?curid=7454", "title": "Provincia de Lugo", "text": "Lugo ye una provincia espa\u00f1ola de Galicia.\nYe la mayor de les provincies gallegas y la que menos densid\u00e1 de poblaci\u00f3n tien, con una poblaci\u00f3n de . Llenda'l norte col mar Cant\u00e1bricu, al oeste cola provincia de La Coru\u00f1a y la de Pontevedra, al sur cola provincia d'Ourense y al este con Asturies y la provincia de Lli\u00f3n. La so capital ye la ciud\u00e1 de Lugo y les principales llocalidaes, a parte de la capital, son Monforte, Viveiro, Ribadeo, Vilalba, Sarria, Chantada y Mondo\u00f1edo.\nEl principal r\u00edu ye'l Mi\u00f1o, que tami\u00e9n recorre la provincia d'Ourense y fai de llenda ente la provincia de Pontevedra y Portugal, desembocando nel Atl\u00e1nticu.\nIdiomes.\nLa inmensa mayor\u00eda de los sos habitantes tien por llingua habitual y mayoritaria el idioma gallegu. Delles persones, sobremanera les m\u00e1s vieyes, son monolling\u00fces gallegos. Ye tan solo posible atopar nucleos mestos gallegu y espa\u00f1ol falantes en dalgunos de los nucleos cimeros a 10.000 habitantes, que xeneralmente son pocos. Inclusive na capital, la vitalid\u00e1 de la llingua gallega nes conversaciones ye bien fuerte.\nF\u00e1lense delles variantes de gallegu na provincia de Lugo. Sicas\u00ed tienen la carauter\u00edstica de ser les isogloses m\u00e1s cercanes al lleon\u00e9s y por tantu tami\u00e9n a les lling\u00fces castellanes, polo que presenten dellos signos fon\u00e9ticu y gramatical que son equivocadamente consideraos influencies del espa\u00f1ol o del lleon\u00e9s. Sicas\u00ed, el gallegu de Lugo, especialmente nes zones non costeres, ye probablemente de los m\u00e1s xenuinos de toa Galicia, por cuenta de la casi nula influencia hist\u00f3rica del espa\u00f1ol na poblaci\u00f3n rural."}
{"id": "7457", "revid": "35", "url": "https://ast.wikipedia.org/wiki?curid=7457", "title": "Provincia de M\u00e1laga", "text": "M\u00e1laga ye una provincia espa\u00f1ola d'Andaluc\u00eda, al sur de la Pen\u00ednsula Ib\u00e9rica, na costa mediterr\u00e1nea, ente les provincies de Granada y C\u00e1diz. La so capital ye la ciud\u00e1 de M\u00e1laga. Tien una superficie de 7.306 km\u00b2 distribu\u00eda en 100 conceyos y 11 part\u00edos xudiciales, con una poblaci\u00f3n de .\nEspacios naturales protex\u00edos.\nSon cinco los Parques Naturales qu'esisten na provincia:\nY seis los Paraxes Naturales:"}
{"id": "7459", "revid": "35", "url": "https://ast.wikipedia.org/wiki?curid=7459", "title": "Provincia de Murcia", "text": ""}
{"id": "7460", "revid": "116", "url": "https://ast.wikipedia.org/wiki?curid=7460", "title": "Provincia d'A Coru\u00f1a", "text": "La provincia d'A Coru\u00f1a ye una provincia del noroeste d'Espa\u00f1a, y pertenez a la comunid\u00e1 aut\u00f3noma de Galicia. Tr\u00e1tase de la provincia m\u00e1s poblada de la comunid\u00e1. La so capital ye la ciud\u00e1 d'A Coru\u00f1a. Llenda al norte y al oeste col oc\u00e9anu Atl\u00e1nticu, al este cola provincia de Lugo y al sur cola provincia de Pontevedra. \nClima.\nEl clima na provincia ye de tipu atl\u00e1nticu europ\u00e9u, carauteriz\u00e1u por tener temperatures suaves y con poca oscilaci\u00f3n t\u00e9rmica y lluvies abundantes casi tol a\u00f1u."}
{"id": "7462", "revid": "28171", "url": "https://ast.wikipedia.org/wiki?curid=7462", "title": "Provincia de Cuenca", "text": "Cuenca ye una provincia de la Espa\u00f1a central, na parte este de la comunid\u00e1 aut\u00f3noma de Castiella-La Mancha.\nLlenda coles provincies de Val\u00e8ncia, Albacete, Ciudad Real, Toledo, Madrid, Guadalajara y Teruel.\nNa provincia habiten 211.375 persones (2007). La so capital ye la ciud\u00e1 de Cuenca, onde vive cuasi un cuartu de la poblaci\u00f3n de la provincia. Tien 238 conceyos."}
{"id": "7464", "revid": "43102", "url": "https://ast.wikipedia.org/wiki?curid=7464", "title": "Provincia de Granada", "text": "Granada ye una provincia espa\u00f1ola asitiada nel este de la comunid\u00e1 aut\u00f3noma d'Andaluc\u00eda. La so capital ye la ciud\u00e1 de Granada.\nLlenda al norte con coles provincies de Ja\u00e9n, Albacete y Murcia; al este Almer\u00eda; al sur tien salida al mar Mediterraneu; y al oeste M\u00e1laga y C\u00f3rdoba.\nEl so \u00e1rea ye de 12.647 km\u00b2, onde viven 897.388 persones (2008). Ta xebrada en 168 conceyos.\nEl monte m\u00e1s altu de la Pen\u00ednsula Ib\u00e9rica, el Mulhac\u00e9n, con un altor de 3.482 metros, ta asiti\u00e1u en Granada. Comparte cola provincia d'Almer\u00eda'l Parque Nacional de Sierra Nevada."}
{"id": "7466", "revid": "43102", "url": "https://ast.wikipedia.org/wiki?curid=7466", "title": "Andecha Astur", "text": "Andecha Astur (\"AA\") ye una organizaci\u00f3n pol\u00edtica nacionaliega y d'izquierdes d'Asturies.\nHistoria.\nFormaci\u00f3n.\nEsta organizaci\u00f3n pol\u00edtica foi fundada en 1990 por un sector sal\u00edu de la Unid\u00e1 Nacionalista Asturiana. UNA form\u00e1renla en 1988 los dos part\u00edos nacionaliegos asturianos daquella Ensame Nacionalista Astur (1982-1988) y Xunta Nacionalista Asturiana (1986-1988). Esti sector formare una corriente d'opini\u00f3n cr\u00edtica y taba a la escontra d'una xuntura col Part\u00edu Asturianista. Nueve miembros de la Xunta Nacional sedr\u00e1n espulsaos pola postura cr\u00edtica y formar\u00e1n Andecha Astur. Un a\u00f1u m\u00e1s tarde, en 1991 UNA y PAS dir\u00e1n a les eleiciones xuntos como Coalici\u00f3n Asturiana.\nActivid\u00e1.\nDende 1990 vien present\u00e1ndose a les eleiciones asturianes anque nun tuvo representaci\u00f3n na Xunta Xeneral del Princip\u00e1u d'Asturies en nenguna llexislatura entov\u00eda. Nes eleiciones a conceyos vien xubiendo en candidatures convocatoria tres convocatoria.\nDende 1994 Andecha Astur convoca una movilizaci\u00f3n el 8 de setiembre que vindica como \"D\u00eda de la Naci\u00f3n Asturiana\". En setiembre de 1994 convocar\u00e1 la primer ensame espec\u00edficu del nacionalismu asturianu pol Drechu d'autodeterm\u00edn d'Asturies. En 1995 Andecha Astur convocar\u00e1 pa esti d\u00eda una manifestaci\u00f3n qu'esi a\u00f1u tami\u00e9n tendr\u00eda'l llema espec\u00edficu d'\"Autodeterm\u00edn\". Dende 1995 Andecha Astur vien manifest\u00e1ndose polos \"derechos nacionales d'Asturies\".\nAndecha Astur celebra a finales de Mayu dende 1998 el D\u00eda d'Andecha como d\u00eda del part\u00edu y de conmemoraci\u00f3n de la declaraci\u00f3n de soberan\u00eda de la Xunta Xeneral del Princip\u00e1u'l 25 de mayu de 1808. La conformaci\u00f3n d'esti d\u00eda suel ser una intervenci\u00f3n pol\u00edtica, xinta popular, musica asturiana. El D\u00eda d'Andecha nun tien una s\u00e9 afitada y asina vien celebr\u00e1ndose en dellos conceyos como Riosa, Carre\u00f1o, Nore\u00f1a, Siero o Parres.\nNes eleiciones de 1996 al Congresu y al Sen\u00e1u present\u00f3 les candidatures n'asturianu nun siendo almit\u00edes pola Xunta Eleutoral por tar en Llingua Asturiana. \nNel a\u00f1u 2000 algam\u00f3 una sentencia hist\u00f3rica del Tribunal Constitucional tres ser denegaes les sos candidatures en Llingua Asturiana a les eleiciones xenerales. La sentencia permit\u00eda a les organizaciones pol\u00edtiques presentar les candidatures n'asturianu, drechu que se-y negare nes eleiciones xenerales de 1996.\nEn 1999 present\u00f3se tami\u00e9n a les eleiciones Europees algamando m\u00e1s de 7000 votos en tol est\u00e1u. En 2004 presentar\u00e1se otra vuelta a les eleiciones al Parllamentu Europ\u00e9u pero esta vegada dientru de la coalici\u00f3n Europa de los Pueblos, qu'integraba formaciones nacionaliegues d'estremaos pa\u00edses del Est\u00e1u, algamando la coalici\u00f3n un representante, Bernat Joan. David Rivas foi'l representante d'Andecha Astur na llista.\nAndecha Astur present\u00f3se de nuevu cola coalici\u00f3n \"Europa de los Pueblos\" nes eleiciones europees de 2014, xunto a Esquerra Republicana de Catalunya, Puyal\u00f3n y BNG. En mayu de 2015 AA tuvo una re\u00f1a con Adriana Lastra, esta dixo qu'esti part\u00edu yera un \"\"partido nacionalista d'extrema izquierda\" nun programa de La Sexta pela nueche. Andecha respuende acusando a esta de \"criminalizar\" a Andecha y de ser \"una forma secundaria de Podemos\"\". El 24 de mayu de 2015, Andecha denuncia la retirada de les sos papeleres en dellos colexos eleutorales mientres les eleiciones a la Xunta Xeneral del Princip\u00e1u d'Asturies de 2015.\nAndecha nun se presenta a les eleiciones xenerales d'Espa\u00f1a de 2015 y 2016 pero torna a presentase a les d'abril de 2019 y a les de payares de 2019. S\u00ed present\u00f3se a les eleiciones auton\u00f3miques d'Asturies de 2019, ameyorando'l so result\u00e1u anque siga ensin consiguir representaci\u00f3n na Xunta Xeneral del Princip\u00e1u d'Asturies. Tami\u00e9n se presentaron a les eleiciones europees de 2019, dientro de la coalici\u00f3n soberanista \"Agora Rep\u00fabliques\", el so candidatu foi Paulo Arboleya.\ufffc\ufffc\nMientres les eleiciones xenerales d'Espa\u00f1a de 2019, un apoder\u00e1u d'Andecha increpa a un polic\u00eda por tener un arma nun colexu eleutoral d'Uvi\u00e9u. L'apoder\u00e1u yera'l candidatu d'esta formaci\u00f3n al Sen\u00e1u, \ufffcArturu Xos\u00e9 Bermello. Esti ye denunci\u00e1u pola \"Confederaci\u00f3n Espa\u00f1ola de la Polic\u00eda\" (CEP).\nEl 19 d'ochobre de 2019, nun m\u00edtin de Vox, el voceru parllamentariu d'esti na Xunta Xeneral, Ignacio Blanco, pid\u00eda la illegalizaci\u00f3n d'Andecha porque \"\"Andecha diz qu'Asturies ye una naci\u00f3n y que l'asturianu ye l'idioma nacional\".\nIdeolox\u00eda.\nAndecha Astur defende'l drechu d'autodeterm\u00edn d'Asturies y de tolos pueblos d'Espa\u00f1a. Reclamen una \"Rep\u00fablica Asturiana, feminista, socialista y ecoloxista\"\". Denuncien la \"represi\u00f3n\" que fai l'est\u00e1u espa\u00f1ol n'Asturies, dexando a esta ensin emplegu, moced\u00e1, industria y llingua. Andecha defende'l sistema democr\u00e1ticu participativu como pres\u00e9u de representaci\u00f3n de la volunt\u00e1 popular. \nAndecha defende'l completu control sobre la econom\u00eda, defenden al empar la creaci\u00f3n d'una banca p\u00fablica. Apuesten poles enerx\u00edes renovables como soluci\u00f3n pa caltener el mediu ambiente y l'ecosistema d'Asturies. Creen que l'est\u00e1u tien que tener el control total sobre les infraestructures, garantizar bonos servicios p\u00fablicos (televisi\u00f3n, sanid\u00e1, educaci\u00f3n...) y lluchar escontra la evasi\u00f3n fiscal.\nDenuncien qu'Asturies vive nun \"sistema sucursalista madrilanu\", ensin poder de decisi\u00f3n y ensin poder espresar los sos problemes y necesidaes. Acusen a la Xuni\u00f3n Europea de caltener los \"privilexos del capital\" y prometen trabayar con otres fuercies pol\u00edtiques europees pa camudar la situaci\u00f3n d'angua\u00f1o.\nMoced\u00e1.\nLa organizaci\u00f3n politica de moced\u00e1 d'Andecha Astur ye Darr\u00e9u -moced\u00e1 nacionaliego- que funciona dende l'a\u00f1u 2004 pres\u00e9nt\u00e1ndose nel D\u00eda la Naci\u00f3n Asturiana d'esi a\u00f1u. \nDende 1999 hasta 2004 funcion\u00f3 como tal Andecha Moced\u00e1(AM). Darr\u00e9u xurdir\u00eda d'un procesu de tresformaci\u00f3n tres la desapaici\u00f3n d'AM. Darr\u00e9u edita la revista \u00cdrguite como voceru nacional. Un miembru de Darr\u00e9u ye miembru de la Executiva del part\u00edu.\nRepresentaci\u00f3n institucional.\nParllamentu Europ\u00e9u.\nEn 2004 present\u00f3se a les eleiciones al Parllamentu Europ\u00e9u dientro de la coalici\u00f3n Europa de los Pueblos, qu'integraba xunto a otres formaciones nacionalistes y rexonalistes (ERC, CHA, EA, PSA, CNC). Europa de los Pueblos algam\u00f3 un Eurodiput\u00e1u: Bernat Joan i Mar\u00ed. \nAndecha Astur present\u00f3se de nuevu cola coalici\u00f3n \"Europa de los Pueblos\" nes eleiciones europees de 2014, xunto a Esquerra Republicana de Catalunya, Puyal\u00f3n y BNG. \nXunta Xeneral.\nAndecha Astur entov\u00eda nun algam\u00f3 representaci\u00f3n na Xunta Xeneral.\nConceyos.\nNes les eleiciones municipales de 2019 Andecha Astur nun presentose a neng\u00fan cargu. \nEnllaces esternos.\nSentencia hist\u00f3rica del Tribunal Constitucional.\n-Xurisprudencia Constitucional :"}
{"id": "7468", "revid": "35", "url": "https://ast.wikipedia.org/wiki?curid=7468", "title": "AA", "text": ""}
{"id": "7469", "revid": "43102", "url": "https://ast.wikipedia.org/wiki?curid=7469", "title": "Uni\u00f3n Renovadora Asturiana", "text": "La Uni\u00f3n Renovadora Asturiana (\"URAS\") ye un part\u00edu pol\u00edticu rexonalista asturianu de centru fund\u00e1u por Sergio Marqu\u00e9s.\nEsti part\u00edu fund\u00f3lo'l 2 d'avientu de 1998 Sergio Marqu\u00e9s cuando yera Presidente del Princip\u00e1u d'Asturies, como consecuencia de les diferencies de criteriu del qu'ent\u00f3s yera'l so part\u00edu, el PP asturianu. Por ello gobern\u00f3 en minor\u00eda hasta'l fin de la llexislatura en 1999. \nNes eleiciones municipales y auton\u00f3miques d'esi a\u00f1u algam\u00f3 un importante sofitu, convirti\u00e9ndose na tercer fuercia pol\u00edtica asturiana. Sac\u00f3 44.261 votos (7,2%) y 3 diputaos auton\u00f3micos, am\u00e1s de 83 conceyales.\nEn 2003 los sos resultaos fueron peores enforma, sacando nam\u00e1s que 17.162 votos (2,8%), colo que perdieron tolos sos diputaos. Nos conceyos pasaron de tener 83 a 29 conceyales. \nAngua\u00f1o URAS tien pautada una coalici\u00f3n col Part\u00edu Asturianista baxo'l nome d'Uni\u00f3n Asturianista cola que se present\u00f3 a les eleiciones auton\u00f3miques de 2007. La presidencia de la colligaci\u00f3n va ser rotativa, entamando per Sergio Marqu\u00e9s. Nestes eleiciones auton\u00f3miques de 2007 nun algam\u00f3 neng\u00fan diput\u00e1u na Xunta Xeneral teniendo la coalici\u00f3n 13.255 votos, faltando-y 2.736 votos pela Circunscripci\u00f3n Central d\u00b4Asturies p\u00b4algamalu."}
{"id": "7470", "revid": "35", "url": "https://ast.wikipedia.org/wiki?curid=7470", "title": "URAS", "text": ""}
{"id": "7471", "revid": "43102", "url": "https://ast.wikipedia.org/wiki?curid=7471", "title": "Uni\u00f3n Asturianista", "text": "Uni\u00f3n Asturianista (tami\u00e9n llamada Uni\u00f3n URAS-PAS) ye una coalici\u00f3n pol\u00edtica asturiana nacida en payares de 2004 que quier aconceyar baxo unes mesmes sigles a les fuercies asturianistes.\nAngua\u00f1o f\u00f3rmenla'l Part\u00edu Asturianista (PAS) y la Uni\u00f3n Renovadora Asturiana (URAS).\nLa presidencia de la mesma tar\u00e1 formada polos cabezaleros de dambos part\u00edos, Xuan Xos\u00e9 S\u00e1nchez Vicente del PAS y Sergio Marqu\u00e9s del URAS.\nEl candidatu a la presidencia dir\u00e1 alternandose ente los dos. Nes eleiciones de 2007 foi Sergio Marqu\u00e9s el que presentose pola circunscripci\u00f3n central. De la mesma forma fici\u00e9ronse candidatures alternes nos conceyos au present\u00e1ronse. Nestes eleiciones auton\u00f3miques de 2007 nun algam\u00f3 neng\u00fan diput\u00e1u na Xunta Xeneral teniendo la coalici\u00f3n 13.255 votos, faltando-y 2736 votos nel centru d'Asturies p'algamalu.\nEso s\u00ed, nes eleiciones a conceyos la candidatura Uni\u00f3n Asturianista algam\u00f3 11 conceyales, colos que tien dos alcald\u00edas nos conceyos de Villaviciosa de 15.000 habitantes (ye'l conceyu 11 de mayor poblaci\u00f3n d'Asturies), y nel de Ponga de 700 habitantes (que ye Parque Natural na mayor parte). Por ponei un exemplu de la so implantaci\u00f3n Izquierda Unida n'Asturies tien namai 4 alcald\u00edes m\u00e1s que la candidatura Uni\u00f3n Asturianista."}
{"id": "7473", "revid": "37624", "url": "https://ast.wikipedia.org/wiki?curid=7473", "title": "Uni\u00f3n del Pueblo Salmantino", "text": "Uni\u00f3n del Pueblo Salmantino (UPSa, nome completu: ) foi un part\u00edu de la provincia de Salamanca, fund\u00e1u en 2002 y disueltu en 2014. Les sos tesis pol\u00edtiques y de territorialid\u00e1 yeren cercanes a les del so sociu a nivel rexonal y nacional, la Uni\u00f3n del Pueblo Leon\u00e9s, col que compart\u00eda la organizaci\u00f3n de la moced\u00e1 Conceyu Xoven. Lleg\u00f3 a ser la tercer fuercia pol\u00edtica de la provincia no que cinca a la representaci\u00f3n conseguida."}
{"id": "7474", "revid": "65119", "url": "https://ast.wikipedia.org/wiki?curid=7474", "title": "Izquierda Asturiana", "text": "Izquierda Asturiana (\"IAS\") ye un part\u00edu pol\u00edticu asturianu que se define como izquierda republicana, socialista, verde y soberanista d'Asturies.\nHistoria.\nIzquierda Asturiana fund\u00f3se nel a\u00f1u 1992 por ex-militantes de la \"Unid\u00e1 Nacionalista Asturiana\" que nun taben d'alcuerdu cola llinia pol\u00edtica de la formaci\u00f3n. Nel \"I Alcuentru Nacional\", celebr\u00e1u ente payares de 1994 y xineru de 1995, di\u00e9ronse los pasos necesarios pala constituci\u00f3n del part\u00edu y aprob\u00e1ronse les sos bases ideol\u00f3xiques. Tov\u00eda nun tuvieron representaci\u00f3n na Xunta Xeneral del Princip\u00e1u d'Asturies.\nEl part\u00edu tien ente los sos oxetivos la defensa del asturianu (dende xunu de 2004 ye miembru del \"Conceyu Abiertu pola Oficialid\u00e1\", asina como realizar una pol\u00edtica d'izquierda asturiana, ensin influyencies de neng\u00fan part\u00edu ayenu a la realid\u00e1 pol\u00edtica asturiana.\nDempu\u00e9s de delles negociaciones, n'abril de 2007, present\u00f3 xunto a Los Verdes-Grupu Verde una coalici\u00f3n col nome d'UNID\u00c1 pa les eleiciones asturianes d'esi a\u00f1u.\nEn xunetu del 2012 faise p\u00fablica la Resoluci\u00f3n de la Direici\u00f3n Nacional d'IAS aprobada meses enantes onde se fai una valoraci\u00f3n de la participaci\u00f3n d'IAS na UNA dende la so fundaci\u00f3n en 2008 y se fai anuncia de la recuperaci\u00f3n de la so soberan\u00eda pol\u00edtica, renunciando a la so participaci\u00f3n na fundaci\u00f3n de Compromisu por Asturies.\nNes eleiciones a conceyu de mayu del 2015 IAS robla un alcuerdu de collaboraci\u00f3n con Izquierda Xunida (IX) nos conceyos de Mieres y Morc\u00edn, \"nun cuayando la so presencia dientro de les llistes d'IX nos conceyos de Llangr\u00e9u, Siero, Colunga, Cabrales y Pilo\u00f1a ente otros porque nun se daben les condiciones nin les garant\u00edes pa faceles viables.\" Frutu d'estos alcuerdos Faustino Zapico algama l'acta de conceyal nel Conceyu Mieres, onde xestiona les conceyal\u00edes de Participaci\u00f3n Ciudadana, d'Educaci\u00f3n y de Pol\u00edtica Lling\u00fc\u00edstica, am\u00e1s de coordinar la Estaya de Servicios Servicios a la Ciudadan\u00eda (qu'engloba les conceyal\u00edes d'Infancia, de Moced\u00e1, de Cultura, de Deportes, de Memoria Democr\u00e1tica, d'Educaci\u00f3n, de Participaci\u00f3n Ciudadana, y de Pol\u00edtica Lling\u00fc\u00edstica).\nLa MIAS ye la organizaci\u00f3n moza d'izquierda Asturiana que, en 2008, se disuelve, anque la direici\u00f3n nacional del IAS nun lo reconoci\u00f3.\nResultaos eleutorales.\nNesta seici\u00f3n, pres\u00e9ntense los resultaos d'esta formaci\u00f3n pol\u00edtica en solitario. Los sos resultaos en coalici\u00f3n puen vese en Bloque de la Izquierda Asturiana y UNID\u00c1.\nCongresu de los Diputaos.\nLes \u00faniques eleiciones a les que se present\u00f3 en solitario pal Congresu de los Diputaos fueron les xenerales de 2004.\nSen\u00e1u d'Espa\u00f1a.\nLes \u00faniques eleiciones a les que se present\u00f3 en solitario pal Sen\u00e1u fueron les xenerales de 2004."}
{"id": "7475", "revid": "35", "url": "https://ast.wikipedia.org/wiki?curid=7475", "title": "IAS", "text": ""}
{"id": "7476", "revid": "43102", "url": "https://ast.wikipedia.org/wiki?curid=7476", "title": "Part\u00edu Asturianista", "text": "El Part\u00edu Asturianista (PAS) ye un part\u00edu pol\u00edticu asturianu de calter \u00abasturianista y de progresu\u00bb seg\u00fan los sos propios estatutos. Fund\u00e1ronlu en 1985 Xuan Xos\u00e9 S\u00e1nchez Vicente, Sabel Tu\u00f1\u00f3n, Xes\u00fas Ca\u00f1edo, Carlos Rubiera y otros. Les sos mocedaes den\u00f3mense Xuvent\u00fa Asturianista.\nEnte los sos oxetivos taba un proyeutu de reforma del Estatutu d'Autonom\u00eda del Princip\u00e1u d'Asturies nel que se propon\u00eda la so reconocencia como nacionalid\u00e1 hist\u00f3rica, la oficialid\u00e1 del asturianu, les competencies m\u00e1ximes d'autogobiernu permit\u00edes pola Constituci\u00f3n espa\u00f1ola de 1978, y permitir a determinaos conceyos de fuera de les llendes actuales d'Asturies formar parte de la Comunid\u00e1 aut\u00f3noma (llegando a tener representaci\u00f3n institucional n'Oseya de Sayambre, Lle\u00f3n).\nHistoria.\nNacencia (1985-1988).\nTres la salida de Xuan Xos\u00e9 S\u00e1nchez Vicente del PSOE en 1983, \u00e9sti xunto a persones de l'asociaci\u00f3n Andecha Asturianista como Carlos Rubiera, Sabel Tu\u00f1\u00f3n, y otres funden el Part\u00edu Asturianista en payares de 1985 rexistr\u00e1ndose en febreru de 1986.\nEn 1988 el part\u00edu celebra la \"1\u00aa Conferencia Nacional\", de la que sal aprob\u00e1u'l documentu fundacional del part\u00edu y dec\u00eddese concurrir a les eleiciones auton\u00f3miques d'esi a\u00f1u, de les cuales saldr\u00eda como la quinta fuercia pol\u00edtica asturiana. El 26 de setiembre de 1988 presenta nel rexistru na Xunta Xeneral del Princip\u00e1u d'Asturies una iniciativa llexislativa popular proponiendo'l camb\u00e9u del Estatutu d'Autonom\u00eda.\nCoalici\u00f3n Asturiana (1989-1992).\nNegociaciones de coalici\u00f3n y eleiciones (1989-1991).\nEn 1989 el PAS pres\u00e9ntase a les eleiciones al Parllamentu Europ\u00e9u dientro de la candidatura Izquierda de los Pueblos de part\u00edos nacionaliegos progresistes de toa Espa\u00f1a (como Euzkadiko Ezkerra, Chunta Aragonesista, Entesa dels Nacionalistes d'Esquerra, etc) y a les Cortes.Poco dempu\u00e9s entama formar una coalici\u00f3n eleutoral (Coalici\u00f3n Asturiana) con otru part\u00edu nacionaliegu, l'UNA. \nEn 1991 celebra'l so primer congresu nacional nel qu'aprueba'l \"Documentu d'Ideolox\u00eda y Estratexa\". Nes eleiciones del 25 de mayu d'esi a\u00f1u la coalicci\u00f3n algama un diput\u00e1u na Xunta Xeneral na persona de S\u00e1nchez Vicente y seis conceyales en cinco conceyos distintos. Ye la primer vegada dende la restauraci\u00f3n de la democracia na qu'un miembru d'un part\u00edu nacionaliegu consigue un puestu na Xunta.\nNegociaciones de fusi\u00f3n y frayamientu de Coalici\u00f3n Asturiana (1991-1992).\nDempu\u00e9s de les eleiciones entamar\u00eden negociaciones pa xuntase dambes organizaciones nun mesmu part\u00edu, anque esto nun finar\u00eda bien y foi la sida del frayamientu de la coalici\u00f3n, am\u00e1s de la engarradiella pol\u00edtica ente los ll\u00edderes de dambes Xuan Xos\u00e9 S\u00e1nchez Vicente y Jos\u00e9 Su\u00e1rez \u00abFelechosa\u00bb.\nEspoxigue y Llei d'usu del asturianu (1992-1998).\nEl 14 d'ochobre vio refugada na Xunta Xeneral del Princip\u00e1u d'Asturies la so proposici\u00f3n non de llei pa convidar a la Universid\u00e1 d'Uvi\u00e9u a introducir nos nuevos planes d'estudiu de Filolox\u00eda Hisp\u00e1nica l'asignatura de llingua asturiana, en calid\u00e1 d'optativa; nesta proposici\u00f3n tami\u00e9n convidaben a que se dotara a la llingua asturiana d'una especialid\u00e1. Nesi mesmu a\u00f1u tami\u00e9n presenta propuestes d'incorporaci\u00f3n de conceyos de la provincia de Lli\u00f3n (como por exemplu Valde\u00f3n o \u1e36\u1e37aciana) a la Comunid\u00e1 Aut\u00f3noma d'Asturies\nLos resultaos nes auton\u00f3miques de 1995 medrar\u00eden, onde am\u00e1s llogr\u00f3se l'alcald\u00eda de Nava. \nPor mor del Referendu d'independencia de Quebec de 1995, esi mesmu d\u00eda, apaez en La Voz de la Selmana de fecha 30 d'ochobre de 1995 un art\u00edculu de Xuan Xos\u00e9 S\u00e1nchez Vicente dando'l sofitu al drechu a la llibre autodeterminaci\u00f3n de los pueblos y a la soluci\u00f3n de los discutinios de manera pac\u00edfica y democr\u00e1tica.\nEl 8 de setiembre de 1996 por mor del D\u00eda de la Naci\u00f3n Asturiana nuna tribuna d'opini\u00f3n roblada por Xuan Xos\u00e9 S\u00e1nchez Vicente nel peri\u00f3dicu \"La Voz de Asturias\" asemeya la situaci\u00f3n d'Asturies cola d'una colonia:\nEn 1998 sofita la convocatoria de fuelga xeneral del 12 febreru y la manifestaci\u00f3n d'Uvi\u00e9u.\nDemientres la llexislatura de 1995 a 1999 el PAS sofit\u00f3 delles veces al gobiernu de Sergio Marqu\u00e9s pa sacar alantre los presupuestos xenerales. Gracies a esti sofitu aprob\u00f3se una llei de promoci\u00f3n del asturianu (Llei d'usu y promoci\u00f3n del bable/asturianu de 1998), pasu previu encamin\u00e1u a la futura oficialid\u00e1 de la llingua, lo que ye \u00fan de los mayores llogros de la formaci\u00f3n. \nNel segundu y tercer congresos nacionales del part\u00edu, en 1994 y 1998 respeutivamente, apru\u00e9bense documentos como la Ponencia d'Empobinamientu Pol\u00edticu y les estratexes pol\u00edtiques del part\u00edu.\nEnclincamientu (1998-2008).\nLlei d'Usu y eleiciones de 1999 y 2003 (1998-2004).\nLa Llei d'Usu fizo resquiebra na unid\u00e1 de la militancia del Part\u00edu Asturianista ente los que sofitaben la llei como un cauce ama\u00f1osu, un primer pasu haza la oficialid\u00e1; y los que consideraben que nun yera daqu\u00e9 bueno, que nun daba rempuesta a les demandes y necesidaes de normalizaci\u00f3n de la llingua asturiana. \nEl 22 d'ochobre de 1998 l'asturianista Xuan Xos\u00e9 S\u00e1nchez Vicente na Xunta Xeneral del Princip\u00e1u d'Asturies present\u00f3 una proposici\u00f3n non de llei pa la creaci\u00f3n d'una Comisi\u00f3n Especial \u00abpa esaminar les posibilidaes que pue ufiertar\u00bb el Drechu foral-consuetudinariu asturianu, tando como presidente de la Comisi\u00f3n hasta'l 9 d'abril de 1999.\nNes eleiciones auton\u00f3miques de 1999 el PAS (cola irrupci\u00f3n de la Uni\u00f3n Renovadora Asturiana) qu\u00e9dase por mor d'escasos 1504 votos na circunscripci\u00f3n centro d'Asturies ensin representaci\u00f3n; dende ent\u00f3s nun algam\u00f3 tornar a la Xunta Xeneral del Princip\u00e1u d'Asturies. Am\u00e1s de la perda del esca\u00f1u na Xunta Xeneral, darr\u00e9u entamaren l'abandonu y les escisiones col alcalde asturianista de Nava (d'ent\u00f3s) Xuli\u00e1n Fern\u00e1ndez Montes de cabezaleru, fundando Asturianistes por Nava.\nNes eleiciones a conceyu, rescampla la obtenci\u00f3n d'un conceyal fuera de les llendes oficiales de la comunid\u00e1 aut\u00f3noma, nel conceyu lleon\u00e9s d'Oseya de Sayambre con 36 votos (13,33% del total).\nDempu\u00e9s de negociaciones n'agostu de 2002 fexose anuncia qu'IAS y el PAS roblaren un alcuerdu pa facer un D\u00eda de la Naci\u00f3n Asturiana unitariu en Cangues d'On\u00eds. En payares d'esi mesmu a\u00f1u'l conceyal asturianista d'Oseya de Sayambre remite un carta al Altu Comision\u00e1u pa los Drechos Humanos de la ONX na que axuntaba testimoniu y una montonera de documentaci\u00f3n llograda mientres los a\u00f1os d'investigaci\u00f3n sobre la represi\u00f3n franquista na zona de la monta\u00f1a oriental.\nEl 10 de xineru de 2003 el Part\u00edu Asturianista (PAS) present\u00f3 ante'l Tribunal Superior de Xusticia d'Asturies (TSXA) una denuncia por delitu ecol\u00f3xicu con base nos da\u00f1os produc\u00edos pol arram\u00e1u de fuel del Prestige na mari\u00f1a asturiana. Am\u00e1s nesi a\u00f1u el PAS amos\u00f3 la so disconformid\u00e1 a l'ampliaci\u00f3n del puertu d'El Musel aduciendo qu'afectaba \u00abgravemente al mediu ambiente\u00bb y que yera una obra innecesaria que nun meyoraba un res la econom\u00eda asturiana pal tr\u00e1ficu del puertu. \nSofita un manifiestu a favor de la cultura asturiana acusando al Gobierno Asturianu de xenocida, y nesi mes tami\u00e9n present\u00f3 una iniciativa llexislativa popular na Xunta Xeneral pa reformar l'Estatutu d'Autonom\u00eda como y\u00e1 fizo en 1988. \nNel 2004 el PAS presentose a les eleiciones al Parllamentu Europ\u00e9u dientro de la candidatura Coalici\u00f3n Europea) na que taben mayoritariamente part\u00edos rexonalistes conservadores de toa Espa\u00f1a (como Coalici\u00f3n Canaria, Uni\u00f3 Mallorquina, etc) qued\u00e1ndose la coalici\u00f3n ensin representaci\u00f3n.\nUni\u00f3n Asturianista (2004- ).\nEn 2004 roblen un alcuerdu la URAS y Part\u00edu Asturianista pa dir a les eleiciones auton\u00f3miques de 2007 aconceyaos nuna coalici\u00f3n estable col nome d'Uni\u00f3n Asturianista. Nestes eleiciones auton\u00f3miques de 2007 nun algam\u00f3 neng\u00fan diput\u00e1u na Xunta Xeneral teniendo la coalici\u00f3n 13.255 votos, faltando-y 2736 votos nel centru d'Asturies p'algamalu . \nEso s\u00ed, nes eleiciones a conceyos cola candidatura Uni\u00f3n Asturianista algam\u00f3 11 conceyales, colos que tien dos alcald\u00edas nos conceyos de Villaviciosa de 15.000 habitantes (ye'l conceyu 11 de mayor poblaci\u00f3n d'Asturies), y nel de Ponga de 700 habitantes (que ye Parque Natural na mayor parte). Por ponei un exemplu de la so implantaci\u00f3n Izquierda Unida n'Asturies tien namai 4 alcald\u00edes m\u00e1s que la candidatura Uni\u00f3n Asturianista.\nAngua\u00f1o (2008- ).\nEl d\u00eda 28 de xunu de 2008 en Xix\u00f3n foi'l so V Congresu nacional del Part\u00edu Asturianista, baxo\u2019l lema \u00abCADA VEZ M\u00c1S NECESARIOS\u00bb, onde foi reelixida la so Executiva y aprobada una igua de los sos Estatutos.\nEl 30 d'agostu de 2008 presentose nel Colexu Bego\u00f1a de Xix\u00f3n el primer n\u00famberu de la so revista que tien el nome de L'Asturianista , espubliz\u00e1ndola pal D\u00eda de la Naci\u00f3n Asturiana. Angua\u00f1o anden pel n\u00famberu 5.\nNel 2009, pocos d\u00edes enantes del D\u00eda de la Naci\u00f3n Asturiana el PAS y Andecha Astur aconceyaron p'afitar una futura collaboraci\u00f3n conxunta, roblando meses dempu\u00e9s un comunic\u00e1u en comu\u00f1a alrodiu de la torna y oficialid\u00e1 de les seleiciones deportives asturianes, y y\u00e1 en 2010 refugando que barcos gallegos pesquen n\u2019ag\u00fces asturianes pol posible arramplu de les ag\u00fces asturianes y llaceria pal sector pesqueru asturianu.\nPor cuenta de los sos 25 a\u00f1os d'historia entam\u00f3 dos conciertos de baldre pal p\u00fablicu, el 22 de mayu de 2010 de La Coral Polif\u00f3nica d'Asturies 'Cruz de la Victoria' en Xix\u00f3n na ilesia de San Jos\u00e9 y el 2 d'ochobre n'Uvi\u00e9u del grupu folk Tuenda\nDempu\u00e9s de selmanes calteniendo negociaciones el PAS cola Plataforma 8 de Setiembre pa celebrar un actu conxuntu'l D\u00eda de la Naci\u00f3n Asturiana pal 2010 col Bloque por Asturies y la Unid\u00e1 Nacionalista Asturiana, refuga participar por discrepancies sobre'l planteamientu del actu. Considerando \u00abqu'imposibilita la xerarquizaci\u00f3n d'organizaciones y persones y la so visualizaci\u00f3n\u00bb (al ser una concentraci\u00f3n), talantando am\u00e1s que'l D\u00eda de la Naci\u00f3n Asturiana tien de ser \u00abun actu entam\u00e1u y xestion\u00e1u polos part\u00edos pol\u00edticos\u00bb y la composici\u00f3n de los convocantes escapaba a esa idea.\nVII Congresu.\nEl 14 de setiembre del 2019, el Part\u00edu Asturianista celebr\u00f3 su VII Congresu. Nesti s'aprobaron los nuevos Estatutos."}
{"id": "7477", "revid": "43102", "url": "https://ast.wikipedia.org/wiki?curid=7477", "title": "Xunta Xeneral del Princip\u00e1u d'Asturies", "text": "La Xunta Xeneral del Princip\u00e1u d'Asturies (\"A Xunta Xeral del Principao d'Asturias\" en gallegoasturianu) ye'l mu\u00e9rganu supremu de representaci\u00f3n del pueblu asturianu. Los sos miembros son elix\u00edos polos ciudadanos de forma democr\u00e1tica pa desempe\u00f1ar el papel llexislativu. \nPa ser fiel al principiu de divisi\u00f3n de poderes, la funci\u00f3n executiva as\u00edgnala a otru mu\u00e9rganu que xurde del propiu parllamentu: el Gobiernu del Princip\u00e1u d'Asturies. Al Presidente del Princip\u00e1u escu\u00e9yelu la xunta ente los sos miembros y esti escueye'l Conseyu de Gobiernu que'l so llabor ye control\u00e1u pola c\u00e1mara. Asinamesmo correspuende a la Xunta Xeneral aprobar los presupuestos del Princip\u00e1u d'Asturies.\nHistoria.\nOr\u00edxenes de la Xunta Xeneral.\nL'orixe de la Xunta Xeneral del Princip\u00e1u d'Asturies permaneci\u00f3 na escurid\u00e1 per munchu tiempu y nam\u00e1s cuando'l so futuru se vio compromet\u00edu coles reformes del lliberalismu nel sieglu XIX, procur\u00f3se estudiar el so orixe pa defendela y caltener la so alcordanza:\nDe cualaquier manera, la reconocencia xeneral de tolos autores ye la falta de documentos qu'atestig\u00fcen la so esistencia enantes de la fundaci\u00f3n del Princip\u00e1u de Asturies en 1388 per parte del rei Xuan I, inaugurando'l t\u00edtulu l'infante don Enrique.\nComo mu\u00e9rganu xestor cre\u00f3se la Xunta de Conceyos, que tuvo en puxu hasta l'a\u00f1u 1834 en que la sustituy\u00f3 la Diputaci\u00f3n Provincial. Dao lo problem\u00e1tico de los or\u00edxenes, parez m\u00e1s acert\u00e1u venceyala a la instituci\u00f3n del Princip\u00e1u, faltos de datos sobro les instituciones del Reinu y sabiendo que'l territoriu asturiense ten\u00eda la so representaci\u00f3n nes cortes de Castiella. Nin siquier se pue asegurar que les Xuntes celebraes en 1444 n'Avil\u00e9s y Uvi\u00e9u pol futuru Enrique IV, al env\u00eds de tomar posesi\u00f3n efeutiva de los dominios y el se\u00f1or\u00edu que-y correspond\u00eden como Pr\u00edncipe d'Asturies, seyan en sent\u00edu estrictu l'entamu de la Xunta Xeneral del Princip\u00e1u d'Asturies.\nOrdenances.\nLa falta de documentos conservaos enantes de 1570, deb\u00edo al abandonu y los trestornos que careci\u00f3 l'archivu de la Diputaci\u00f3n del Princip\u00e1u en delles \u00e9poques, dexen poco marxe pa discutir sobro'l so orixe esautu. Tenemos noticies sobro les primeres Ordenanzces, obra d'Hernando de Vega y aprobaes en 1494, asina como de les Ordenances de Duarte de Acu\u00f1a de 1594, les de Chumacero de 1622, les de Santos de San Pedro de 1659, el remocique de Blasco de Orozco de 1701, les de 1781 de Ca\u00f1eda, Canga Arg\u00fcelles y Rivera y les de 1805 de Fl\u00f3rez Arango, anque nam\u00e1s obtuvieron sanci\u00f3n real y polo tanto puxu efeutivu les de 1494 y 1594, siendo dubioso qu'asina asocediera coles de 1659. Asinamesmo, la so autonom\u00eda dientro del Reinu de Castiella foi siempre llimitada, pos nun posey\u00eda facultaes llexislatives, anque s\u00ed gociaba de les alministratives, y dende 1717, como result\u00e1u del centralismu borb\u00f3nicu que taba implantando Felipe V, taba controlada pola Real Audiencia d'Asturies, encargada de regular los abusos de los distintos funcionarios y d'actuar como mu\u00e9rganu de control al serviciu del poder central. Presidida por un rexente, asumi\u00f3 tami\u00e9n funciones de xulg\u00e1u d'instrucci\u00f3n y apelaci\u00f3n frente a los abusos de los privilexaos.\nFuncionamientu de la Xunta Xeneral.\nLa xunta taba integrada pol Rexente de l'Audiencia, qu'exerc\u00eda de Presidente, el Procurador Xeneral o Vicepresidente, l'Alf\u00e9rez Mayor del Princip\u00e1u, t\u00edtulu ced\u00edu a la familia Queipo de Llano en 1636 por Felipe IV y de la que la so representaci\u00f3n yera perpetua (l'\u00fanicu cargu que posey\u00eda esta condici\u00f3n), y por representantes de los 58 conceyos del Princip\u00e1u, si bien los 24 conceyos de antiguu se\u00f1or\u00edu eclesi\u00e1sticu ten\u00edan nam\u00e1s un terciu de votu ca\u00fan. Una vuelta finaliz\u00e1u'l periodu de sesiones, qu'escomenzaba'l primeru de mayu de cada trieniu, la Xunta constituy\u00edase en Diputaci\u00f3n Permanente, que quedaba compuesta pol rexente, el procurador xeneral y seyes representantes, \u00fan por cada part\u00edu en que taben divid\u00edos la totalid\u00e1 de los conceyos. Si pa ser miembru de la Xunta precis\u00e1base la condici\u00f3n de terrateniente o rexidor, pa formar parte de la Diputaci\u00f3n yera necesaria la condici\u00f3n de noble y rexidor o facenderu en m\u00e1s de 4.000 ducaos de bienes ra\u00edces. La Xunta yera, poro, una instituci\u00f3n del Antiguu R\u00e9xime, que pa m\u00e1s inri aconceyaba na Sala Capitular de la Catedral d'Uvi\u00e9u, confirmando l'alianza ente'l Tronu y l'Altar.\nLa Xunta Xeneral y la Guerra Peninsular.\nNel contestu de la invasi\u00f3n francesa y l'aniciu de la Guerra Peninsular, lleguen a Asturies les primeres noticies de la sulevaci\u00f3n y consiguiente represi\u00f3n nos socesos del 2 de mayu en Madrid. El 9 de mayu estalla un mot\u00edn popular encabez\u00e1u por dos muyeres, Xuaca Bobela y Marica Anday\u00f3n xunto a estudiantes, como Remigio Correa, armeros, gremios artesanos y xentes de toles clases (como'l m\u00e9licu y catedr\u00e1ticu Manuel Mar\u00eda Recondo o'l can\u00f3nigu Ram\u00f3n Llano Ponte) que s'empobin\u00f3 a la oficina de correos, asitiada na casa de Dorado-Ria\u00f1o, al llau de la catedral, pa facese col bandu de Murat, qu'ordenaba la represi\u00f3n tres el 2 de mayu. Dientro y\u00e1 de l'Audiencia, dambes muyeres acompa\u00f1en al Procurador Xeneral del Princip\u00e1u, Gregorio Jove y Vald\u00e9s, apoder\u00e1ndose finalemente del bandu.\nEsta sulevaci\u00f3n llev\u00f3 a la Xunta Xeneral (qu'escomenzara a principios de mes el so conceyu trienal) a celebrar un conceyu abiertu a otres estayes sociales que decidi\u00f3 por presi\u00f3n popular nun reconocer a otru rei qu'a Fernandu VII y aniciar los preparativos b\u00e9licos. Por embargu, aprovechando una situaci\u00f3n m\u00e1s calma'l 13 de mayu los m\u00e1s de los diputaos revoquen los alcuerdos por mieu a la reaci\u00f3n francesa. An\u00edciase ent\u00f3s una conspiraci\u00f3n per parte d'una minor\u00eda de diputaos encabezada pol nuevu Procurador Xeneral, \u00c1lvaro Fl\u00f3rez Estrada. Na nueche del 24 al 25 de mayu los militares y obreros de la f\u00e1brica d'armes tomen la Real Audiencia, al tiempu, cerca de 3.000 campesinos tomen la capital.\nLos sulevaos crearon, na ma\u00f1ana del 25 de mayu, una Xunta integrada por 15 persones, toes o la inmensa mayor\u00eda d'elles pertenecientes a la Xunta Xeneral, que se proclamaba soberana, declara la guerra a Francia, unvia embaxadores a Inglaterra pa solicitar ayuda militar y anicia la formaci\u00f3n del Ex\u00e9rcitu Defensivu Asturianu.\nLa Xunta asturiana axuntar\u00e1 asina dos llexitimidaes, la que remanez del llevantamientu popular, que xustifica l'asunci\u00f3n de la soberan\u00eda, y la de ser un mu\u00e9rganu constitucional, que permitir\u00e1 que nun camude la so composici\u00f3n y atribuciones tres la espublizaci\u00f3n del reglamentu de Xuntes provinciales per parte de la Xunta Central. Esta doble llexitimid\u00e1, combinada col aisllamientu d'Asturies, crear\u00e1 una pecu\u00f1ar situaci\u00f3n na que la Xunta gobernar\u00e1 como un aut\u00e9nticu poder aut\u00f3nomu y independiente, hasta la llegada del marqu\u00e9s de la Romana al Princip\u00e1u n'abril de 1809. Inclusive, siguir\u00e1 denom\u00e1ndose suprema hasta'l d\u00eda 9 d'esi mes y defender\u00e1 les sos competencies hasta que, el 2 de mayu, el xeneral mallorqu\u00edn la disuelva \"manu militari\".\nEl final de la Xunta Xeneral.\nCol final de les operaciones militares n'Asturies en 1812, ensay\u00f3se'l modelu de representaci\u00f3n instaur\u00e1u nes Cortes de C\u00e1diz, cre\u00e1ndose una Diputaci\u00f3n provincial al marxe de la Xunta y de cualaquier instituci\u00f3n del Antiguu R\u00e9xime. Pero esti sistema declin\u00f3 col g\u00fcelpe de mayu de 1814 que restableci\u00f3'l r\u00e9xime absolutista. De 1814 a 1820 la Xunta foi repuesta, pero'l trieniu lliberal (1820-1823) la derog\u00f3, sofriendo vaivenes hasta que finalmente, en 1835, foi abolida, dando pasu a la Diputaci\u00f3n Provincial d'Uvi\u00e9u o Provincia d'Uvi\u00e9u, propia del nuevu modelu lliberal superador del Antiguu R\u00e9xime, tres ser aprobada en 1833 la divisi\u00f3n alministrativa de Javier de Burgos qu'eliminaba la denomaci\u00f3n de Princip\u00e1u d'Asturies. El Real Decretu de 21 de setiembre de 1835, xunto cola circular de 24 de payares, marca la estinci\u00f3n de la Diputaci\u00f3n esistente hasta'l momentu y con ella la de la Xunta Xeneral del Princip\u00e1u d'Asturies.\nSede parllamentaria.\nEnantes del so tresllau, l'activid\u00e1 parllamentaria ten\u00eda llugar na sala Capitular de la Catedral d'Uvi\u00e9u. El nuevu edificiu de la Xunta Xeneral d'Asturies construy\u00f3se sobre'l vieyu conventu de San Francisco. Trat\u00e1base d'un conventu g\u00f3ticu del sieglu XIV de grandes dimensiones que foi valt\u00e1u en 1902 pa crear l'actual parllamentu asturianu. El poder de la ilesia yera bien importante y Uvi\u00e9u tuvo representaci\u00f3n de cuasi toles \u00f3rdenes, franciscanos, dominicos, xesuites y benedictinos.\nL'edificiu del parllamentu, asiti\u00e1u na Cai Fruela, remembra a l'arquiteutura parisina pol so estilu neoclasicu, con dellos ornamientos, como los diferentes frontones que s'alternen, los \u00e1ticos enriba, les m\u00e1zcares humanes y los lleones na so parte inferior. Na fachada principal esisten dos figures que representen el trabayu (l'home) y les lletres (la muyer). Estos flanqueen l'escudu d'Asturies cola cruz de la victoria, coronada con una corona real.\nOrganizaci\u00f3n y funcionamientu.\nDiputaos y grupos parllamentarios.\nLos diputaos representen al pueblu asturianu y son escoy\u00edos por \u00e9sti bas\u00e1ndose en tr\u00e9s circunscripciones eleutorales. Gocien d'unos derechos y adquieren unes obligaciones. Tami\u00e9n esfrutan de ciertes prerrogatives como la inviolabilid\u00e1 y el fueru especial. Los diputaos agr\u00fapense en grupos parllamentarios.\nCada part\u00edu pol\u00edticu o coalici\u00f3n eleutoral nam\u00e1s pue constituyir un Grupu Parllamentariu. Los grupos parllamentarios f\u00f3rmense de la siguiente manera:\nEn xunetu de 2010, el diput\u00e1u Roberto Colunga, que formaba parte del grupu parllamentariu IX-BA-LV pol Bloque por Asturies, pas\u00f3 a formar parte del grupu parllamentario mestu.\nComisiones.\nSon grupos de diputaos qu'estudien asuntos que se-yos encomienden y lleven al Plenu de la Xunta Xeneral propuestes o dict\u00e1menes. Delles act\u00faen con poder decisoriu, al aprobar resoluciones de calter non llexislativu. Tami\u00e9n controlen el cumplimientu que fai'l Conseyu de Gobiernu de les mociones y resoluciones de proposiciones non de llei. Int\u00e9granles miembros designaos polos grupos parllamentarios nel n\u00famberu se\u00f1al\u00e1u pola Mesa una vuelta escuchada la Xunta de Voceros. Tolos grupos tienen drechu a cuntar con un representante como m\u00ednimu en cada comisi\u00f3n. Cada comisi\u00f3n tien una Mesa integrada por un Presidente, Vicepresidente y un Secretariu escoy\u00edos ente los sos componentes.\nDiputaci\u00f3n Permanente.\nTa compuesta polos diputaos qu'escueyen los grupos parllamentarios en proporci\u00f3n a la so importancia numb\u00e9rica que designa la Mesa tres escuchar a la Xunta de sesiones. La preside'l Presidente de la Xunta Xeneral y la so Mesa ye la de la c\u00e1mara.\nXunta de Voceros.\nTa compuesta polos voceros de los grupos parllamentarios y el Presidente de la Xunta Xeneral. Ente les sos misiones destaquen la determinaci\u00f3n del orde del d\u00eda de les sesiones del Plenu, y la designaci\u00f3n del n\u00fameru de miembros de les comisiones y la Diputaci\u00f3n Permanente. Les sos decisiones son tomaes por votu ponder\u00e1u, representando cada voceru tantos votos como diputaos tenga'l so grupu parllamentariu.\nPlenu.\nYe'l mu\u00e9rganu supremu de la Xunta Xeneral, formando parte d'elli tolos diputaos d'\u00e9sta. Los miembros del Conseyu de Gobiernu puen asistir y intervenir nes sesiones independientemente de que seyan tami\u00e9n diputaos de la Xunta Xeneral.\nLa Mesa.\nYe'l mu\u00e9rganu rector de la Xunta Xeneral y poseye la so represtaci\u00f3n colexada. Comp\u00f3nenla'l Presidente de la Xunta Xeneral, dos vicepresidentes y dos secretarios. Tami\u00e9n puen designase vocales ascritos qu'asisten con voz y ensin votu a dalgunes de los sos conceyos representado a part\u00edos que nun tengan neng\u00fan diput\u00e1u nella. Delles de les sos funciones son:\nAconceya covocada pol Presidente de la Xunta Xeneral y los sos miembros escu\u00e9yense na sesi\u00f3n constitutiva de la c\u00e1mara, presidida al aniciu por una Mesa d'ed\u00e1 constituyida pol diput\u00e1u eleutu de mayor ed\u00e1 como Presidente asist\u00edu polos dos de menor ed\u00e1 como secretarios.\nPresidente de la Xunta Xeneral.\nEl Presidente de la Xunta Xeneral poseye la m\u00e1xima representaci\u00f3n de la c\u00e1mara y s'escueye na so sesi\u00f3n constitutiva ente los diputados d'\u00e9sta. Ente les sos misiones destacan dirixir los alderiques, interpretar el reglamentu de la c\u00e1mara y fixar d'alcuerdu cola Xunta de Voceros l'orde del d\u00eda de les sesiones del Plenu. Preside tami\u00e9n, la Mesa, la Xunta de Voceros y la Diputaci\u00f3n Permanente. Darr\u00e9u pue vese una tabla colos presidentes de la Xunta Xeneral dende 1982.\nVicepresidente Primeru de la Xunta Xeneral.\nDe secute pue vese una tabla colos vicepresidentes primeros de la Xunta Xeneral dende 1982.\nVicepresidente Segundu de la Xunta Xeneral.\nA continuaci\u00f3n pue vese una tabla colos vicepresidentes segundos de la Xunta Xeneral dende 1982."}
{"id": "7479", "revid": "43102", "url": "https://ast.wikipedia.org/wiki?curid=7479", "title": "Provincia de Guadalajara", "text": "Guadalajara o Guadalaxara ye una provincia espa\u00f1ola, na parte norte de Castiella-La Mancha. La so capital ye la ciud\u00e1 de Guadalajara.\nLlenda coles provincies de Cuenca, Madrid, Segovia, Soria, Zaragoza y Teruel. \nTien una poblaci\u00f3n de de los que cuasi'l 40% d'ellos viven na capital. Hai 288 conceyos na provincia, de los que les tres cuartes partes son pueblos de menos de 200 habitantes."}
{"id": "7481", "revid": "35", "url": "https://ast.wikipedia.org/wiki?curid=7481", "title": "Gipuzkoa", "text": "Gipuzkoa, Guip\u00fascoa o Guip\u00fazcoa ye una provincia costera del norte del Pa\u00eds Vascu (Espa\u00f1a). La so capital ye San Sebasti\u00e1n. Llenda al este con Lapurdi, en Francia, con Navarra al sur, al suroeste con Araba, al oeste con Bizkaia y al norte col mar Cant\u00e1bricu . "}
{"id": "7483", "revid": "116", "url": "https://ast.wikipedia.org/wiki?curid=7483", "title": "Provincia d'Uesca", "text": "Uesca ye una provincia d'Espa\u00f1a, na parte norte de la comunid\u00e1 aut\u00f3noma d'Arag\u00f3n. Llenda coles provincies de Lleida, Zaragoza y Navarra, y con Francia. \nLa so superficie ye de 15.626 km\u00b2, onde viven 228.566 persones (2010), llueu la densid\u00e1 de poblaci\u00f3n ye de 14,62 habitantes/km\u00b2. Ta formada por 202 conceyos.\nLa so capital ye la ciud\u00e1 d'Uesca, onde vive casi una quinta parte de la poblaci\u00f3n.\nNesta provincia alcu\u00e9ntrase'l Parque nacional d'Ordesa y Monte Perd\u00edu."}
{"id": "7485", "revid": "28171", "url": "https://ast.wikipedia.org/wiki?curid=7485", "title": "Llista de conceyos d'Almer\u00eda", "text": "Llista de conceyos de la provincia d'Almer\u00eda (sigu\u00edos del n\u00famberu d'habitantes seg\u00fan el censu del a\u00f1u 2006):"}
{"id": "7486", "revid": "43102", "url": "https://ast.wikipedia.org/wiki?curid=7486", "title": "Provincia de Lleida", "text": "Lleida (\"L\u00e9rida\" en castellanu) ye una provincia d'Espa\u00f1a, na parte oeste de la comunid\u00e1 aut\u00f3noma de Catalu\u00f1a. Llenda coles provincies de Girona, Barcelona, Tarragona, Zaragoza y Huesca, y con Francia y Andorra.\nDe los 371.055 habitantes (2002) de la provincia, cuasi'l 30% vive na capital, Lleida. La provincia ta compuesta por 231 conceyos.\nNesta provincia alcu\u00e9ntrase'l Val d'Aran, zona de monte con idioma propiu, l'aran\u00e9s, un dialeutu occitanu."}
{"id": "7489", "revid": "43102", "url": "https://ast.wikipedia.org/wiki?curid=7489", "title": "Belize", "text": "Belize ye un pa\u00eds d'Am\u00e9rica central, na oriella del mar Caribe, que llenda con M\u00e9xicu al norte y con Guatemala al oeste y al sur. Hasta la so independencia, en 1981, yera una colonia del Reinu Xun\u00edu, y conoc\u00edase col nome d'Hondures Brit\u00e1nica. \nHistoria.\nLa costa de Belize foi atopada por Crist\u00f3bal Col\u00f3n nel a\u00f1u 1502, pero hasta 1630 nun s'establecieron colonos nella procedentes de Xamaica lle\u00f1adores a la busca de les riques viesques. Otros asent\u00e1ronse nes islles averaes faciendo rellaciones mercantiles colos pueblos orixinarios d'eses zones, nel a\u00f1u 1739 el rei de los indios mosquitos fixo una cesi\u00f3n del territoriu a Reinu Xun\u00edu, que foi fortificau nel \"Black River\" y na islla de Roat\u00e1n, agora esa islla pertenez a Hondures. Nel tratau de Par\u00eds de 1763 Reinu Xun\u00edu decidi\u00f3 abandonar la colonia, desfaciendo los fuertes y retirando l'exercitu, anque los colonos nun colaron della oponiendose al establecimientu de los espa\u00f1oles quien dellos a\u00f1os m\u00e1s tarde colarien nel 1798, asina la islla torn\u00f3 a manes ingleses. El 21 de setiembre del a\u00f1u 1981 algamar\u00eda la independencia de Reinu Xun\u00edu. Tres les eleiciones de 1984 George Price foi'l nuevu primer ministru.\nOrganizaci\u00f3n alministrativa.\nBelize ta divid\u00edu en seis distritos (\"districts\"):\nPol\u00edtica.\nBelize ye una democracia parllamentaria y miembru de la Commonwealth (Mancomunid\u00e1 Brit\u00e1nica de Naciones). El xefe del est\u00e1u ye'l monarca brit\u00e1nicu, y ta represent\u00e1u por un Gobernador Xeneral que ha de ser obligatoriamente belizianu. \nEl principal mu\u00e9rganu executivu del gobiernu ye'l gabinete, encabez\u00e1u pol Primer Ministru.\nEl pa\u00eds disp\u00f3n d'un Parllamentu bicameral, compuestu pol Congresu y el Sen\u00e1u. El Congresu tien 29 miembros, elix\u00edos por cinco a\u00f1os. De los ocho miembros del Sen\u00e1u, cinco son designaos pol primer ministru, dos pola oposici\u00f3n y \u00fan pol Gobernador Xeneral.\nEconom\u00eda.\nLa econom\u00eda de Belize xira entornu al zucre y los c\u00edtricos, ye un de los principales productos d'esportaci\u00f3n y \u00fan de les bases m\u00e1s importantes de la industria. Al ser colleches estacionales provoca un subemplegu mui grande'l restu del a\u00f1u. Sicasi el 50% de Belize ta cubiertu por viesques, onde les maderes tami\u00e9n formen parte de la econom\u00eda llocal, am\u00e1s al ser un pa\u00eds con costa los pexes y animales marinos son una fonte d'ingresos."}
{"id": "7497", "revid": "488", "url": "https://ast.wikipedia.org/wiki?curid=7497", "title": "Ecuador", "text": "Ecuador o L'Ecuador, oficialmente Rep\u00fablica del Ecuador (\"Ikwadur Ripuwlika\" en quechua) ye una rep\u00fablica democr\u00e1tica representativa asitiada na fastera noroccidental d'Am\u00e9rica del Sur, que llenda con Colombia al norte, con Per\u00fa al este y al sur, y col oc\u00e9anu Pac\u00edficu al oeste. El pa\u00eds compriende, am\u00e1s del territoriu continental, l'archipi\u00e9lagu de les islles Gal\u00e1pagos, asiti\u00e1u metanes l'oc\u00e9anu Pac\u00edficu, a unos 1000 km de la costa ecuatoriana. La capital del pa\u00eds ye Quitu, y la ciud\u00e1 m\u00e1s grande Guayaquil. \nNel territoriu qu'angua\u00f1o ye l'Ecuador viv\u00eden bayura de grupos tribales amerindios, que foron siendo incorporaos progresivamente al imperiu inca demientres el sieglu XV. Nel sieglu XVI el territoriu foi coloniz\u00e1u por Espa\u00f1a, que foi'l so due\u00f1u hasta la independencia del pa\u00eds, formando parte con Colombia y Venezuela de la Gran Colombia, en 1820. En 1830 separtose d'esa entid\u00e1 pol\u00edtica, siendo de magar un est\u00e1u soberanu independiente. El leg\u00e1u de dambos imperios, l'espa\u00f1ol y l'inca, tien el so reflexu na gran diversid\u00e1 \u00e9tnica de la so poblaci\u00f3n. La mayor\u00eda de los sos 16,4 millones d'habitantes son mestizos, y el restu de la poblaci\u00f3n f\u00f3rmenla descendientes puros de poblaciones amerindies, europees y africanes. L'espa\u00f1ol ye la llingua oficial del pa\u00eds, y ye la que fala la mayor\u00eda de la poblaci\u00f3n; sicas\u00ed, hai otres 13 lling\u00fces amerindies, incluy\u00edes el quechua y el shuar, que tienen reconocimientu oficial.\nDende'l puntu de vista econ\u00f3micu L'Ecuador ye un pa\u00eds con una econom\u00eda en desarrollo perdependiente de la esportaci\u00f3n de materies primes, principalmente productos agr\u00edcoles y petroleu. El so sistema de gobiernu ye una rep\u00fablica presidencial democr\u00e1tica.\nPol\u00edtica y gobiernu.\nOrganizaci\u00f3n pol\u00edtica.\nEcuador ta en ficies de tresformar les instituciones estatales p'adautales a lo que se recueye na so Constituci\u00f3n. \u00c9sta foi redactada por una asamblea constituyente formada, el 29 de payares de 2007, en Montecristi (provincia de Manab\u00ed), y que acab\u00f3'l so llabor el 15 de xunetu de 2008. Esi mesmu a\u00f1u, el 28 de setiembre, el 63,9% de los eleutores aprobaron, en referendu, esi nuevu testu constitucional, que ta en vigor dende'l 20 d'ochobre de 2008. Nella def\u00ednese al Ecuador como un est\u00e1u de derechos y xusticia, social, democr\u00e1ticu, soberanu, independiente, unitariu, intercultural, plurinacional y llaicu.\nEl poder executivu ex\u00e9rcelu'l presidente de la rep\u00fablica, que ye elix\u00edu, xunto col vicepresidente, pa un periodu de cuatro a\u00f1os, renovable nam\u00e1i una vegada. El poder llexislativu ye competencia de l'Asamblea Nacional, que puede ser disuelta una vegada pol xefe del est\u00e1u, que tien que renunciar tami\u00e9n si lo fai. El poder xudicial tien, como mu\u00e9rganu cimeru, la Corte Nacional de Xusticia. El mu\u00e9rganu encarg\u00e1u de xixilar la llimpieza de los procesos eleutorales ye'l Conseyu Nacional Eleutoral.\nGobiernu.\nEl presidente del pa\u00eds ye Rafael Correa Delgado. Foi elix\u00edu'l 15 de xineru de 2007 pal so primer mandatu, y el 10 d'agostu de 2009 pal segundu. El so vicepresidente ye Len\u00edn Moreno, y el presidente de l'Asamblea Nacional Fernando Cordero.\nPart\u00edos pol\u00edticos y sindicatos.\nAcordies colo que s'establez na nueva constituci\u00f3n los part\u00edos pol\u00edticos tienen de reinscribirse obligatoriamente nel Conseyu Nacional Eleutoral. Los que y\u00e1 lo ficieron son:\nEnte los part\u00edos y movimientos pol\u00edticos qu'ent\u00e1 nun lo ficieron rescamplen:\nEnte la bayura d'organizaciones sindicales del pa\u00eds podemos destacar les que vienen darr\u00e9u:\nXeograf\u00eda.\nL'Ecuador, incluyendo les islles Gal\u00e1pagos, tien una estensi\u00f3n total de 283.651 km\u00b2. Esti\u00e9ndese ente les llatit\u00faes 2\u00baN y 5\u00baS, y tien una llinia de costa de 2.337 km de llargor, toos ellos mirando pal oc\u00e9anu Pac\u00edficu, que marca la llende occidental del pa\u00eds. Les sos fronteres terrestres tienen una estensi\u00f3n total de 2.010 km: 590 km con Colombia, al norte, y 1.420 km con Per\u00fa, col que llenda al este y al sur.\nEstr\u00e9mense nelli cuatro rexones xeogr\u00e1fiques diferenciaes:\nLa capital del pa\u00eds ye Quitu, que pertenez a la provincia de Pichincha, na rex\u00f3n de La Sierra; la ciud\u00e1 m\u00e1s grande, sicas\u00ed, ye Guayaquil, asitiada na provincia de Guayas. La monta\u00f1a m\u00e1s alta d'Ecuador, el monte Chimborazo (6.268 m d'altor sobro'l nivel de la mar) ye, per aciu de la forma llixeramente elipsoidal de la Tierra, el puntu de la superficie terrestre m\u00e1s allo\u00f1\u00e1u del centru de la tierra. Otru monte importante del pa\u00eds ye'l Cotopaxi, \u00fan de los volcanes activos m\u00e1s altos de la Tierra, asiti\u00e1u al sur de Quitu.\nDemograf\u00eda.\nLa poblaci\u00f3n del pa\u00eds, seg\u00fan el censu de 2010, yera nesa data de 14.483.499 habitantes. Toc\u00e1ntenes a la so distribuci\u00f3n por grupos \u00e9tnicos, seg\u00fan el censu de 2001 el 77,42% de la poblaci\u00f3n yera mestiza, el 10,45% blanca y el 6,83% ind\u00edxena, con un 5,32% de xente d'otros grupos \u00e9tnicos non especificaos.\nLes principales ciudaes del pa\u00eds, seg\u00fan el so n\u00famberu d'habitantes, son: "}
{"id": "7498", "revid": "28171", "url": "https://ast.wikipedia.org/wiki?curid=7498", "title": "R\u00edu \u00d3rbigu", "text": "L'Orbigu (n'espa\u00f1ol, \"\u00d3rbigo\") ye \u00fan de los principales r\u00edos de Lli\u00f3n, afluente principal del Esla, \u00f1az al amestase les aug\u00fces de los r\u00edos \u1e36\u1e37una y l'Ouma\u00f1a. Configura xeohest\u00f3ricamente la rex\u00f3n criando nel centru de Lli\u00f3n la comarca de la Ribera l'\u00d3rbigu y nel norte de Zamora la de Benavente y los Valles, xunta l'Esla, el Cea y el Tera. \nEl so nome remanez del idioma prerromanu de les xentes qu'habitaben la so oriella enantes de la conquista romana. La teor\u00eda m\u00e1s citada asegura que'l nome del r\u00edu Orbigu provi\u00e9n de: URBICOA, ello ye: \"dos aug\u00fces dende equ\u00ed\".\nNel so percorr\u00edu alcu\u00e9ntrase'l banz\u00e1u de \u1e36\u1e37una, \u00fan de los m\u00e1s importantes del Noroeste peninsular.\nAfluentes.\nPela riba derecha:"}
{"id": "7499", "revid": "37624", "url": "https://ast.wikipedia.org/wiki?curid=7499", "title": "R\u00edu Tuerto", "text": "El r\u00edu Tuerto ye un afluente del \u00d3rbigu que percuerre les comarques llioneses de La Cepeda, onde \u00f1az y\u00e1 aver\u00e1u a Ouma\u00f1a, Somoza y el norte de La Ba\u00f1eza; formando una vega d'unos 125 km\u00b2, con una importante producci\u00f3n agr\u00edcola. Al poco de la so nacencia all\u00fagase'l banz\u00e1u de Villameca, el m\u00e1s antiguu y peque\u00f1u de Lli\u00f3n. \nDalgunos investigadores si\u00f1alan a esti r\u00edu como l'orixinariu \u00c1stura, dao que ye'l r\u00edu que ba\u00f1a la ciud\u00e1 d'Estorga, \"Asturica Augusta\", si bien ye una teor\u00eda poco aceutada."}
{"id": "7503", "revid": "35", "url": "https://ast.wikipedia.org/wiki?curid=7503", "title": "Iraq", "text": "La Rep\u00fablica d'Iraq, o Iraq ye un pa\u00eds asiti\u00e1u n'Oriente Mediu, al suroeste d'Asia. Llenda'l norte con Turqu\u00eda, al sur con Arabia Saudita y Kuwait, al noroeste con Siria, al oeste con Xordania y al este con Ir\u00e1n.\nXeograf\u00eda.\nIraq ta divid\u00edu en 18 provincies (\"muhafazat\", singular: \"muhafazah\"):"}
{"id": "7505", "revid": "37624", "url": "https://ast.wikipedia.org/wiki?curid=7505", "title": "Roma", "text": "Roma ye la capital de la Rep\u00fablica Italiana, am\u00e1s de la so ciud\u00e1 m\u00e1s poblada con 2.863.322 habitantes (seg\u00fan ISTAT/31.12.2013) que, amec\u00edos a los del so \u00e1rea metropolitana de 1.285,306 km\u00b2, el\u00e9vense a 4.321.244. Roma ta allugada na fastera central y occidental de la pen\u00ednsula It\u00e1lica, en dambes orielles del r\u00edu T\u00edber y a unos 20 km de la so boca nel mar Tirrenu. Na fastera oeste de la ciud\u00e1 alcu\u00e9ntrase'l llugar de la Ciud\u00e1 del Vaticanu, un est\u00e1u independiente y soberanu qu'abelluga la Santa Sede papal.\nLa ciud\u00e1 apruci\u00f3 a mediaos del sieglu VIII e.C.. y orixin\u00f3 la Rep\u00fablica y l'Imperiu romanu. Dende'l sieglu IV de la d\u00f3mina cristiana torn\u00f3se la sede del Pap\u00e1u. Tres el repliegue del dominiu de Bizanciu nel sieglu VII, foi centru de los Estaos Pontificios hasta la so anex\u00f3n en 1870 por parte del Reinu d'Italia.\nLa so importancia hist\u00f3rica ye enorme. Ye considerada \u00fan de los bierzos de la Civilizaci\u00f3n Occidental y el centru espiritual del catolicismu. El so centru hist\u00f3ricu, onde se remesturen buelgues de cuasi tres milenios, foi declar\u00e1u Patrimoniu de la Humanid\u00e1 pola UNESCO, y acueye cada a\u00f1u a millones de visitantes, atray\u00edos poles ruines del so antiguu esplendor y les sos incalculables obres d'arte.\nToponimia.\nLa pallabra ye d'orixe llat\u00edn, llingua perteneciente al tueru lling\u00fc\u00edsticu indoeurop\u00e9u. Xeneralmente c\u00faidase que la pallabra \"Roma\" vien de \"R\u00f3mulu\", el primer rei de la ciud\u00e1, anque tami\u00e9n s'asemeye al del so hermanu, \"Remu\", asesin\u00e1u por aquel cuando fund\u00f3 la villa.\nEvidentemente'l nome de R\u00f3mulu ye posterior al de Roma, fechu, seique, pa esplicar el nome de la ciud\u00e1. Asina y too, esti mitu podr\u00eda tener dalg\u00fan sustentu hist\u00f3ricu, siendo R\u00f3mulu un personaxe que meci\u00f3 los pueblos que formaron Roma nel so pas\u00e1u m\u00e1s llonxanu. Sicas\u00ed, seique, l'orixe del nome de Roma tar\u00eda m\u00e1s bien vencey\u00e1u col antiguu nome del r\u00edu T\u00edber.\nPero hai otres hip\u00f3tesis: autores griegos antiguos mienten a una tal R\u00f3ma, ep\u00f3nima de la ciud\u00e1, f\u00eda d'Ascaniu y nieta d'Enees o bien d'Evandru. Estudios recientes abulten da-y a la pallabra'l signific\u00e1u de \"r\u00edu\"; Roma nesti casu significar\u00eda \"el pueblu sobre'l r\u00edu\", ye dicir, sobre'l T\u00edber. Roma ye tami\u00e9n llamada la \"Urbe\", y esti nome (qu'en llat\u00edn significar\u00eda \"ciud\u00e1\") vien d'urvus, la ranura curtiada por un ar\u00e1u; nesti casu, l'us\u00e1u por R\u00f3mulu.\nXeograf\u00eda.\nAllugamientu.\nRoma alcu\u00e9ntrase na rex\u00f3n central d'Italia, na rex\u00f3n del Laciu y cerca de la boca del r\u00edu T\u00edber. El nucleu central de la ciud\u00e1 alcu\u00e9ntrase a 24 km del mar Tirrenu. L'altit\u00fa de Roma ye de 13 msnm (na Piazza del Popolo) no m\u00e1s baxo hasta los 120 msnm nel monte Mario. La \"comuna de Roma\" tien 1.285 km\u00b2. Les sos coordenaes son 41\u00ba54'N y 12\u00ba30'E.\nClima.\nRoma tien un t\u00edpicu clima mediterraneu que caracteriza a les costes d'Italia. El clima ye confortable d'abril a xunu y de mediaos de setiembre a ochobre, onde ta la \"ottobrata\" (puede traducise como \"el guapu d\u00eda d'ochobre) conoc\u00edu por d\u00edes soleyeros y calec\u00edos. N'agostu, la temperatura permediu ye de 24,5\u00a0\u00b0C, tradicionalmente munchos negocios romanos zarren n'agostu, pero non toos marchen de la ciud\u00e1 ya que nesi tiempu de branu ye cuando lleguen m\u00e1s turistes. L'iviernu ye en xeneral fr\u00edu y la temperatura permediu del mes de xineru ye de 8,5 graos cent\u00edgrados.\nHistoria.\nEntamu.\nEnantes de la fundaci\u00f3n de la ciud\u00e1, y tami\u00e9n en forma contempor\u00e1nea a ello, Italia taba habitada por estremaos pueblos: los llatinos, qu'ocupaben el llanu ente'l r\u00edu T\u00edber y los cuetos Albanos; el T\u00edber separtaba a los umbros al sur y los etruscos al norte, al este y sureste del Laciu alcontr\u00e1base la cordal Apenina que ser\u00eda'l dominiu de pastores n\u00f3mades emparentaos ente s\u00ed: los sabinos, samnitas, marsos, volscos, campanos en N\u00e1poles, ausones y oscos. Tov\u00eda m\u00e1s al sur, los lucanos y bruttios.\nL'orixe de los pueblos que a la so vez aniciaron Roma, pu\u00e9dese restolar per aciu de la lling\u00fc\u00edstica, que clasifica les lling\u00fces indoeuropees y les d'otru orixe. Ente les primeres alcu\u00e9ntrase'l llat\u00edn, el v\u00e9netu, etc. Comprob\u00f3se que les lling\u00fces europees y asi\u00e1tiques ten\u00eden un ciertu parentescu, y t\u00favose l'enfotu per munchu tiempu, de que'l parentescu delataba un aniciu \u00e9tnicu com\u00fan, la esistencia d'un pueblu indoeurop\u00e9u y d'un bierzu com\u00fan de la so civilizaci\u00f3n. Cunt\u00e1base que la unid\u00e1 orixinal d'esti pueblu esperiment\u00f3 una dislocaci\u00f3n y que los grupos integrantes separt\u00e1ronse del conxuntu, llevando na so emigraci\u00f3n el dialeutu fal\u00e1u na so patria. Pero esta teor\u00eda ta refugada. Les diverxencies y interferencies desc\u00fabrense n'Italia siempres, por mui remotu que s\u00eda l'aniciu de los pueblos portadores del indoeurop\u00e9u; ye dicir, al travi\u00e9s d'una sele evoluci\u00f3n \u00e9tnica y cultural, na ed\u00e1 neol\u00edtica (4800-180). Seique, seg\u00fan P. Bosch, los movimientos converxeron de magar, al menos, dos centros: la rex\u00f3n del r\u00edu Danubiu nel centru d'Europa y la rex\u00f3n del norte d'Asia menor y parte d'El C\u00e1ucasu. Aproximadamente ent\u00f3s, seg\u00fan los lling\u00fcistes y los arque\u00f3logos, el llat\u00edn (inxer\u00edu tami\u00e9n por pueblos provenientes de la fastera del Danubiu) fadr\u00eda la so apaici\u00f3n n'Italia. Cada vegada ye mayor la resistencia frente a la hip\u00f3tesis d'una Italia pre y protohist\u00f3rica qu'acoyer\u00eda nel so territoriu a masivos grupos \u00e9tnicos cola so orixinal unid\u00e1, caltenida a lo llargo de la emigraci\u00f3n. M\u00e1s bien enf\u00f3tase sobre les condiciones d'infiltraci\u00f3n, dispersi\u00f3n y cruzamientu en que se realizar\u00eda la intervenci\u00f3n d'elementos foriatos.\nAniciu de la ciud\u00e1.\nRoma entam\u00f3 la so historia como una aldea m\u00e1s ente les otres munches de pastores y llabriegos que se repart\u00eden los cuetos ya peque\u00f1os valles de la fastera.\nLos primeros habitantes foron seique una remestura de xentes d'estremada procedencia que viv\u00eden al marxe del desenvolvimientu econ\u00f3micu y cultural de los sos bayurosos vecinos, ye dicir, los etruscos del norte y los sabinos y los llatinos al sur.\nLos arque\u00f3logos descubrieron les buelgues d'un primitivu pobl\u00e1u correspondiente al sieglu VIII e.C.. nel Palat\u00edn, colos enterramientos a los pies. De magar el nucleu orixinal, la poblaci\u00f3n debi\u00f3 dir espardi\u00e9ndose peles lladeres de los montes averaos y, un sieglu dempu\u00e9s, pel valle qu'hab\u00eda ente ellos.\nSi se creye a Liviu, y\u00e1 ent\u00f3s Roma yera dalgo mui especial, pues los sos m\u00edticos fundadores ten\u00eden dalgo de divino, pero'l propiu escritor tami\u00e9n confiesa que-y paez ll\u00f3xico que los pueblos arrodien el so aniciu con lleendes y trangayaes.\nL'aniciu remotu de la ciud\u00e1 de Roma pi\u00e9rdese na lleenda, siendo escurque anteriores al a\u00f1u 753 e.C.. en que ulteriormente les autoridaes romanes fecharon el so aniciu. Igualmiente, siendo improbable que la so fundaci\u00f3n remaneciere d'una aici\u00f3n espl\u00edcita y deliberada, les tradiciones romanes posteriores adornaron el so surdimientu con estremaes lleendes, recoy\u00edes especialmente pol historiador romanu Titu Liviu, que venceyen l'aniciu de Roma a un llinaxe de dioses y h\u00e9roes. La mayor\u00eda terci\u00e1base a atalantar que n\u00fan de los fuertes alderiques manten\u00edos polos dos hermanos, R\u00f3mulu mat\u00f3 a Remu nun accesu d'ira y, arrepinti\u00e9ndose nel intre, decidi\u00f3 llamar a la ciud\u00e1 Roma. Seg\u00fan la tradici\u00f3n, Roma fund\u00f3se'l d\u00eda 11 enantes de les calendes de mayu, ser\u00eda'l 21 d'abril de 753 e.C.., correspondiente al a\u00f1u terceru de la sesta Olimpiada.\nA la fin, R\u00f3mulu anici\u00f3 abellugos nel monte Capitol\u00edn pa esclavos y criminales afuy\u00edos y llev\u00f3 a cabu la prindada de les sabines, muyeres d'otra tribu qu'aniaba les orielles del T\u00edber; esta prindada foi col env\u00eds de que los homes que se-y amecieran tuvieren les sos esposes. Dempu\u00e9s de dalgunes batalles ente ellos, les sabines declar\u00e1ronlu el so rei. R\u00f3mulu ser\u00eda'l primer rei de Roma y diz la lleenda que foi llev\u00e1u a los cielos pol so pa Marte, siendo alabanci\u00e1u como dios col nome de Quir\u00edn.\nDarr\u00e9u pres\u00e9ntense dos versiones de la lleenda, con m\u00e1s menos abalumbu y detalles:\n\"1\u00aa versi\u00f3n\": Al entamu un f\u00edu del h\u00e9roe troyanu Enees (f\u00edu de Venus, la diosa de l'atraici\u00f3n y d'Anquises, un pastor), Ascaniu, fund\u00f3 sobre la oriella drecha del r\u00edu T\u00edber la ciud\u00e1 d'Alba Longa, ciud\u00e1 llatina sobre la que reinaron los sos numberosos descendientes, hasta llegar a Numitor y so hermanu Amuliu. Esti postreru destron\u00f3 a Numitor; y, pa evitar que tuviera descendencia que pudiera disputa-y el tronu, conderg\u00f3 a la so f\u00eda Rea Silvia a asitiar virxe como vestal, sacerdotesa de la diosa Vesta.\nSicas\u00ed, Marte, el dios de la guerra, anici\u00f3 en Rea Silvia a los ximielgos R\u00f3mulu y Remu. Poro, al nacer los ximielgos, foron echaos al T\u00edber dientro d'una goxa, la cual apilanc\u00f3 na fastera de los siete monets asitiaos cerca de la boca nel Mar. Foron recoy\u00edos por una lloba llamada Luperca que s'aver\u00f3 a beber, y que los amamant\u00f3 nel so abellugu del Monte Palat\u00edn, hasta que foron afayaos y rescataos por un pastor cri\u00e1ndolos la so muyer. Cuando foron mayores, los ximielgos restituyeron a Numitor nel tronu d'Alba Longa y decicidieron fundar, como colonia d'Alba Longa, una ciud\u00e1 na ribera drecha del T\u00edber, onde foran amamantaos pola lloba y ser los sos reis.\nCerca de la boca del T\u00edber taben los siete montes: Capitol\u00edn, Quirinal, Viminal, Avent\u00edn, Palat\u00edn, Esquil\u00edn y Celiu. R\u00f3mulu y Remu aldericaron sobre'l llugar onde fundar la ciud\u00e1; y desenguedeyaron la miente consultando l'es\u00f1alar de les aves, a la usanza etrusca. Mientres sobre'l Palat\u00edn R\u00f3mulu acolumbr\u00f3 doce utres es\u00f1alando, el so hermanu n'otru de los montes solo vio seyes. Ent\u00f3s, R\u00f3mulu, con un ar\u00e1u traz\u00f3 un recuadru no alto del monte Palat\u00edn, llendando la nueva ciud\u00e1, y xur\u00f3 que matar\u00eda a quien lu trespasara. Despech\u00e1u, el so hermanu Remu nun obedeci\u00f3 y cruz\u00f3 despectivamente la llinia, ante lo que'l so hermanu-y dio muerte, quedando ent\u00f3s como l'\u00fanicu y primer rei de Roma. Seg\u00fan la versi\u00f3n de la historia oficial de Roma antigua, eso asocediera nel a\u00f1u 753 e.C.. Como datu interesante, dizse que la lloba (lupa) qu'amamant\u00f3 a los hermanos R\u00f3mulu y Remu foi en verd\u00e1 la so madre adoptiva humana. El t\u00e9rminu \"lupa\" tami\u00e9n yera us\u00e1u, en sent\u00edu despectivu, pa se\u00f1alar a les prostitutes de la d\u00f3mina.\n\"2\u00aa versi\u00f3n\": Munchos a\u00f1os dempu\u00e9s de la desapaici\u00f3n d'Enees, reinaba nel tronu d'Alba Longa Numitor, que ten\u00eda dellos f\u00edos. Amuliu, hermanu de Numitor, decidi\u00f3 derrocalu, y pa que los sos sobrinos nun reclamaren el tronu resolvi\u00f3 eliminalos a toos, menos a la \u00fanica f\u00eda, Rea Silvia. A ella enzarr\u00f3la nel templu de les vestales dedic\u00e1u a la diosa Vesta pa que se consagrara como sacerdotesa. Les sacerdoteses deb\u00eden ser castes y pures y la que nun cumpl\u00eda con esti preceptu corr\u00eda'l riesgu de ser enterrada viva. Un d\u00eda en que Rea Silvia taba descansando xunto a una fonte de la viesca sagrada, pas\u00f3'l dios Marte que, al vela tan galana, namor\u00f3se perdidamente y la dex\u00f3 encinta. Meses dempu\u00e9s nacieron dos ximielgos: R\u00f3mulu y Remu.\nCuando Amuliu se decat\u00f3, mand\u00f3 echar a Rea Silvia al r\u00edu T\u00edber y a los dos ximielgos allug\u00e1ronlos nuna goxa y dexaron que la corriente los llevara llo\u00f1e. El dios Tibernu, que vio lo qu'asoced\u00eda, tuvo pied\u00e1 de Rea Silvia, salv\u00f3la y cas\u00f3se con ella y dio-y la inmortalid\u00e1. La goxa colos dos peque\u00f1os ximielgos desliz\u00f3se sobre'l r\u00edu y, como esti taba mui medr\u00e1u, per aciu d'una inundaci\u00f3n, en llugar de llegar al mar, qued\u00f3 allancada na oriella.\nNesi llugar viv\u00eda una lloba qu'al ver a los peque\u00f1os llorando de fame, los amamant\u00f3. Los ne\u00f1os medraron xunto a la lloba sanos y fuertes, pero'l so pa, el dios Marte, ceo caletri\u00f3 que los ximielgos necesitaben el calor humanu pa desendolcase y esfot\u00f3los al cuidu d'un pastor de nome F\u00e1ustulu y de la so esposa Laurencia. Ellos quedaron encantaos, darr\u00e9u que nun ten\u00eden f\u00edos y di\u00e9ron-yos por nome R\u00f3mulu y Remu.\nLos ne\u00f1os yeren sanos, guapos y vigorosos, pero mui inquietos. Magar acomu\u00f1aben colos pas adoptivos cuidando los reba\u00f1os, la monoton\u00eda aburr\u00edalos r\u00e1pido. A la gueta de da-y nueves emociones a les sos vides y divertise, principiaron a roba-y a unos lladrones. Bien ceo, otru grupu de mozos amest\u00e1ronse a ellos aniciando una banda. Los lladrones de la fastera taben mui disgustaos cola banda de los ximielgos y un d\u00eda en qu'estos taben en plena fiesta dedicada al dios Pan, atac\u00e1ronlos por sorpresa, y, magar la banda de los ximielgos se defendi\u00f3 valerosamente, los bandoleros prindaron a Remu. Dellos d\u00edes dempu\u00e9s, llevaron a Remu ante Amuliu, culp\u00e1ndolu de robar nes tierres de Numitor, a lo qu'Amuliu, agora que yera'l soberanu y poco-y importaba lo que-y pasaba a Numitor, respondi\u00f3: \"Si'l lladroniciu asoced\u00eda nes tierres de Numitor, que los castigue \u00e9l\". Cuando los lladrones llevaron a Remu ante Numitor, acus\u00e1ndolu de robar nes sos tierres, \u00e9sti, llo\u00f1e d'enoyase record\u00f3 les desgracies sofr\u00edes y cunt\u00f3 qu'esos ximielgos podr\u00eden ser los f\u00edos de so f\u00eda Rea Silvia, darr\u00e9u que la ed\u00e1 coincid\u00eda cola de los sos nietos desapaec\u00edos. Pa despexar les sos duldes dixo a los lladrones: \"Vaigan a les sos cases. Quiero pescudar solu col acus\u00e1u\". Los lladrones obedecieron a\u00edna. Ceo llegaron R\u00f3mulu y F\u00e1ustulu, qu'al decatase de lo asoced\u00edo corrieron a apurrir gabitu a Remu.\nAnte Numitor, R\u00f3mulu relat\u00f3 la historia de la so vida; asina, Numitor reconoci\u00f3 que yeren los sos llex\u00edtimos nietos y acoy\u00f3los con allegr\u00eda. R\u00f3mulu y Remu, al ver que tolos sos tormentos se deb\u00eden al tiranu Amuliu, decicieron que'l so g\u00fcelu deb\u00eda ser restituy\u00edu nel tronu que-y pertenec\u00eda. Bien ceo armaron un peque\u00f1u ex\u00e9rcitu col qu'atacaron por sorpresa'l palaciu d'Amuliu y mat\u00e1ronlu ensin da-y oportunid\u00e1 de defendese.\nR\u00f3mulu y Remu quedaron llargu tiempu col so g\u00fcelu y llueu decidieron fundar una nueva ciud\u00e1 nel llugar onde foron atopaos pola lloba. Taben indecisos sobre'l llugar esautu y tami\u00e9n sobre qui\u00e9n de los dos deber\u00eda ser el monarca y\u00e1 que consideraron que dambos val\u00eden por igual. Numitor aconsey\u00f3-yos tar atentos a les xingladures. Mentres, R\u00f3mulu asiti\u00f3 nel monte Palat\u00edn y Remu nel Avent\u00edn.\nRemu vio seyes utres es\u00f1alando sobre'l llugar y interpret\u00f3 esto como la se\u00f1al del llugar indic\u00e1u, pero R\u00f3mulu vio doce utres es\u00f1alando sobre'l Palat\u00edn. Ensin dulda denguna'l monte del Palat\u00edn hab\u00eda ser el llugar indic\u00e1u pa la fundaci\u00f3n de la nueva ciud\u00e1, y \u00e9l ser\u00eda'l monarca. R\u00f3mulu, r\u00e1pidamente, tom\u00f3 un ar\u00e1u y traz\u00f3 les llendes de la ciud\u00e1 y entam\u00f3 a aniciar una muria al so redor. Remu, despech\u00e1u por nun ser l'escoy\u00edu, vin\u00f3se y principi\u00f3 a burllase de R\u00f3mulu: \u00a1Yes un rid\u00edculu!, berr\u00e1ba-y riendo. \"Y la to muria tami\u00e9n. Mira como la salto y la trespaso\". R\u00f3mulu inrit\u00f3se tanto que nun foi quien a contenese, tom\u00f3 una espada y ceg\u00e1u pola ira mat\u00f3 a Remu. Llueu, berr\u00f3 con tola so fuercia: \"\u00a1Esto mesmo asoceder\u00e1-y a cualesquiera que s'atreva a saltar la muria de la mio ciud\u00e1!\". Pero R\u00f3mulu nun taba feliz polo asoced\u00edo, sin\u00f3n que na so esmolici\u00f3n por matar el so hermanu ximielgu hasta atalant\u00f3 en quitasela vida. Ceo caletri\u00f3 que nun hab\u00eda nada que pudiera facer y sepult\u00f3'l so hermanu con tolos honores nel monte Avent\u00edn.\nM\u00e1s sero tom\u00f3 posesi\u00f3n de la so nueva ciud\u00e1. N'honor al so hermanu llam\u00f3la Roma. Seg\u00fan la tradici\u00f3n, Roma fund\u00f3se'l d\u00eda 11 enantes de les calendes de mayu, lo que ye equivalente al 21 d'abril de 753 e.C..\nDizse que R\u00f3mulu rein\u00f3 per trenta y tres a\u00f1os.\nMalpenes fundada Roma entr\u00f3 en conflictu colos sos vecinos. Seg\u00fan la lleenda, el primer conflictu foi por consiguir muyeres, a les que prindaron nunos xuegos a los que convidaron a tolos pueblos de la fastera. Vencieron a toos, menos a los sabinos, pues la llucha termin\u00f3 nun trat\u00e1u de paz consigu\u00edu poles muyeres, les que nun quer\u00eden perder nin a lo sos pas y hermanos nin a los sos esposos. D'esti trat\u00e1u xurdir\u00eda l'amecedura de los dos pueblos. Roma espardi\u00f3se y prosper\u00f3 tanto qu'a R\u00f3mulu-y apurrieron el t\u00edtulu de P\u00e1 de la Patria. Cuando lleg\u00f3 la so hora final, el dios Marte pidi\u00f3-y a X\u00fapiter un llugar ente los dioses y, como R\u00f3mulu ficiera aniciar guapos templos dedicaos a X\u00fapiter, \u00e9sti accedi\u00f3 ensin poner torgues.\nDiz la lleenda que, un d\u00eda en que R\u00f3mulu taba nel Monte Palat\u00edn, Marte descendi\u00f3 del cielu nel so carru con ales y llev\u00f3-ylu es\u00f1alando. X\u00fapiter, nesi momentu desencaden\u00f3 una fuerte truena que los sos truenos y rayos fixeron temblar a los presentes. R\u00f3mulu, enantes de partir, ordenara qu'aniciaran un templu nel monte Quirinal a la so memoria; y cuando R\u00f3mulu ascendi\u00f3 a los cielos di\u00e9ron-y el nome de dios Quir\u00edn. R\u00f3mulu llogr\u00f3 asina un llugar ente los dioses, pero echaba en falta a la so esposa Hersila y pidi\u00f3 pa ella el don de la inmortalid\u00e1. Los dioses apurri\u00e9ron-y el so pidimentu y Hersila torn\u00f3se na diosa Hora. Otres variantes de la lleenda indiquen que R\u00f3mulu, dempu\u00e9s de baltar escontra dellos pueblos vecinos, desapaeci\u00f3 en mediu d'una tempest\u00e1. Sicas\u00ed, nel foru romanu atop\u00f3se na Antig\u00fced\u00e1 el llugar esautu onde R\u00f3mulu fore abat\u00edu por un rayu. Seg\u00fan diz Titu Liviu, dalgunos cuntaron que los senadores, \u00fanicos testigos de la so \"ascensi\u00f3n divina\", descontentos col gobiernu de R\u00f3mulu, lu tendr\u00eden asesin\u00e1u en verd\u00e1 y ocult\u00e1u el so cadabre. Asina xubi\u00f3 al tronu, dempu\u00e9s d'un periodu d'un a\u00f1u, Numa Pompiliu, home insigne qu'habitaba ente los sabinos\nDesendolcu urban\u00edsticu anta\u00f1o.\nCuando los nucleos llatinos qu'aniaben nos montes del Quirinal, Esquil\u00edn y Celiu s'amestaron colos del Palat\u00edn, fortificaron el recintu habit\u00e1u y asina entam\u00f3 la primer fase de la Roma antigua hacia'l sieglu VIII e.C.. (\"Roma Quadrata\"). Nuna segunda fase'l per\u00edmetru de la ciud\u00e1 espardi\u00f3se pol monte Capitol\u00edn y por un peque\u00f1u valle que lu estremaba del Palat\u00edn (ell\u00ed allug\u00f3se'l Foru romanu). Del sieglu VI e.C.. son les principales construcciones: Palaciu Real, Foru, Cloaca M\u00e1xima y Tullianum.\nHacia 510 e.C.. fund\u00f3se'l templu de X\u00fapiter Capitol\u00edn y de la mesma d\u00f3mina son los templos de Saturnu (498 e.C.., de C\u00e1stor (484 e.C..) y otros. sigui\u00f3 un periodu de gran activid\u00e1 constructiva: templos, bas\u00edliques, acueductos y caminos consulares (V\u00eda Apia, V\u00eda Llatina, V\u00eda Flaminia, etc). La verdadera reorganizaci\u00f3n llev\u00f3se na d\u00f3mina d'Augustu, que baxo'l so rein\u00e1u se construyeron templos y monumentos y se llevantaron otros nuevos. L'incenciu de la ciud\u00e1, atribuy\u00edu a Ner\u00f3n (anque otres fontes lo desmienten), nel 68 fizo desapaecer edificios a esgaya, reconstruy\u00edos poco dempu\u00e9s pol mesmu emperador.\nLa obra aniciada por Ner\u00f3n foi continuada polos sos socesores: Vespasianu (Colis\u00e9u), Titu, Domicianu (remocique de los templos de Vesta, Augustu y Minerva, del Estadiu, l'Ode\u00f3n, en Pante\u00f3n, etc.). La obra d'\u00e9sti postrer emperador foi prosiguida por Traxanu (Foru y Termes), Adrianu (ponte Eliu), templos de Marciana y de Venus, Mausol\u00e9u, etc), Septimiu Severu, Caracalla (Termes). En tiempos de Maxenciu anici\u00f3se la bas\u00edlica hom\u00f3nima, y de Constant\u00edn, el so socesor, cons\u00e9rvense l'Arcu del Trunfu, les Termes Constantines y les Elenianes.\nNos sieglos III] y IV calt\u00favose Roma en tol so esplendor, hasta l'a\u00f1u 410, en que foi asaltada y saqueada por Alaricu; de magar esti momentu entam\u00f3 la so decadencia monumental.\nDesendolcu urban\u00edsticu na Ed\u00e1 Media y el Renacimientu modernu.\nNos sieglos VIII y IX la Roma cristiana torn\u00f3se na Roma pontificia. Los Papes tresformaron los antiguos edificios paganos en cristianos y mandaron aniciar otros nuevos y les grandes bas\u00edliques (San Pablu, San Llorienzu, Santa Mar\u00eda la Mayor, etc.). Nel sieglu XI otra invasi\u00f3n (la de los normandos, en 1084) dex\u00f3 la ciud\u00e1 en ruines. Los papes reconstruy\u00e9ronla y qued\u00f3 constituyida en dos estayes: la ciud\u00e1 relixosa, que los pont\u00edfices reservaron pa s\u00ed (Vaticanu, Ciud\u00e1 Lleonina), y la ciud\u00e1 seglar, enzarrada na cadena de fortaleces feudales.\nNos sieglos XII y XIII llev\u00e1ronse a cabu bultables meyores urbanes y anici\u00e1ronse bien de palacios y edificios p\u00fablicos. A esta d\u00f3mina d'esplendor asocedi\u00f3 otru de decadencia (de 1305 a 1378, \"periodu avi\u00f1on\u00e9s\"), nel que los monumentos civiles y relixosos tuvieron n'abandonu dafechu. De magar el papa Nicol\u00e1s V la ciud\u00e1 sufri\u00f3 una gran tresformaci\u00f3n, y nos sieglos XV y XVI algam\u00f3 una etapa monumental estraordinaria, llegando al cume del so esplendor en tiempu de Xuliu II. Ampli\u00f3se'l Vaticanu, anici\u00e1ronse y decor\u00e1ronse la Capilla Sistina y las Loxas.\nLle\u00f3n X abandon\u00f3 parte de los proyeutos constructivos de Xuliu II y dedic\u00f3se con enfotu a enguapecer y reconstruyir bien d'ilesies y bas\u00edliques siguiendo la inspiraci\u00f3n de Sangallo, socesor de Bramante y de Rafael como arquiteutu papal. Sistu V foi'l verdaderu creador de la Roma moderna. Nel pontific\u00e1u de Clemente VIII remat\u00f3se la demolici\u00f3n de los \u00faltimos restos constantinianos de la bas\u00edlica de San Pedru y la muda del planu de la bas\u00edlica d'angua\u00f1o, de cruz griega a cruz llatina (foi consagrada en 1613). L'arte barrocu encum\u00f3 nel pontific\u00e1u d'Urbanu VIII gracies a l'activid\u00e1 y xeniu de Bernini.\nLa Roma d'anta\u00f1o.\nAcordies cola lleenda, la ciud\u00e1 de Roma foi fundada por R\u00f3mulu nel a\u00f1u 753 e.C..; pero la evidencia arqueol\u00f3xica indica que Roma se fund\u00f3 pol asitiamientu de grupos n\u00f3mades nel \u00e1rea llendada polos siete montes tradicionales. Foron los cabeces de familia -los patres- qu'aconceyaron cerca del Monte Palat\u00edn, nel \u00e1rea del futuru Foru Romanu, los que dieron a Roma una fisonom\u00eda urbana, conurb\u00e1ndose l'\u00e1rea hacia'l . La ciud\u00e1 foi tornada na capital del Reinu Romanu (gobern\u00e1u por 7 reis seg\u00fan la tradici\u00f3n), de la Rep\u00fablica Romana (Dende'l 512 e.C.. gobernada polos dos c\u00f3nsules y el Sen\u00e1u) y del Imperiu Romanu (Dende'l 31 e.C.. gobern\u00e1u por un emperador; el s\u00f3 \u00e9xitu dependi\u00f3 de les sos conquistes militares, predominancia comercial nel Mediterraneu y de la asimilaci\u00f3n de les cultures vecines (como ye'l casu de la etrusca y de la griega).\nEl dominiu romanu espardi\u00f3se per cuasi toda Europa y peles costes del Mediterraneu, mientres que la so poblaci\u00f3n algam\u00f3'l mill\u00f3n y mediu d'habitantes.\nHacia'l sieglu IV ddC. la capital del Imperiu Romanu treslad\u00f3se a Constantinopla, polo que Roma dex\u00f3 de ser el centru pol\u00edticu del Est\u00e1u. A fines del sieglu l'Imperiu dix\u00e9brase en dos fasteres: la fastera Occidental y la fastera Oriental. Capital de la fastera Occidental foi la ciud\u00e1 de R\u00e1vena, m\u00e1s afayadiza pa la defensa que l'antigua Roma, que perdi\u00f3 definitivamente'l rangu de capital pol\u00edtica, anque continu\u00f3 como centru simb\u00f3licu y cultural, avi\u00e1ndose pa ser la futura capital del Pontific\u00e1u medieval.\nRoma na Ed\u00e1 Media.\nCol desendolcu del antiguu cristianismu, l'obispu de Roma gan\u00f3 importancia tanto relixosa como pol\u00edtica, y eventualmente fizo reconocer la so primac\u00eda como Papa y afit\u00f3 a Roma como'l centru del cristianismu. Dempu\u00e9s del Saqu\u00e9u de Roma por parte d'Alaricu I y de la cayida del Imperiu romanu d'Occidente en 476, el dominiu de Roma altern\u00e1base ente l'Imperiu Bizant\u00edn y los b\u00e1rbaros. La so poblaci\u00f3n yera de 20.000 habitantes na Alta Ed\u00e1 Media, lo que contrasta afarta colos m\u00e1s d'un mill\u00f3n d'habitantes qu'hubo nel Imperiu romanu na ciud\u00e1; el so abandonu acentu\u00f3 la decadencia de la ciud\u00e1 a ruines. Roma qued\u00f3 como parte del Imperiu Bizant\u00edn hasta que foi invadida polos lombardos nel a\u00f1u 751. En 756, Pip\u00edn el Breve aport\u00f3 al Papa'l dominiu de les rexones averaes a Roma, aniciando los Estaos Pontificios. Roma qued\u00f3 como capital de los Estaos Pontificios hasta la so anex\u00f3n al Reinu d'Italia en 1870. Nos sieglos IX y X la ciud\u00e1 pas\u00f3 pel so momentu de mayor decadencia medieval y foi presa de lluches internes de los barones romanos y papes de duldosa calid\u00e1. Foi saqueada polos musulmanes y los normandos. Recuper\u00f3 parte del so prestixu per aciu de la obra de reconstrucci\u00f3n del poder pontificiu por parte del Papa Gregoriu VII, na so llucha escontra'l Sacru Imperiu Romanoxerm\u00e1nicu, pero decay\u00f3 nuevamente col llam\u00e1u \"Cautiveriu d'Avignon\", cuando'l rei Felipe'l Guapu de Francia pr\u00e1uticamente secuestr\u00f3 al Pap\u00e1u (nel entamu del sieglu XIV). Nesti breve periodu Roma intent\u00f3, gracies a la obra del aventureru Cola di Rienzo, recuperar la independencia pol\u00edtica, fora del Pap\u00e1u o de la nobleza, proclam\u00e1ndose nuevamente una Rep\u00fablica; tal intentu fracas\u00f3 en breve. A mediaos del sieglu XIV los papes tornaron definitivamente a Roma y esta entam\u00f3 de nuevo'l so desendolcu como centru relixosu, pol\u00edticu y cultural de la Ilesia Cat\u00f3lica. La ciud\u00e1 foi la de mayor pelegrinaci\u00f3n na Ed\u00e1 Media.\nSieglos XVII-XIX.\nNel entamu de la Ed\u00e1 Moderna, na d\u00f3mina renacentista, Roma xug\u00f3 un importante papel cultural al tornase n\u00fan de los centros art\u00edsticos y human\u00edsticos principales d'Italia. Les artes y les lletres foron afalaes polos papes y nella trabayaron artistes de la talla de Miguel \u00c1nxel y Rafael. Desgraciadamente, la ciud\u00e1 foi oxetu de lladroniciu y saqu\u00e9u por parte de les tropes del emperador Carlos V, nel so conflictu col Pap\u00e1u (primer mit\u00e1 del sieglu XVI).\nRoma foi un importante focu de la Reforma Cat\u00f3lica o Contrarreforma dende mediaos del sieglu XVI.\nLa poblaci\u00f3n de Roma volvi\u00f3 a algamar los 100.000 habitantes nel sieglu XVII anque la so econom\u00eda y asina la de los Estaos Pontificios yera deficitaria (p.ex. taba consumiendo m\u00e1s de lo que produc\u00eda n'alimentos en comparanza con otres capitales europees), carauter\u00edstica caltenida nos siguientes sieglos.\nNel sieglu XVIII Roma foi focu del xeitu art\u00edsticu del neoclasicismu, esport\u00e1ndolu al restu d'Europa y Am\u00e9rica.\nRoma foi atrapada polos movimientos nacionalistes del sieglu XIX y tuvo dos vegaes una independencia curtia. La ciud\u00e1 foi centru de les esperances del movimientu de la Unificaci\u00f3n Italiana, tal como lo quer\u00eda'l Reinu d'Italia gobern\u00e1u por V\u00edctor Manuel II; dempu\u00e9s de terminada la proteici\u00f3n francesa (1870), les tropes de V\u00edctor Manuel II tomaron la ciud\u00e1 y convirti\u00e9ronla na capital del reinu italianu en 1871.\nSieglu XX.\nDempu\u00e9s de la Primer Guerra Mundial, Italia qued\u00f3 en manes d'un gobiernu fascista afal\u00e1u por Benito Mussolini, quien tom\u00f3 la ciud\u00e1 en 1922. Declar\u00f3 Italia un Imperiu y foi ali\u00e1u de l'Alema\u00f1a nazi. Esta foi una d\u00f3mina na que la poblaci\u00f3n medr\u00f3 aceleradamente, pasando de 212.000 habitantes na unificaci\u00f3n a poco m\u00e1s d'un mill\u00f3n, pero esti encl\u00edn foi cesando al entamar la Segunda Guerra Mundial, tiempu nel que Roma foi da\u00f1ada -anque non severamente- tanto pol bombard\u00e9u ali\u00e1u como pola ocupaci\u00f3n nazi; dempu\u00e9s de la execuci\u00f3n de Benito Mussolini y la fin de la guerra, el Referendu de 1946 aboli\u00f3 la monarqu\u00eda y afit\u00f3 la Rep\u00fablica italiana. Dempu\u00e9s de la guerra, Roma medr\u00f3 moment\u00e1neamente, siendo consecuencia del \"Milagru econ\u00f3mico italianu\" de reconstrucci\u00f3n y modernizaci\u00f3n. Roma torn\u00f3se nuna ciud\u00e1 popular ente los 50 y 60, siendo los a\u00f1os de \"La Dolce Vita\" (La vida dulce). Roma tuvo otra aceleraci\u00f3n nel medru de la so poblaci\u00f3n nos 80 cuando'l municipiu algam\u00f3 los 2.800.000 habitantes.\nComunicaciones.\nLa rede radial de comunicaciones d'Italia converxe en Roma, con autopistes Mil\u00e1n-Roma-N\u00e1poles, Roma-Civitavecchia y Roma-L'Aquila-Teramo. La ciud\u00e1 ye tami\u00e9n el centru de la rede de ferrocarriles nacionales y incl\u00fai nel so \u00e1rea urbana estaciones a esgaya, como la estaci\u00f3n Termini, Tiburtina, Ostiense, Trastevere, Quattroventi, San Pietro, Tuscolana, etc.\nLa ciud\u00e1 tien dos aeropuertos internacionales, l'Aeroporto Intercontinentale Leonardo da Vinci en Fiumicino y l'Aeroporto Giovanni Battista Pastine en Ciampino, un helipuertu y aeropuertu menor pa vuelos tur\u00edsticos, l'Aeroporto dell'Urbe.\nLa navegaci\u00f3n fluvial del r\u00edu T\u00edber ye posible nel centru de la ciud\u00e1, por mediu d'un serviciu regular de navegaci\u00f3n que tien dellos puntos d'embarque alredor de la islla Tiberina. El puertu fluvial, al que solo tienen accesu embarcaciones de mui peque\u00f1u cal\u00e1u, nun tien importancia econ\u00f3mica.\nEl Metro de Roma (Metropolitana di Roma) oper\u00e1u por ATAC comp\u00f3nse de dos llinies de metro propiamente dichu (A y B) d'una llonxit\u00fa total de 38 km, am\u00e1s d'otres dos llinies suburbanes y d'una llinia de metro llixeru."}
{"id": "7507", "revid": "28171", "url": "https://ast.wikipedia.org/wiki?curid=7507", "title": "Estrechu de Skagerrak", "text": "L'estrechu de Skagerrak ye un golfu de la Mar del Norte asiti\u00e1u ente Noruega, Suecia y Dinamarca. Col nome de Kattegat conozse la prollongaci\u00f3n del Skagerrak ta'l Mar B\u00e1lticu, pasando per \u00d8resund."}
{"id": "7508", "revid": "35", "url": "https://ast.wikipedia.org/wiki?curid=7508", "title": "Mar del Norte", "text": "La mar del Norte ye una mar epicontinental del Oc\u00e9anu Atl\u00e1nticu, allugada al noroeste d'Europa. Esp\u00e1rdese per una superficie d'unos 575.000 km\u00b2.\nLos pa\u00edses que llenden esta mar son:\nTa comunic\u00e1u con:\nLa mar del Norte constit\u00fai una zona de fuerte tr\u00e1nsitu mar\u00edtimu, d'esplotaci\u00f3n petrol\u00edfera y de pesca."}
{"id": "7509", "revid": "37624", "url": "https://ast.wikipedia.org/wiki?curid=7509", "title": "Canal de Kiel", "text": "La canal de Kiel (, denomin\u00e1u abreviadamente NOK), conocida hasta 1948 como la canal Kaiser-Wilhelm (\"Kaiser-Wilhelm-Kanal\") ye una llarga canal artificial de 98\u00a0km de llargor que comunica'l mar B\u00e1lticu, en Kiel-Holtenau, col mar del Norte, en Brunsb\u00fcttel, travesando l'est\u00e1u feder\u00e1u de Schleswig-Holstein (Alema\u00f1a).\nAforrar de permediu unes 250 milles n\u00e1utiques (460\u00a0km) utilizando la canal, en llugar de bordiar la pen\u00ednsula de Xutlandia. Esto non y\u00e1 aforra tiempu, sin\u00f3n que tami\u00e9n evita les potencialmente peligroses nubes habituales nesos mares. Seg\u00fan el sitiu web de la canal, ye la v\u00eda mar\u00edtima artificial m\u00e1s utilizada nel mundu, siendo cruci\u00e1u en 2007 por m\u00e1s de 43\u00a0000 barcos, ensin cuntar les peque\u00f1es embarcaciones.\nAm\u00e1s de los sos dos entraes marines, la canal ta conect\u00e1u, en Oldenb\u00fcttel, col navegable r\u00edu Eider pol curtiu canal de Gieselau.\nHistoria.\nLa primer conex\u00f3n ente'l mar del Norte y el mar B\u00e1lticu foi construyida mientres la rex\u00f3n taba gobernada por Dinamarca-Noruega. Llam\u00f3se canal de Eider, y\u00e1 que utilizaba tramos del r\u00edu Eider pal enllaz ente dambos mares. El \"Eiderkanal\" completar en 1784 mientres el rein\u00e1u de Cristi\u00e1n VII de Dinamarca y ten\u00eda 43 quil\u00f3metros, parte de la v\u00eda navegable de 175\u00a0km de llongura dende Kiel a la boca del r\u00edu Eider en T\u00f6nning, na mari\u00f1a oeste. Ten\u00eda solamente 29\u00a0m d'anchu con una fondura de 3\u00a0m, lo que llindaba l'usu de la canal a veleros de menos de 300 tonelaes de desplazamientu.\nMientres el sieglu XIX, dempu\u00e9s de que Schleswig-Holstein formara parte de Prusia (dende 1871 l'Imperiu Alem\u00e1n), dempu\u00e9s de la Segunda Guerra de Schleswig en 1864, una combinaci\u00f3n d'intereses navales \u2014la Marina Imperial alemana quer\u00eda xunir les sos bases nel B\u00e1lticu y nel mar del Norte, ensin necesid\u00e1 de navegar alredor de Dinamarca\u2014 y la presi\u00f3n comercial fomentaron el desenvolvimientu d'una nueva canal.\nEn xunu de 1887, empecipi\u00e1ronse les obres de construcci\u00f3n en Holtenau, cerca de Kiel. La canal tuvo m\u00e1s de 9000 trabayadores nos ocho a\u00f1os que tard\u00f3 en construyise. El 20 de xunu de 1895 la canal foi inaugur\u00e1u oficialmente pol Kaiser Guillermu II, saleando dende Brunsb\u00fcttel a Holtenau. A otru d\u00eda, celebr\u00f3se una ceremonia en Holtenau, onde Guillermu II lo bautiz\u00f3 como la canal Kaiser Wilhelm (n'honor del Kaiser Guillermu I), y punxo la \u00faltima piedra. Pa financiar la construcci\u00f3n el k\u00e1iser Guillermo introduxera un impuestu al vinu esplumoso (Schaumweinsteuer). L'apertura de la canal foi filmada pol direutor brit\u00e1nicu Birt Acres y les im\u00e1xenes que sobreviven d'esta pionera pel\u00edcula caltener nel Mus\u00e9u de Ciencies de Londres.\nCon cuenta de satisfaer el creciente tr\u00e1ficu y les demandes de la Marina Imperial Alemana, l'anchor aumentar ente 1907 y 1914. L'ampliaci\u00f3n de la canal dexaba y\u00e1'l pasu de barcos de guerra \"Dreadnought\". Los proyeutos d'ampliaci\u00f3n completar cola instalaci\u00f3n de dos grandes esclusas en Brunsb\u00fcttel y Holtenau.\nTres la Primer Guerra Mundial, el Trat\u00e1u de Versalles de 1919 internacionaliz\u00f3 la canal y declarar abiertu a los buques de comerciu y guerra de toles naciones en paz con Alema\u00f1a, dex\u00e1ndolo so alministraci\u00f3n xermana. Alema\u00f1a anul\u00f3 esi estatus internacional en dos oportunidad: 1936 y 1945. Dempu\u00e9s de la derrota sufierta pol III Reich na Segunda Guerra Mundial, la canal qued\u00f3 reabiertu a tou tipu de tr\u00e1ficu. \nAngua\u00f1o la canal ta abiertu a toa embarcaci\u00f3n, anque esisten ciertes restricciones al so usu de naves de grandes dimensiones como portaviones o grandes petroleros.\nCarauter\u00edstiques.\nLa canal de Kiel ta compuestu per una v\u00eda artificial d'agua de 98.637 metros de llargor, con un anchor de 45 metros y una fondura de 11 metros de media. Asiti\u00e1u al norte de la ciud\u00e1 de Hamburgu, percuerre'l territoriu alem\u00e1n dende Holtenau, cerca de la ciud\u00e1 de Kiel, a veres del mar B\u00e1lticu hasta Brunsb\u00fcttel, nel mar del Norte."}
{"id": "7516", "revid": "35", "url": "https://ast.wikipedia.org/wiki?curid=7516", "title": "Terrorismu d'estau", "text": ""}
{"id": "7517", "revid": "470", "url": "https://ast.wikipedia.org/wiki?curid=7517", "title": "Mar d'Azov", "text": "El Mar d'Azov (en rusu: \u0410\u0437\u043e\u0301\u0432\u0441\u043a\u043e\u0435 \u043c\u043e\u0301\u0440\u0435, \"Az\u00f3vskoie more\"; n'ucra\u00edn \u0410\u0437\u043e\u0301\u0432\u0441\u044c\u043a\u0435 \u043c\u043e\u0301\u0440\u0435, \"Azovske more\"; en t\u00e1rtaru de Crimea \"Azaq de\u00f1izi\", n'adigu\u00e9s, \"\u0425\u044b \u041c\u044b\u0443\u0442\u0406\u044d\", trescritu: \"Khy Myiutie\", n'urum - idioma turcu d'unes comunidaes griegues n'Ucra\u00edna - \"\u0410\u0437\u0430\u0432 \u0414\u044d\u043d\u0438\u0437\", trescritu: \"Azav Deniz\"), conoc\u00edu na Grecia Antiga como la \"Mare Meotiana\", ye una seici\u00f3n septentrional del Mar Negru, xun\u00edu a esti pel estrechu de Kerch. Llenda pel norte con Ucra\u00edna, pal este con Rusia y pal oeste cola Pen\u00ednsula de Crimea. Am\u00e1s presenta la marisma de Siva\u0161, separtada del mar d'Azov por un cord\u00f3n de sable de 110 km de llargu.\nEl mar, con una superficie de 37.555 km\u00b2, presenta 340 km de llargu y 135 d'anchu. Los sos principales tributarios son el Don y el Kuban qu'apurren tala cantid\u00e1 d'agua que faen que seya un mar poco sal\u00edn. Esto, xun\u00edo a que ye un mar de poca fondura (en dellos puntos algama nam\u00e1i un metru), fai que n'hibiernu la superficie del mar se xele en deteminaos llugares.\nLos puertos principales son: Berdyansk, Mariupol, Rostov-na-Donu, Taganrog y Yeysk. La so importancia econ\u00f3mica y xeoestrat\u00e9xica fixo que se construyeran dos canales que prestaran serviciu comercial a esti mar; la Canal de Volga-Don y la Canal Manych, que la xune col Mar Caspiu. Nella esisten plataformes d'estraici\u00f3n de gas natural y petroleu, esto xun\u00edo a la intensa pesca fixo qu'angua\u00f1o la fauna y la flora d'esta mar tean nun grave procesu d'estinci\u00f3n.\nNome y etimolox\u00eda.\nAntiguamente conoc\u00edase-y, ente otros nomes, como'l llagu o el mar de \"Me\u00f2tida\" (en griegu antiguu \u1f21 \u039c\u03b1\u03b9\u1ff6\u03c4\u03b7\u03c2 \u03bb\u03af\u03bc\u03bd\u03b7) o el pantanu o maresme de Me\u00f2tida (en llat\u00edn \"Palus Maeotis\"); d'eh\u00ed remanez el nome col que se-y conoz tradicionalmente n'\u00e1rabe, \"Bahr Mayutis\". Los escites denom\u00e1ronlu \"Kargaluk\", los meotes, \"Temerinda\" (la madre de los mares o la mar madre); y los \u00e1rabes antiguamente, \"Nitxlakh\" o \"Baral-Azov\", los turcos antiguamente, \"Barial-Assaka\" o \"Barkh-Assaka\" (mar azul mar\u00edn), y los xenoveses y venecianos, \"Madre delle Zabacche\" o \"Madre della Tana\" (por Tanais). [1] [ 2] El nome hist\u00f3ricu ucra\u00edn ye \"Ozivske more\" (\u041e\u0437\u0456\u0432\u0441\u044c\u043a\u0435 \u043c\u043e\u0440\u0435). Los pueblos eslavos tami\u00e9n lu llamaben \"Mar de S\u00farozh\" (\u0421\u0443\u0440\u043e\u0437\u044c\u043a\u0435 \u043c\u043e\u0440\u0435, pola ciud\u00e1 de S\u00farozh, g\u00fcei Sudak) o \"Mar Azul\" (\u043c\u043e\u0440\u0435 \u0421\u0438\u043d\u0456\u043c)"}
{"id": "7522", "revid": "43102", "url": "https://ast.wikipedia.org/wiki?curid=7522", "title": "Provincia de Toledo", "text": "La Provincia de Toledo ye una provincia espa\u00f1ola, na parte occidental de la comunid\u00e1 aut\u00f3noma de Castiella-La Mancha.\nLlenda coles provincies de Madrid, Cuenca, Ciudad Real, Badajoz, C\u00e1ceres y \u00c1vila.\nTien una poblaci\u00f3n de repart\u00edos ente 204 conceyos, de los que Talavera de la Reina ye'l mayor (3.571 habitantes en 2006), mientres que'l m\u00e1s peque\u00f1u ye Ill\u00e1n de Vacas (5 habitantes, tami\u00e9n ye'l m\u00e1s peque\u00f1u d'Espa\u00f1a). Comparte'l Parque Nacional de Caba\u00f1eros cola provincia de Ciudad Real."}
{"id": "7524", "revid": "28171", "url": "https://ast.wikipedia.org/wiki?curid=7524", "title": "Llista de conceyos de Toledo", "text": "Llista de conceyos de la provincia de Toledo:"}
{"id": "7525", "revid": "116", "url": "https://ast.wikipedia.org/wiki?curid=7525", "title": "World Wide Web Consortium", "text": "El World Wide Web Consortium o W3C, ye una organizaci\u00f3n que fai est\u00e1ndares pa la World Wide Web. Al frente d'ella ta Tim Berners-Lee, el f\u00edsicu qu'invent\u00f3 coses como URL (\"Uniform Resource Locator\"), HTTP (\"HyperText Transfer Protocol\") y HTML (HyperText Mark-up Language) sobre les que se basa Internet.\nUn est\u00e1ndar pasa polos siguientes estaos : \nCuando acaba esti procesu ll\u00e9gase a una \"Recomendaci\u00f3n\", que vien a ser un nuevu est\u00e1ndar p\u00fablicu y abiertu pa la Web. \nDelles recomendaciones importantes son:\nEl W3C tien la so sede central nel MIT. Los otros dos miembros del consorciu son ERCIM en Francia y la Universid\u00e1 de Keio en Xap\u00f3n. N'Espa\u00f1a hai una oficina del W3C n'Asturies, nel Parque Cient\u00edfico Teunol\u00f3xicu de Xix\u00f3n."}
{"id": "7526", "revid": "35", "url": "https://ast.wikipedia.org/wiki?curid=7526", "title": "W3C", "text": ""}
{"id": "7527", "revid": "51838", "url": "https://ast.wikipedia.org/wiki?curid=7527", "title": "Provincia d'Ourense", "text": "Ourense ye una provincia del noroeste d'Espa\u00f1a, na parte sureste de la comunid\u00e1 aut\u00f3noma de Galicia. Llenda coles provincies de Pontevedra al oeste, Lugo al norte, Lli\u00f3n y Zamora al este y con Portugal al sur. La so capital ye la ciud\u00e1 d'Ourense.\nTien una superficie de km\u00b2 y ye la \u00fanica provincia de Galicia ensin salida'l mar.\nLa poblaci\u00f3n de la provincia ye de , de los cuales el 30% viven na capital. El restu viven en 92 conceyos."}
{"id": "7529", "revid": "28171", "url": "https://ast.wikipedia.org/wiki?curid=7529", "title": "Llista de conceyos d'Ourense", "text": "Llista de conceyos de la provincia d'Ourense:"}
{"id": "7530", "revid": "37624", "url": "https://ast.wikipedia.org/wiki?curid=7530", "title": "Joaqu\u00edn Otero Pereira", "text": "Joaqu\u00edn Otero Pereira ye un pol\u00edticu llion\u00e9s. Ye'l secretariu xeneral de la Uni\u00f3n del Pueblo Leon\u00e9s. Foi cabezaleiru de la llista llionesista.\nN'actualid\u00e1 ye procurador pola Uni\u00f3n del Pueblo Leon\u00e9s nas Cortes de Castiella y Lle\u00f3n y voceiru del grupu llionesista."}
{"id": "7536", "revid": "43102", "url": "https://ast.wikipedia.org/wiki?curid=7536", "title": "Protohistoria", "text": "La protohistoria ye la d\u00f3mina intermedia ente la Historia y la Prehistoria; esti periodu, m\u00e1s que nos otros hist\u00f3ricos, depende principalmente de la situaci\u00f3n cultural del pueblu n'estudiu. \nAsina, la protohistoria ye cuando un pueblu entra na Historia Xeneral a travi\u00e9s de les referencies d'otra socied\u00e1, pero los elementos culturales del primeru son ent\u00e1 prehist\u00f3ricos. Tami\u00e9n consid\u00e9rase a un pueblu como protohist\u00f3ricu cuando la so escritura nun ye posible conocela ou investigala polo que nun entrar\u00eden de \"motu proprio\" na d\u00f3mina hist\u00f3rica, na cuala se forma parte a travi\u00e9s de la escritura.\nExemplos.\nCasos paradigm\u00e1ticos de culturas protohist\u00f3riques ser\u00eden, ente otres, la etrusca, la \u00edbera, l'astur o las tribus ind\u00edxenes actuales de Pap\u00faa-Nueva Guinea.\nNel casu de los primeros dos pueblos masque presentaben una socied\u00e1 estructurada y con una escritura formada y desendolcada, nun conocemos lo qu'esos documentos implicaben o quer\u00eden dicir.\nNel casu de los astures, por exemplu, son parte de la Protohistoria y non de la Historia, dau qu'entraron n\u00e9sta a travi\u00e9s de les referencies de los historiadores grecollatinos. \nUn casu semey\u00e1u ser\u00eda'l de les poblaciones ind\u00edxenes actuales de l'Amazonia o de Pap\u00faa y\u00e1 que, anque la so socied\u00e1 ta anclada na prehistoria (en muitos casos nel neol\u00edticu), la so presencia nos nuesos estudios faen que tea involuntariamente dientru de la Historia.\nOtros nomes.\nTami\u00e9n recibe la designaci\u00f3n de Prehistoria reciente."}
{"id": "7537", "revid": "28171", "url": "https://ast.wikipedia.org/wiki?curid=7537", "title": "Teal Redmann", "text": "Teal Redmann ye una actriz d'Estaos Xun\u00edos nacida en Minnesota. \nEntam\u00f3 la so carrera d'actriz dende moza. Cuando acab\u00f3 los estudios nel institutu y\u00e1 ten\u00eda esperiencia en radio, televisi\u00f3n y teatru. A los 17 a\u00f1os tresllad\u00f3se a vivir a Los Angeles.\nEl so primer gran papel nuna pel\u00edcula foi en , un \"film\" de ciencia ficci\u00f3n de 2000. Dende ent\u00f3s, el papel m\u00e1s conoc\u00edu que fizo ye'l de \"Louise Grant\" na serie de televisi\u00f3n Las chicas Gilmore. Tami\u00e9n apaeci\u00f3 nes series CSI, CSI Miami y Boston Public."}
{"id": "7538", "revid": "43102", "url": "https://ast.wikipedia.org/wiki?curid=7538", "title": "Provincia de Palencia", "text": "Palencia ye una provincia espa\u00f1ola perteneciente a la comunid\u00e1 aut\u00f3noma de Castiella y Lli\u00f3n, nel noroeste de la pen\u00ednsula ib\u00e9rica. La so capital ye la ciud\u00e1 de Palencia y cuenta con 191 conceyos; les llocalidaes m\u00e1s importantes de la provincia son Guardo (villa industrial minera), Aguilar de Campoo (villa galletera y tur\u00edstica del norte palent\u00edn), Herrera de Pisuerga (pueblu qu'abre les puertes del monte palent\u00edn nel que destaca la so activid\u00e1 braniza y el so Festival del C\u00e1mbaru), Venta de Ba\u00f1os (importante nuedu ferroviariu ya industrial nel sur de la provincia), Villamuriel de Cerrato (pueblu al sur de Palencia que debe'l so gran desenvolvimientu a la factor\u00eda de Renault y a la so proximid\u00e1 a Palencia), Cervera de Pisuerga (el coraz\u00f3n del monte palent\u00edn) y Barruelo de Santull\u00e1n (pueblu mineru que foi'l m\u00e1s pobl\u00e1u hasta los a\u00f1os 60). Llenda al norte con Cantabria, al oeste cola provincia de Lli\u00f3n, al este cola provincia de Burgos y al sur cola provincia de Valladolid.\nHistoria.\nAntecedentes.\nEsisten muertes dende la d\u00f3mina prehist\u00f3rica pasando por una d\u00f3mina romana de gran rellumanza, reflexada nes villes romanes de La Olmeda cerca de Salda\u00f1a, o La Tejada en Quintanilla de Cocer. Mientres la Ed\u00e1 Media, los visigodos llevaron a Palencia a otra d\u00f3mina de bienestar (queden muertes na cripta de San Antol\u00edn de la catedral y na ermita de San Juan de Ba\u00f1os). Darr\u00e9u la provincia foi frutu de conflictos permanentes pola so condici\u00f3n de frontera ente'l reinu de Lli\u00f3n y el de Castiella. Unu de los finxos m\u00e1s remarcables de la historia de Palencia dar mientres el sieglu XIII, cola fundaci\u00f3n de la primer universid\u00e1 d'Espa\u00f1a y una de les primeres del mundu. A partir de la Ed\u00e1 Moderna, la pujanza d'otros centros como Valladolid, movi\u00f3 a Palencia al papel de centru secundariu.\nCreaci\u00f3n de la provincia de Palencia.\nLa provincia de Palencia, al igual que'l restu de provincies actuales espa\u00f1oles, foi escurrida en 1833 por Javier de Burgos sobro les llendes de los antiguos reinos hisp\u00e1nicos.\nCastillo de Ampudia.\nEsta nueva provincia castellana f\u00f3rmase esgazando la parte central de la de Toro, que dende ent\u00f3s queda tripartita en redol a les ciudaes de Toro, Carri\u00f3n de los Condes y Reinosa. Cada unu d'estos territorios formaba un part\u00edu-correximientu, formaos respeutivamente por 61, 165 y 155 pueblos.\nPrecisamente les anexones o separaciones de los part\u00edos de Carri\u00f3n y de Reinosa a la provincia de Palencia, van producir notables variaciones nes sos llendes xeogr\u00e1fiques.\u200b Esto fai que y\u00e1 a finales d'Antiguu R\u00e9xime la provincia de Palencia apaeza configurada con dos demarcaciones: la demarcaci\u00f3n peque\u00f1a, qu'escl\u00fai a los part\u00edos de Carri\u00f3n y Reinosa, y la demarcaci\u00f3n grande que los incl\u00fai a partir de 1804.\nA finales del sieglu XX y principios del XXI la provincia resurdi\u00f3 como un importante nuedu de comunicaciones ente'l pandu y la mari\u00f1a cant\u00e1brica.\nXeograf\u00eda.\nLa provincia de Palencia carauterizar por tener desemeyaos paisaxes a les llongura del so territoriu. Como bien se canta nel so himnu, hai \u00abvega y valle, llanura y monte\u00bb. Palencia ye una de les 9 provincies que conformen la comunid\u00e1 Aut\u00f3noma de Castiella y Lli\u00f3n, Espa\u00f1a, y ta asitiada al norte de la submeseta septentrional, ente Cantabria al norte, la provincia de Burgos al este, la de Valladolid al sur y Lli\u00f3n al oeste. Tien una estensi\u00f3n territorial de 8029 km\u00b2.\nOrograf\u00eda.\nCampos de cultivu na Tierra de Campos palentina La provincia sofita la sollende septentrional sobro los altos cumes del cordal Cant\u00e1bricu. Nel \u00e1ngulu noroeste \u00e1lzase, col so cumal y\u00e1 na provincia de Cantabria, la ingente mole de Pe\u00f1a Prieta, con 2.533 metros d'altit\u00fa. A les bandes meridional y oriental d'\u00e9sta enllarga la gran alliniaci\u00f3n montascosa de Fontes Carrionas, con otros altores menores, como les de Espig\u00fcete y Valdecebollas, que degolen los 2.000 m., y na llende provincial llega a 2.010 en Pe\u00f1a Llabra. El conxuntu pierde altor en direici\u00f3n sureste dientro de la provincia y accidenta asina toa'l so parte septentrional. Tratar del cantu montascosu del gran conxuntu del Pandu, que foi llevant\u00e1u polos plegamientos hercinianos na Era Primaria y que, afar\u00e1u dempu\u00e9s, foi finalmente llevant\u00e1u de nuevu, col so cobertera de caliares secundaries, polos plegamientos alpinos de la Era Terciaria.\nLa Llaguna de Fuentes Carrionas constit\u00fai una buelga de l'activid\u00e1 glaciar pret\u00e9rita na pen\u00ednsula ib\u00e9rica Los mesmos plegamientos alpinos producieron al sur d'esa zona montascosa una falla llonxitudinal na que'l piedemonte serranu dexa pasu a la planicie mesete\u00f1a. N\u00e9sta, sobro la depresi\u00f3n que se form\u00f3 ent\u00f3s, atrop\u00e1ronse trupos dep\u00f3sitos finos en r\u00e9xime llacustre. Na parte cimera son de caliares; so \u00e9stes topen les magres. Los r\u00edos que vienen de aquella zona serrana septentrional (Carri\u00f3n, Valdavia, Boedo y Pisuerga), al encaxar na tiez caliar, dexen altes meses o pandoriales ente ellos. M\u00e1s embaxo, escontra'l sur, barrieron casi por completu'l cascu caliar y llabren los sos valles, m\u00e1s amplios, sobro'l tramu inferior de los magres, dando llugar asina en tola parte meridional de la provincia a otru nivel inferior, el campu (Tierra de Campos y Valles de Cerrato). Ta apoderada por dalgunos resaltes caliares, los cuetos testigos, al igual que nel pandorial surden a ralos dalgunos crestones de cuarcites, avanzaes escontra'l sur de la zona serrana septentrional.\nToos estos r\u00edos, que xuno d'ellos, el Pisuerga, recueye, beneficiar de les nieves d'aquellos cumes y apurren el so caudal, al travi\u00e9s d'ese xeneral colector, escontra'l Duero, y\u00e1 fora de la provincia. El Pisuerga forma abargane subsecuente dende Cervera de Pisuerga hasta Aguilar de Campoo. Ag\u00fces embaxo, n'Alar del Rei, deriva d'\u00e9l la canal de Castiella que, m\u00e1s palantre, encruciar en dos tramos, unu que prosigue hasta Valladolid, y otru, la canal de Campos, que lo fai nuna llocalid\u00e1 d'esta otra provincia. Util\u00edcense agora para regad\u00edo, pero la canal de Castiella construy\u00f3se por que sirviera como v\u00eda de comunicaci\u00f3n y salida escontra'l pie del cordal Cant\u00e1bricu de los trigos de Tierra de Campos. El Ebro toca l'\u00e1ngulu nordeste de la provincia palentina.\nClima.\nSeg\u00fan l'atles clim\u00e1ticu ib\u00e9ricu public\u00e1u pola AEMET,\u200b a la mayor parte de la provincia corresponder colos climes Cfb y Csb (templ\u00e1u ensin estaci\u00f3n seca y templ\u00e1u con estaci\u00f3n seca conoc\u00edos como oce\u00e1nicu t\u00edpicu y oce\u00e1nicu de transici\u00f3n). Nes zones m\u00e1s elevaes de partir norte apaecen los climes de monte Dsc y Dsb.\nTradicionalmente vien fal\u00e1ndose de que nel norte da un clima oce\u00e1nicu y de monte y nel sur el mediterraneu continentalizado con influencia oce\u00e1nica al atopase bien influy\u00edu pola altit\u00fa (lo que favorez que les temperatures medies a\u00f1ales nun degolen los 10 \u00baC y que les precipitaciones s\u00edan m\u00e1s abondoses y regulares que nes zones mediterr\u00e1nees ordinaries).\nLa temperatura m\u00ednimo absoluta lleg\u00f3 en dalguna ocasi\u00f3n a -14 \u00b0C, y la m\u00e1xima a 39,8 \u00baC. Les m\u00e1ximes se aten\u00faan cola altit\u00fa, seg\u00fan av\u00e9rase a la zona m\u00e1s septentrional. Ye n\u00e9sta onde se rexistra, a favor del relieve, la mayor pluviosid\u00e1 (llegar a recoyer alredor de 1000 mm nel estremu norte provincial). A midida que b\u00e1xase escontra'l sur les precipitaciones van menguando pol pandorial escontra'l campu meridional, onde se llinda a unos 500 mm al a\u00f1u. Arriendes d'ello, hai una vexetaci\u00f3n boreal nes faldes serranes del norte,\u00a0 a base d'hayas y carbayos principalmente, mientres se llinda a encinares, choperas y praos cuanto m\u00e1s al sur. La media de d\u00edes de precipitaci\u00f3n al a\u00f1u ronda ente los 150 y los 100 nel terciu norte provincial y ente los 75 a los 100 nel restu.\nDemograf\u00eda.\nLa poblaci\u00f3n creci\u00f3 de manera moderada na primer met\u00e1 del sieglu XX, pasando de 192 473 habitantes en 1900 a 233 290 en 1950. Dempu\u00e9s produci\u00f3se un procesu inversu, con unu amenorgamientu frutu de los fluxos migratorios internos d'Espa\u00f1a escontra les zones m\u00e1s industrializaes. Asina, en 1991 la poblaci\u00f3n baxara a 185 479 habitantes, con un notable avieyamientu. Con \u00e9ses hai qu'enmarcar la situaci\u00f3n demogr\u00e1fica palentina nel contestu del grave problema de despoblaci\u00f3n rural que sufre la Comunid\u00e1 Aut\u00f3noma de Castiella y Lli\u00f3n. Pese a la crecedera de la capital (13 126 habitantes en 1860; 41 796 en 1950; 82 169 en 2010), la poblaci\u00f3n total de la provincia ye inferior a la que ten\u00eda a mediaos del sieglu XIX (INE, Censos de Poblaci\u00f3n). Angua\u00f1o solo esiste un nucleu de poblaci\u00f3n que devase los 10 000 habitantes que ye Palencia con unos 80 000 aproximao. Abondo por detr\u00e1s queden Aguilar de Campoo, Guardo o Venta de Ba\u00f1os\nLlista de conceyos de Palencia\nLa poblaci\u00f3n de tola provincia yera de 167.609 persones en 2014, destacando que na provincia esisten 469 nucleos de poblaci\u00f3n, de los cualos 191 son conceyos (con conceyu) y 278 son pedan\u00edes (entidaes llocales menores).6\u200b Al rellacionar la poblaci\u00f3n provincial (escluyida Palencia capital) col n\u00famberu de llocalidaes, resulta un tama\u00f1u mediu de 193 habitantes per nucleu, heriedu del sistema territorial de Reconquistar del pandu (sieglos XIII-XIV).\nLa provincia de Palencia ye la 5\u00aa d'Espa\u00f1a en qu'esiste un mayor porcentaxe d'habitantes concentraos na so capital (48,15 %, frente a 31.96 % del conxuntu d'Espa\u00f1a)."}
{"id": "7540", "revid": "43102", "url": "https://ast.wikipedia.org/wiki?curid=7540", "title": "Provincia de Pontevedra", "text": "Pontevedra ye una provincia del noroeste d'Espa\u00f1a, na parte suroeste de la comunid\u00e1 aut\u00f3noma de Galicia. Llenda coles provincies d'A Coru\u00f1a, Lugo y Ourense, con Portugal y col Oc\u00e9anu Atl\u00e1nticu. \nLa so poblaci\u00f3n ye de , de los cuales viven na capital, Pontevedra. Vigo ye la ciud\u00e1 mas grande de la provincia y de Galicia, con habitantes. Na provincia de Pontevedra hai 62 conceyos.\nNesta provincia alcu\u00e9ntrase'l Parque Nacional de les Islles Atl\u00e1ntiques de Galicia."}
{"id": "7543", "revid": "28171", "url": "https://ast.wikipedia.org/wiki?curid=7543", "title": "Provincia de Zaragoza", "text": "Zaragoza ye una provincia espa\u00f1ola que ta nel centru de la comunid\u00e1 autonoma d'Arag\u00f3n. Llenda coles provincies de Lleida, Tarragona, Teruel, Guadalajara, Soria, La Rioxa, Navarra y Huesca.\nLa ciud\u00e1 de Zaragoza ye al mesmu tiempu capital de la provincia y de la Comunid\u00e1 Aut\u00f3noma d'Arag\u00f3n. \nEn 2003 la poblaci\u00f3n yera de 880.118 habitantes na provincia, 626.081 d'ellos na capital. La densid\u00e1 de poblaci\u00f3n en 2003 ye de 50,95 habitantes/km\u00b2."}
{"id": "7545", "revid": "37624", "url": "https://ast.wikipedia.org/wiki?curid=7545", "title": "Llista de conceyos de Zaragoza", "text": "Llista de conceyos de la provincia de Zaragoza:"}
{"id": "7546", "revid": "37624", "url": "https://ast.wikipedia.org/wiki?curid=7546", "title": "Zaragoza", "text": "Zaragoza ye una ciud\u00e1 espa\u00f1ola, capital de la Comunid\u00e1 Aut\u00f3noma d'Arag\u00f3n y de la provincia de Zaragoza. El so nome vien d'un antiguu top\u00f3nimu romanu, \"Caesar Augusta\" al travi\u00e9s del \u00e1rabe \"Saraqosta\". Ta nel centru d'un gran valle, a la oriella de los r\u00edos Ebro, Huerva y G\u00e1llego y cerca de los desiertos de Las B\u00e1rdenas y Los Monegros.\nTa a 199 metros sobre'l nivel del mar y tien , ye dicir, m\u00e1s o menos la mit\u00e1 de la poblaci\u00f3n d'Arag\u00f3n."}
{"id": "7547", "revid": "35", "url": "https://ast.wikipedia.org/wiki?curid=7547", "title": "Provincia de Segovia", "text": "Segovia ye una provincia espa\u00f1ola de la comunid\u00e1 aut\u00f3noma de Castiella y Lli\u00f3n. La so capital ye la ciud\u00e1 de Segovia.\nLlenda coles provincies de Soria, Burgos, Valladolid, \u00c1vila y Guadalaxara y cola comunid\u00e1 de Madrid. Los sos principales nucleos de poblaci\u00f3n son: Segovia, Cu\u00e9llar, Real Sitio de San Ildefonso, San Rafael, El Espinar, Sep\u00falveda, Ayll\u00f3n, etc. Tr\u00e1tase d'una provincia mui despoblada, tien , con una densid\u00e1 demogr\u00e1fica mui baxa.\nEl clima ye mediterraneu-continental, con iviernos llargos, secos y fr\u00edos, y branos calorosos pero curtios. "}
{"id": "7549", "revid": "43102", "url": "https://ast.wikipedia.org/wiki?curid=7549", "title": "Provincia de Soria", "text": "Soria ye una provincia del norte d'Espa\u00f1a, asitiada na parte este de la comunid\u00e1 aut\u00f3noma de Castiella y Lli\u00f3n. \nSoria ye con diferencia la provincia espa\u00f1ola menos poblada, con una densid\u00e1 de 8,63 habitantes/km\u00b2: una de les menores de la Xuni\u00f3n Europea. La poblaci\u00f3n de la provincia ye de 88 903 habitantes (INE, 1 de xineru de 2017). El 43,7 % (38 881) en 2017 viv\u00eden na capital, Soria.\nLa provincia tien m\u00e1s de 500 nucleos de poblaci\u00f3n, arrexuntaos en 219 conceyos, de los cualos m\u00e1s de la met\u00e1 (116) son llocalidaes de menos de 100 pobladores. Nam\u00e1i once d'ellos tienen m\u00e1s de 1000 habitantes y solo Almaz\u00e1n y Soria capital superen los 5000 habitantes.\nL'altit\u00fa media, de 1025 metros, y les sierres asitiaes al norte de la provincia condicionen el clima. Al este y sur hai contornes pertenecientes a la Cuenca del Ebro, nel afluente r\u00edo Jal\u00f3n; nel norte tami\u00e9n hai zones que desaguan nel Ebro, les cuenques de los r\u00edos Alhama y Cidacos. La mayor parte de la provincia forma la cabecera de la cuenca del Duero.\nEstr\u00e9mense delles contornes: la Tierra de \u00c1greda, con capital en \u00c1greda, al este atestando con Arag\u00f3n y presidida pol Moncayo; el Pandu Sorianu; tierra de ceberes y remolacha nel Valle del Duero; na llende cola provincia de Burgos, Pinares, onde s'alluguen los Picos de Urbi\u00f3n, llugar de nacencia del Duero y la m\u00edtica Llaguna Negra que sirvi\u00f3 d'inspiraci\u00f3n a Antonio Machado para'l so poema La tierra de Alvar Gonz\u00e1lez; Tierres Altes, al nordeste, zona probe y escabrosa pero con importantes recursos de icnitas; y les comarques del Sur de Soria, cerealistas y con riqueza de gan\u00e1u lanar, qu'atiesten coles provincies de Segovia y Guadalaxara.\nEl 23 de xunetu de 2008 convertir na primer provincia n'inaugurar l'encend\u00edu dixital integr\u00e1u nel Plan d'Actuaci\u00f3n Espec\u00edficu para Soria (PAES). Realmente solo dar en desconectar les emisiones nacionales anal\u00f3xiques de los emisores de la capital y una tercer parte de la provincia.\nToponimia.\nComo ye com\u00fan na mayor parte d'Espa\u00f1a, la provincia toma'l so nome de la so capital, la ciud\u00e1 de Soria. Seg\u00fan el profesor Guillermo Tejada \u00c1lamu, l'orixe del nome de Soria ser\u00eda una pallabra compuesta y sincopada d'orixe prerromanu debida a la repoblaci\u00f3n medieval, escontra finales de l'Alta Ed\u00e1 Media o principios de la Baxa, fecha por dalg\u00fan grupu de repobladores procedente del norte, de xuru del \u00e1rea vasc\u00f3fona (como nel casu de Garray), que s'asiti\u00f3 nel actual Mir\u00f3n. Les pallabres ser\u00eden: Guo (que mira o mirador) y oria, de ur-a (r\u00edu o corriente d'agua), que de xuru ye como se-y conoc\u00eda ent\u00f3s, antes de ser sustituy\u00edu pola pallabra hermana, D(T)urio/a (fonte, y tami\u00e9n r\u00edu). Esto ye, El Mirador (o El Mir\u00f3n) del / al /o sobre'l r\u00edu, nesti casu, el Duero-(En castellanu romance, \"Miranda del R\u00edu, o de(l) Duero\").\nEn febreru de 1922, Pelayo Artigas, realiza una propuesta pa camudar el nome de la Provincia pol de Numancia, acutando'l de Soria nam\u00e1i pa la capital, iniciativa que foi sofitada por toles instituciones y personalidaes sorianes, seg\u00fan pola prensa llocal. Toos ellos abogaron por una identificaci\u00f3n de Soria con Numancia y\u00e1 que esist\u00eda una rellaci\u00f3n ente l'olvidu de la ciud\u00e1 heroica y la marxinaci\u00f3n y olvidu de la Provincia de Soria.\u200b La divisi\u00f3n d'opiniones provoc\u00f3 que parte de la opini\u00f3n p\u00fablica soriana variara'l so pensamientu a cerca de la necesid\u00e1 d'identificar Soria con Numancia, entendiendo que nun yera necesariu pa llograr que la Provincia de Soria saliera de la so situaci\u00f3n d'olvidu, abandonu y depresi\u00f3n.\nDemograf\u00eda.\nCon un 2,4 % de la superficie nacional, Soria tien una poblaci\u00f3n que representa tan solo un 0,2 % del territoriu nacional y baxando. En 2014 el n\u00famberu de nacencies xubi\u00f3 a 643 ente que el de fallecimientos foi de 1141, dando llugar a una crecedera vexetativa negativu de 498 persones.\nLa provincia de Soria tien un altu \u00edndiz de despoblaci\u00f3n. Soria ye la provincia menos poblada d'Espa\u00f1a, seg\u00fan el censu del 2004 del Institutu Nacional d'Estad\u00edstica, lo que la convierte n'unu de los territorios m\u00e1s despoblados de la Uni\u00f3n Europea (8,9 hab./km\u00b2 en 2004). Esti \u00edndiz ta bien allo\u00f1\u00e1u de los valores medios d'Espa\u00f1a y de la Uni\u00f3n Europea (83,6 hab./km\u00b2 y 116 hab./km\u00b2, respeutivamente tami\u00e9n en 2004).\nA ello hai qu'a\u00f1edir que la provincia de Soria perdi\u00f3 m\u00e1s del 40 % de la so poblaci\u00f3n nos postreros 50 a\u00f1os, que presenta la tasa d'avieyamientu mayor de la Uni\u00f3n Europea (el 26,7 % de la so poblaci\u00f3n tien m\u00e1s de 65 a\u00f1os, frente al 16,9 % de la media espa\u00f1ola) y que 94 de les sos 183 conceyos cunten con menos de 100 habitantes.\nAm\u00e1s la poblaci\u00f3n de la provincia de Soria, concentrar na capital y dellos conceyos axacentes; dellos conceyos de la contorna de Pinares; y nes antig\u00fces cabeceres de contorna (Almaz\u00e1n, Burgo de Osma, Arcos de Jal\u00f3n...) que tami\u00e9n t\u00e1n nuna din\u00e1mica regresiva. El restu de conceyos atopar nuna situaci\u00f3n demogr\u00e1fica bien grave, cam\u00edn de la despoblaci\u00f3n total. Sobremanera reparar na parte m\u00e1s oriental de la provincia, nes contornes de Campu de G\u00f3mara, Moncayo, Tierres Altes y la d'Almaz\u00e1n.\nHistoria.\nNes sos tierres atopamos restos prehist\u00f3ricos d'incuestionable valor, ente les que destaquen les pintures rupestres, calten\u00edes en distintos abrigos. Dos de los xacimientos m\u00e1s importantes son los de Torralba y Ambrona, xacimientos paleontol\u00f3xicos y arqueol\u00f3xicos que correspuenden a dellos niveles fosil\u00edferos con industria l\u00edtico achelense (Paleol\u00edticu Inferior) acomu\u00f1ada, d'hai siquier unos 350 000 a\u00f1os.\nMientres la Ed\u00e1 del Fierro, la provincia de Soria formaba parte de la Celtiberia, territoriu nel que viv\u00eden los celt\u00edberos, consideraos mayoritariamente como celtes. Esta cultura dex\u00f3 na provincia restos arqueol\u00f3xicos de tanta importancia como los de Numancia, Uxama (Osma), o Termancia (Tiermes), y pasaxes hist\u00f3ricos tan singulares como'l conoc\u00edu como la Xesta de Numancia. Tres les guerres de conquista y el posterior procesu de romanizaci\u00f3n, la provincia perteneci\u00f3 al Conventus Cluniensis de la provincia romana de Tarraconensis. D'esti periodu destaquen les citaes ciudaes de Numancia, Tiermes y Ocilis (Medinaceli).\nTres la cayida del Imperiu Romanu foi ocupada por visigodos primeru y musulmanes dempu\u00e9s, de que'l so pasu caltener los castiellos de Medinaceli y Gormaz, la fortaleza califal m\u00e1s grande d'Europa na so clase. Ye mientres esta d\u00f3mina de dominiu musulm\u00e1n, nel que la provincia convertir de nuevu en protagonista principal de la historia, una y bones el m\u00e1s conoc\u00edu guerreru musulm\u00e1n, Almanzor, ten\u00eda la so sede en Soria, nel llugar de Medinaceli; y los llugares de la ribera del Duero sorianu, pasaben constantemente de manes musulmanes a cristianes, y viceversa, tando pr\u00e1uticamente despobladas. D'esta d\u00f3mina son les innumberables talayes y torres defensives que chisquen la provincia y que dieron el nome a Castiella, tierra de castiellos.\nDempu\u00e9s de reconquistar na Ed\u00e1 Media, Soria conoci\u00f3 la mayor rellumanza de la so historia, convirti\u00e9ndose na xoya del rom\u00e1nicu que g\u00fcei d\u00eda inda ye. Cola rellumanza que supunxo'l medievu sorianu como zona fronteriza ente los reinos de Castiella, Navarra y Arag\u00f3n. En 1187, Alfonso VIII convoc\u00f3 a los nobles y a los representantes de les ciudaes m\u00e1s importantes de Castiella a Cortes en San Esteban de Gormaz, no que (al pie de les Cortes de Lle\u00f3n de 1188) ser\u00eda'l primer exemplu de parllamentarismu nel mundu occidental.\nCasi toles actividaes econ\u00f3miques de la Ed\u00e1 Media soriana xiraben en redol a la llana. Cabecera de delles ca\u00f1aes reales, Soria controlaba'l esquileo branizu de los sos fataos y l'unviada del preci\u00e1u vell\u00f3n escontra Burgos y los puertos del norte de la pen\u00ednsula Ib\u00e9rica. En 1492, el decretu d'espulsi\u00f3n de los xud\u00edos, traxo la decadencia econ\u00f3mico y social de Soria. Cola uni\u00f3n de los reinos d'Arag\u00f3n y Castiella, la provincia dex\u00f3 de ser un enclave estrat\u00e9xicu. Esta situaci\u00f3n enllargar mientres la Ed\u00e1 Moderna, na que'l cayente de la rentabilid\u00e1 de la ganader\u00eda punxo a la provincia nuna coxuntura de deterioru econ\u00f3micu y demogr\u00e1ficu.\nLa Ed\u00e1 Contempor\u00e1nea tuvo marcada polos continuos conflictos b\u00e9licos nos que particip\u00f3 la naci\u00f3n espa\u00f1ola, que siguieron amenorgando la potencia econ\u00f3mica de la provincia. La provincia de Soria pas\u00f3 de tener casi dos millones d'oveyes nel sieglu XVIII, a mediu mill\u00f3n en 1832.\nDende la d\u00f3mina bajomedieval, y casi ensin cambeos hasta 1833, la met\u00e1 de les actuales provincies de Guadalaxara (se\u00f1or\u00edu de Molina) y de La Rioxa (Cameros), pertenec\u00eden a la provincia de Soria. En 1833 fueron segregaos, y como compensaci\u00f3n parcial, dellos pueblos estremeros de la provincia de Burgos, y dellos pueblos de la contorna segoviana de Ayll\u00f3n, pasaron a pertenecer a Soria.\nSoria vivi\u00f3 la inestabilid\u00e1 pol\u00edtica, econ\u00f3mica y social xeneralizada en tola naci\u00f3n, pero que paec\u00eda multiplicase naquelles zones de calter eminentemente agr\u00edcola. Estes condiciones inciden, na emigraci\u00f3n y l'avieyamientu paulat\u00edn de la so poblaci\u00f3n. Na actualid\u00e1, Soria ta recuperando la rellumanza d'otros tiempos, potenciando sobremanera nes sos posibilidaes tur\u00edstiques, favorec\u00edes polo singular de los sos paisaxes y el so atemporal guapura.\nComarques.\nLos 183 conceyos sorianos arrexuntar en 10 comarcas:\nEconom\u00eda.\nAm\u00e1s de los tradicionales sectores econ\u00f3micos provinciales de l'agricultura de cerealista de secanu, angua\u00f1o la econom\u00eda soriana asitiar nel turismu (rural, monumental, paleontol\u00f3xicu, de monte y de nieve), seg\u00fan nel sector enerx\u00e9ticu y l'industrial, onde destaca la industria agroalimentaria y el tresformamientu de la madera y fabricaci\u00f3n de muebles.\nLos principales polos industriales de la provincia atopar na redolada de la ciud\u00e1 de Soria, y en \u00d3lvega, Almaz\u00e1n y El Burgo de Osma. A pesar de la situaci\u00f3n estrat\u00e9xica de la provincia cerca d'importantes urbes espa\u00f1oles como Madrid, Valladolid, Pamplona y Zaragoza, la falta d'infraestructures de tresporte y enerx\u00e9tiques fayadices provoc\u00f3 que la provincia nun tuviera un desenvolvimientu industrial suficiente y equilibr\u00e1u. Como reacci\u00f3n a esti fechu, cre\u00f3se un movimientu ciudadanu llam\u00e1u \u00abSoria \u00a1Y\u00e1!\u00bb que demanda, ente otres coses, infraestructuras de comunicaci\u00f3n fayadices pa la provincia, y culpa al Est\u00e1u pola falta d'inversiones.\nSector primariu.\nL'agricultura soriana folg\u00f3, tradicionalmente, na agricultura cerealista de secanu. Nos a\u00f1os 50 hab\u00eda un total de 70 000 hect\u00e1rees cultivaes, pero una escesiva parcelaci\u00f3n y la falta de mecanizaci\u00f3n resultaben nuna bien baxa productivid\u00e1.\u200b En 1960, cuando ent\u00e1'l sector primariu ocupaba al 69 % de los trabayadores de la provincia, el 70 % de les esplotaciones agr\u00edcoles usaben puramente tracci\u00f3n animal. Hai angua\u00f1o unes 100 000 hect\u00e1rees dedicaes na provincia al cultivu del trigu y otres 100 000 al cultivu de la cebada.\nCabeza de la Mesta, la principal ganader\u00eda na provincia soriana ye la ovina y nos a\u00f1os 60 contabiliz\u00e1bense m\u00e1s de 800 000 cabeces de gan\u00e1u. Al igual que churres y merines sustituyeren a la varied\u00e1 d'oveya negra de la Celtiberia, dende los a\u00f1os 60 les variedaes aut\u00f3ctones de vaques Serranes Sorianes, gochos y pites fueron cruciaes o sustituy\u00edes por otres variedaes m\u00e1s granibles.\nImportante ye tami\u00e9n la esplotaci\u00f3n de los recursos forestales aut\u00f3ctonos pal llogru de madera, resina y la recueya de cogordes. Finalmente, la provincia acoy\u00f3 dende tiempor remotos cierta activid\u00e1 minera (canteres de m\u00e1rmol en Espej\u00f3n, mines de fierro na Sierra de Toranzo, \u00d3lvega, hasta los a\u00f1os 70) que se va ver ampliada nun futuru, o non, pola esplotaci\u00f3n d'un importante xacimientu de magnesitas en Borobia y\u00e1 que angua\u00f1o'l proyeutu esta rimada del resoluci\u00f3n de dellos recursos xudiciales polos sos afeccciones, ente otros, al r\u00edu Manubles.\nSector secundariu.\nEnte que el sector agrariu tien una contribuci\u00f3n bien alta al PIB de la provincia (10 puntos cimeru a la media espa\u00f1ola), el sector industrial representa una proporci\u00f3n sobromanera peque\u00f1a, apenes cimera al 20 % del so PIB. Destaca la industria agroalimentaria (fari\u00f1eres; industria c\u00e1rnica, particularmente en \u00d3lvega; bodegues, incluyendo dalgunes de denominaci\u00f3n d'orixe de Ribera de Duero en San Esteban de Gormaz), de tresformamientu de la madera y fabricaci\u00f3n de muebles (que coles mesmes qu'aprovecha contribuyir al caltenimientu de los sos montes y a la xeneraci\u00f3n d'empl\u00e9u) y tien una participaci\u00f3n importante de la industria auxiliar de componentes de automoci\u00f3n.\nSector terciariu.\nSoria cuenta con interesantes valores pal turismu, amestaos a los sos propios recursos. Per una parte, la so situaci\u00f3n xeogr\u00e1fica nel territoriu nacional, ente los Valles del Ebro y del Duero, pr\u00f3xima a grandes capitales, como Madrid y Zaragoza, y a Navarra, La Rioxa y el Pa\u00eds Vascu.\u200b La provincia cunta cola peque\u00f1a estaci\u00f3n d'esqu\u00ed n\u00f3rdicu y alp\u00edn de Santa In\u00e9s."}
{"id": "7551", "revid": "37624", "url": "https://ast.wikipedia.org/wiki?curid=7551", "title": "Chile", "text": "Chile, oficialmente Rep\u00fablica de Chile, ye un pa\u00eds del suroeste d'Am\u00e9rica del Sur, frente al Oc\u00e9anu Pac\u00edficu. Llenda al norte con Per\u00fa, al noreste con Bolivia y al este con Arxentina.\nPol\u00edtica y gobiernu.\nOrganizaci\u00f3n pol\u00edtica.\nLa llei m\u00e1xima del pa\u00eds ye la Constituci\u00f3n. Aprobada en 1980, foi modificada tres el referendu del 30 de xunetu de 1989. Nella establezse que Chile ye una rep\u00fablica democr\u00e1tica, y que la soberan\u00eda reside na naci\u00f3n.\nEl poder executivu ex\u00e9rcelu'l presidente de la Rep\u00fablica, escoy\u00edu en votaci\u00f3n direuta y por mayor\u00eda absoluta pa un mandatu de cuatro a\u00f1os. El poder llexislativu ye competencia del Congresu Nacional, form\u00e1u por un Sen\u00e1u de 38 miembros y una C\u00e1mara de Diputaos de 120 miembros. Toc\u00e1ntenes al poder xudicial, el so mu\u00e9rganu cimeru ye la Corte Suprema.\nGobiernu (Gobiernu hasta'l 11 de marzu de 2026).\nEl presidente del pa\u00eds ye, dende'l 11 de marzu de 2022, Gabriel Boric. El presidente de la C\u00e1mara de Diputaos ye Patricio Melero Abaroa, y el del Sen\u00e1u Guido Girardi Lav\u00edn. El gabinete ministerial comp\u00f3nenlu (abril 2012) 22 persones.\nPart\u00edos pol\u00edticos.\nLos part\u00edos pol\u00edticos chilenos agr\u00fapense en dos coaliciones. \nLa Concertaci\u00f3n de Part\u00edos pola Democracia incl\u00fai a:\nL'Alianza por Chile, pela so banda, incl\u00fai a:\nXeograf\u00eda.\nOrganizaci\u00f3n territorial.\nPol\u00edticamente, Chile ta divid\u00edu en 15 rexones, subdivid\u00edas en 53 provincies y un total de 346 comunes:\nLes principales ciudaes del pa\u00eds, seg\u00fan la proyeici\u00f3n pal a\u00f1u 2011 del \"Instituto Nacional de Estad\u00edsticas\",son:\nCultura.\nLos escritores chilenos rescamplaron especialmente nel cultivu de la poes\u00eda. D'algunos autores lleguen a falar de \"Pa\u00eds de poetes\", polos dos Premios Nobel (Gabriela Mistral y Pablo Neruda) de nacionalid\u00e1 chilena, a los qu'hai qu'amestar otros poetas destacaos como Nicanor Parra, Gonzalo Rojas y Vicente Huidobro. "}
{"id": "7557", "revid": "37624", "url": "https://ast.wikipedia.org/wiki?curid=7557", "title": "Oc\u00e9anu Pac\u00edficu", "text": "L'oc\u00e9anu Pac\u00edficu ye la mayor de les divisiones oce\u00e1niques de la Tierra. Esti\u00e9ndese dende l'oc\u00e9anu Glacial \u00c1rticu al norte hasta l'oc\u00e9anu Glacial Ant\u00e1rticu (o, seg\u00fan les definiciones, hasta L'Ant\u00e1rtida) al sur, y ta arrodi\u00e1u per Asia y Australia al oeste y por Am\u00e9rica al este.\nCon una estensi\u00f3n de 165,25 millones de km\u00b2, esta sodivisi\u00f3n del Oc\u00e9anu Mundial -y, por tantu, de la hidrosfera- cubre'l 46% de la superficie acu\u00e1tica de la Tierra y alredor del 33% de la so superficie total, siendo, poro, mayor que la suma de toles mases de tierra del planeta. L'ecuador sodiv\u00eddelu en oc\u00e9anu Pac\u00edficu Norte y oc\u00e9anu Pac\u00edficu Sur, con dos esceiciones: les islles Gal\u00e1pagos y Gilbert, que s'estienden al norte y al sur d'elli, consid\u00e9rense parte del Pac\u00edficu Sur La fuexa de les Marianes, na fastera occidental del Pac\u00edficu Norte, ye'l puntu m\u00e1s fondu de la superficie terrestre, llegando hasta los 10.911 m de fondura.\nLos primeros occidentales qu'avistaron l'oc\u00e9anu Pac\u00edficu fici\u00e9ronlo a entamos del sieglu XVI, cuando l'esplorador espa\u00f1ol Vasco N\u00fa\u00f1ez de Balboa cruzo l'ismu de Panam\u00e1 en 1513 y descubri\u00f3 lo qu'elli llam\u00f3 \"Mar del Sur\". El nome actual di\u00f3-ylu l'esplorador portugu\u00e9s Fernandu de Magallanes demientres la espedici\u00f3n espa\u00f1ola que circunnaveg\u00f3'l mundu en 1521. Dempu\u00e9s de bordear el cabu de Fornos alcontr\u00f3 vientos favorables al aportar a mar abiertu, y poro decidi\u00f3 llamar \"Mar Pac\u00edficu\" al oc\u00e9anu que travesaba."}
{"id": "7558", "revid": "116", "url": "https://ast.wikipedia.org/wiki?curid=7558", "title": "Provincia de Sevilla", "text": "La provincia de Sevilla ye una de les ocho provincies d'Andaluc\u00eda, n'Espa\u00f1a. Llenda coles provincies de M\u00e1laga, C\u00e1diz, Huelva, Badajoz, y C\u00f3rdoba. La so capital ye la ciud\u00e1 de Sevilla.\nTien una estensi\u00f3n de 14.001 km\u00b2, con una poblaci\u00f3n total de 1.811.177 persones (2005), qu'habiten los sos 104 pueblos. "}
{"id": "7560", "revid": "43102", "url": "https://ast.wikipedia.org/wiki?curid=7560", "title": "Provincia de Tarragona", "text": "Tarragona ye una provincia d'Espa\u00f1a, na parte sur de la comunid\u00e1 aut\u00f3noma de Catalu\u00f1a. Llenda coles provincies de Castell\u00f3n, Teruel, Zaragoza, Lleida, Barcelona y col mar Mediterraneu. \nDe los de la provincia, aproximadamente'l 20% vive na capital, la ciud\u00e1 de Tarragona.\nLa provincia ta compuesta por 183 conceyos distribu\u00edos en diez comarques, cinco na costa y otres cinco nel interior.\nLes comarques de la costa son:\nLes del interior son:\nDelles ciudaes y pueblos, aparte de la capital, son:\nConstant\u00ed, Reus, Valls, Falset, El Vendrell, Tortosa y Amposta."}
{"id": "7562", "revid": "43102", "url": "https://ast.wikipedia.org/wiki?curid=7562", "title": "Provincia de Teruel", "text": "Teruel ye una provincia espa\u00f1ola parte de la Comunid\u00e1 Aut\u00f3noma d'Arag\u00f3n. La so capital ye la ciud\u00e1 de Teruel.\nLa superficie de la provincia ye de 14.809 km\u00b2, onde viven 138.686 persones (2003), de los cuales la cuarta parte viven na capital. Tien una densid\u00e1 de poblaci\u00f3n de 9,36 hab./km\u00b2, la menor ente les provincies d'Espa\u00f1a. De los 236 conceyos que tien, la mit\u00e1 son pueblos de menos de 200 habitantes. "}
{"id": "7576", "revid": "35", "url": "https://ast.wikipedia.org/wiki?curid=7576", "title": "Provincia de Valladolid", "text": "Valladolid ye una provincia espa\u00f1ola de la comunid\u00e1 aut\u00f3noma de Castiella y Lli\u00f3n. Tien una estensi\u00f3n de 8.202 km\u00b2. La so capital ye la ciud\u00e1 de Valladolid.\nTien una poblaci\u00f3n de repart\u00edos en 255 conceyos. \nLlenda'l norte cola provincia de Palencia, al leste cola provincia de Burgos , al sureste cola provincia de Segovia, al sur cola d'\u00c1vila, al suroeste cola de Salamanca, al oeste cola de Zamora y al noroeste cola de Lli\u00f3n. \nTien un peque\u00f1u enclave ente les provincies de Lli\u00f3n y Zamora."}
{"id": "7579", "revid": "43102", "url": "https://ast.wikipedia.org/wiki?curid=7579", "title": "Yeme", "text": "El Yeme o Yemen (n'\u00e1rabe: \u0627\u0644\u064a\u064e\u0645\u064e\u0646\u200e al-Yaman), conoc\u00edu oficialmente como Rep\u00fablica de Yeme (n'\u00e1rabe: \u0627\u0644\u062c\u0645\u0647\u0648\u0631\u064a\u0629 \u0627\u0644\u064a\u0645\u0646\u064a\u0629\u200e \"al-Jumh\u016briyyah al-Yamaniyyah\") ye un pa\u00eds d'Oriente Mediu qu'ocupa la fastera suroccidental de la pen\u00ednsula d'Arabia y llenda al norte con Arabia Saudita, al sur col golfu d'Ad\u00e9n y el mar Ar\u00e1bicu, al este con Om\u00e1n y al oeste col mar Roxu. Ye, colos sos 527.970 km\u00b2 d'estensi\u00f3n, el segundu mayor pa\u00eds de la pen\u00ednsula, y la so capital ye Sana'a. El territoriu del pa\u00eds compriende tami\u00e9n m\u00e1s de 200 islles. La mayor d'elles, Socotra, as\u00edtiase xeogr\u00e1ficamente n'\u00c1frica, a unos 354 km al sur del territoriu continental del pa\u00eds. El pa\u00eds, con una xeograf\u00eda dominada pol desiertu y pola cadena monta\u00f1osa de Rub' al Khali, con picos de hasta 3.660 m d'altor, ta dixebrada del cuernu d'\u00c1frica pol estrechu de Bab-el-Mandeb.\nYeme yera la tierra del reinu de Saba, un est\u00e1u de comerciantes qu'ocup\u00f3'l territoriu yemen\u00edn demientres varios milenios. Nel a\u00f1u 275 el pa\u00eds pas\u00f3 a manes de la dinast\u00eda de los himyarites, y nel sieglu IV aport\u00f3 a elli el cristianismu, que compiti\u00f3 col xuda\u00edsmu y el paganismu, que yeren les relixones del Yeme primero d'aquella. El Yeme recibi\u00f3 bien ceo l'islam, y les tropes yemenines foron perimportantes pal so espoxigue territorial inicial. De los sieglos IX al XVI el pa\u00eds tuvo domin\u00e1u por varies dinast\u00edes, de las que la m\u00e1s importante, pola prosperid\u00e1 que-y dio al pa\u00eds, foi la de los ras\u00falides. A primeros del sieglu XX el pa\u00eds taba divid\u00edu ente los imperios otomanu y brit\u00e1nicu. Dempu\u00e9s de la Primer Guerra Mundial estableciose'l reinu de Yeme nel Yeme del Norte, y en 1962 convirti\u00f3se na Rep\u00fablica \u00c1rabe de Yeme. El Yeme del Sur sigui\u00f3 siendo un protector\u00e1u brit\u00e1nicu hasta 1967, a\u00f1u en qu'algam\u00f3 la so independencia col nome de Rep\u00fablica Democr\u00e1tica de Yeme. Dambos estaos xunt\u00e1ronse pa formar l'actual rep\u00fablica del Yeme en 1990. \nLa poblaci\u00f3n del Yeme, \u00fan de los pa\u00edses m\u00e1s probes del mundu, ye mayoritariamente rural. Toc\u00e1ntenes a la forma de gobiernu, embaxu la presidencia d'Ali Abdullah Saleh (1990-2012) el pa\u00eds ye \u00fan de los m\u00e1s corruptos del mundu. En 2011 hebo manifestaciones, qu'entamaren el 15 de xineru, pa protestar pola probeza, el paru y la corrupci\u00f3n qu'asolaben el pa\u00eds, y tami\u00e9n escontra'l plan de Saleh d'enmendar la constituci\u00f3n del pa\u00eds pa eliminar la prohibici\u00f3n de reelecci\u00f3n indefinida del presidente, lo que lu diba facer presidente de por vida. Ten\u00eda am\u00e1s, planes, pa que'l so f\u00edu Ahmed Saleh fora presidente dempu\u00e9s d'elli. De resultes de les revueltes ciudadanes Saleh renunci\u00f3 al poder, dex\u00e1ndo-ylu al so vicepresidente Abd Rabbuh Mansur Hadi a cambiu de que-y garantizaran la inmunid\u00e1 xudicial. El 18 de marzu de 2012 entam\u00f3 una conferencia nacional pa poner les bases de lo que ha ser el futuru del pa\u00eds, que fin\u00f3'l 25 de xineru de 2014. Yeme ha convertirse, colos alcuerdos alcanzaos nella, nuna rep\u00fablica federal multirexonal. Estendi\u00f3se-y por un a\u00f1u el mandatu al presidente Hadi pa que convoque y coordine dos comit\u00e9s. \u00dan ha decidir si el pa\u00eds ha dividise en dos rexones federales (norte y sur) o en seis m\u00e1s peque\u00f1es; y l'otru ha preparar una nueva constituci\u00f3n.\nGobiernu y Pol\u00edtica.\nDende la unificaci\u00f3n de la \"Rep\u00fablica \u00c1rabe de Yeme\" (Norte) y la \"Rep\u00fablica Democr\u00e1tica de Yeme\" (Sur) en mayu de 1990, el sistema de gobiernu tien como base un Conseyu Presidencial de 5 miembros (tres del Norte y dos del Sur), dirix\u00edu por Ali Abdullah Saleh. \nTien un parllamentu unicameral form\u00e1u por 301 miembros: 159 diputaos del norte, 111 del sur y 31 que nun son elix\u00edos. \nOrganizaci\u00f3n pol\u00edtico-alministrativa.\nEl pa\u00eds div\u00eddese en diecinueve gobernaciones (o \"muhafazat\"; \"muhafaza\" en singular ):\nXeograf\u00eda.\nNel sector oeste de Yeme abonden los montes, con altures que pasen de los 3.500 metros, mientres que la fastera oriental ye una meseta, na mayor parte des\u00e9rtica. Nun hai r\u00edos permanentes y les precipitaciones son mui escases. Les temperatures, normalmente mui elevaes, son m\u00e1s suaves na costa y nos montes. \nEconom\u00eda.\nYeme tien una econom\u00eda arcaica. Nam\u00e1s un 1% de la so superficie ye regantible. Asina, l'agricultura ye sobre too de cultivos de cereales y caf\u00e9. La ganader\u00eda yemenino ye abondo importante, sobre too no que respecta a les oveyes y cabres. Tami\u00e9n ye un de los pa\u00edses productores de petroleu y tien abondes reserves de gas natural.\nDemograf\u00eda.\nLos yemeninos son \u00e1rabes. Hai una peque\u00f1a minor\u00eda persa na costa norte y otra minor\u00eda ente Yeme y Om\u00e1n qu'habla diferentes lling\u00fces sudar\u00e1biques.\nRelix\u00f3n: 53% musulmanes sunn\u00eds; 46,9% musulmanes xi\u00eds; otros, (cristianos, xud\u00edos y hind\u00fas) 0,1%."}
{"id": "7581", "revid": "379", "url": "https://ast.wikipedia.org/wiki?curid=7581", "title": "Mar Roxu", "text": "El Mar Roxu (n' \u00e1rabe \u0627\u0644\u0628\u062d\u0631 \u0627\u0644\u0623\u062d\u0645\u0631 Ba\u1e25r al-A\u1e25mar, al-Ba\u1e25ru l-\u2019A\u1e25mar y \u05d9\u05dd \u05e1\u05d5\u05e3 Yam Suf n' hebr\u00e9u) ye un golfu del Oc\u00e9anu \u00cdndicu allug\u00e1u ente \u00c1frica y Asia. Al sur, la mar Roxu comunica col restu del Oc\u00e9anu \u00cdndicu pel estrechu de Bab el Mandeb. Al norte llenda cola pen\u00ednsula del Sina\u00ed, el golfu d'Akaba y la canal de Suez, que permite la comunicaci\u00f3n col mar Mediterraneu.\nCiudaes costeres importantes.\nEnte les ciudaes que tan a la vera d'esta mar destaquen: Assab, Massawa, Hala'ib, Port Sudan, Port Safaga, Hurghada, El Suweis, Sharm el Sheikh, Eilat, Aqaba, Dahab, Jedda, Al Hudaydah."}
{"id": "7582", "revid": "5110", "url": "https://ast.wikipedia.org/wiki?curid=7582", "title": "Galu (llingua rom\u00e1nica)", "text": ""}
{"id": "7585", "revid": "37624", "url": "https://ast.wikipedia.org/wiki?curid=7585", "title": "Logro\u00f1o", "text": "Logro\u00f1o ye la capital de la provincia y Comunid\u00e1 Aut\u00f3noma de La Rioxa (Espa\u00f1a). En 2008 ten\u00eda 150.071 habitantes.\nDatos xeogr\u00e1ficos.\nLogro\u00f1o ta asiti\u00e1u al norte de La Rioxa media, a orielles del r\u00edu Ebro, a 386 m sobre'l nivel del mar. El Cam\u00edn de Santiago pasa pola ciud\u00e1. El so t\u00e9rminu municipal ocupa 79,6 km\u00b2.\nLes coordenaes xeogr\u00e1ficas son: 42\u00b0 28' N, 2\u00b0 27' W\nFiestes y tradiciones.\nLa patrona de Logro\u00f1o ye Santa Mar\u00eda de la Esperanza.\nLes fiestes m\u00e1s importantes de la capital rioxana son:"}
{"id": "7586", "revid": "116", "url": "https://ast.wikipedia.org/wiki?curid=7586", "title": "Llista de conceyos de La Rioxa", "text": "\u00c9sta ye la llista de conceyos de La Rioxa (Espa\u00f1a):"}
{"id": "7589", "revid": "116", "url": "https://ast.wikipedia.org/wiki?curid=7589", "title": "Islles Scilly", "text": "Les Islles Scilly (pronunciaci\u00f3n: /'sili/; n'ingl\u00e9s, \"Islles of Scilly\"; en c\u00f3rnicu, \"Ynysek Syllan\"), son un archipi\u00e9lagu na costa del duc\u00e1u de Cornualles, nel estremu suroeste del Reinu Xun\u00edu. Tienen una superficie de 16,33 km\u00b2 y una poblaci\u00f3n de non m\u00e1s de 2.000 personas; anque davezu foi considerada parte de Cornualles, angua\u00f1o ye una dependencia aut\u00f3noma que nun tien rellaci\u00f3n alministrativa con esti duc\u00e1u.\nEsti archipi\u00e9lagu ta compuestu por cinco islles habitaes y dellos castros que s'alluga a 45 km de la islla de Gran Breta\u00f1a; les islles habitaes n\u00f3mense Saint Mary's, Tresco, Saint Martin's, Saint Agnes y Bryher. Tienen un clima templ\u00e1u gracies al efeutu \"colch\u00f3n\" del oc\u00e9anu lo que fai que seya la floricultura, xunto al turismu, la so industria principal.\nHistoria.\nLes islles tuvieron habitaes dende la Ed\u00e1 de Piedra, y la so historia foi de subsistencia diaria, na que s'amestaba la producci\u00f3n agr\u00edcola cola pesca. Anque d'antiguo formaron parte de Cornualles, lo cierto ye que bien llueu perdieron la so llingua celta propia en favor del ingl\u00e9s naciente, a lo menos dende la final de la Ed\u00e1 Media, adelant\u00e1ndose a los otros llugares de fala celta na implantaci\u00f3n del ingl\u00e9s en delles centuries.\nEstes islles t\u00e1n consideraes por munchos \u00fan de los allugamientos de les m\u00edtiques Kassit\u00e9rides d'u los griegos importaben l'esta\u00f1u, si bien la teor\u00eda hist\u00f3rica m\u00e1s afitada nesti sen calti\u00e9n que son les gallegues islles C\u00edes l'asitiamientu orixinariu; lo que s\u00ed paez tar claro ye que son unes islles conoc\u00edes d'antiguo.\n\u00c1rea de Guapura Natural Destacada.\nEn 1975, l'archipi\u00e9lagu, nel so conxuntu, foi declar\u00e1u \"\u00c1rea de Guapura Natural Destacada\"."}
{"id": "7590", "revid": "5110", "url": "https://ast.wikipedia.org/wiki?curid=7590", "title": "Scilly", "text": ""}
{"id": "7591", "revid": "5110", "url": "https://ast.wikipedia.org/wiki?curid=7591", "title": "Islles Sorlingas", "text": ""}
{"id": "7593", "revid": "43102", "url": "https://ast.wikipedia.org/wiki?curid=7593", "title": "Provincia de Val\u00e8ncia", "text": "Val\u00e8ncia o Valencia ye una provincia espa\u00f1ola de la Comunid\u00e1 Valenciana. La so capital ye la ciud\u00e1 de Val\u00e8ncia.\nAsitiada al este de la Pen\u00ednsula Ib\u00e9rica, llenda al este col mar Mediterraneu, al norte coles provincies de Castell\u00f3 y Teruel, al oeste con Cuenca y Albacete y al sur con Alacant.\nTien 16 esca\u00f1os nel Congresu de los Diputaos y 36 nes Cortes Valencianes."}
{"id": "7595", "revid": "37624", "url": "https://ast.wikipedia.org/wiki?curid=7595", "title": "Provincia de Ja\u00e9n", "text": "Ja\u00e9n o Xa\u00e9n ye una provincia del sur d'Espa\u00f1a, na comunid\u00e1 aut\u00f3noma d'Andaluc\u00eda. Llenda pol oeste con C\u00f3rdoba, pel norte con Ciudad Real, pol este con Albacete y pol sureste con Granada. La so capital ye la ciud\u00e1 de Ja\u00e9n.\nTien una superficie de 13.498 km\u00b2 onde viven 647.387 habitantes (2002), de los cuales, casi una sesta parte viven na cpital. La densid\u00e1 de poblaci\u00f3n ye de 48,01 hab./km\u00b2. De los 97 conceyos que tien destaquen, sacante la capital, Linares, \u00dabeda, Baeza, And\u00fajar, Martos, Cazorla y Alcal\u00e1 la Real.\nXeograf\u00eda.\nNa Sierra de Cazorla, en Pontones, naz el r\u00edu Segura, mientres que na Ca\u00f1ada de las Fuentes, nel t\u00e9rminu municipal de Quesada, naz el r\u00edu Guadalquivir.\nAnque ye una de les provincies espa\u00f1oles menos conoc\u00edas polos turistas, tien munchos llugares interesantes que visitar. Ja\u00e9n tien cuatro Parques Naturales: \nLa provincia tien tami\u00e9n dos importantes ciudaes renacentistes: \u00dabeda y Baeza, que UNESCO nom\u00f3 Patrimoniu de la Humanid\u00e1.\nLa provincia de Ja\u00e9n ye'l mayor productor mundial d'aceite d'oliva."}
{"id": "7597", "revid": "43102", "url": "https://ast.wikipedia.org/wiki?curid=7597", "title": "Provincia de Girona", "text": "Girona o Xirona, ye una provincia d'Espa\u00f1a, na parte norte de la comunid\u00e1 aut\u00f3noma de Catalu\u00f1a. Llenda coles provincies de Barcelona y Lleida y con Francia y el mar Mediterraneu. \nViven na provincia 598.112 persones (2002). La so capital ye la ciud\u00e1 de Girona, onde vive poco m\u00e1s de la octava parte de la poblaci\u00f3n total.\nParte del territoriu de Girona, el conceyo de Ll\u00edvia, ye un enclave en territoriu franc\u00e9s.\nVer tami\u00e9n.\nLlista de conceyos de Girona"}
{"id": "7599", "revid": "28171", "url": "https://ast.wikipedia.org/wiki?curid=7599", "title": "Provincia de Santa Cruz de Tenerife", "text": "Santa Cruz de Tenerife ye una provincia espa\u00f1ola de la Comunid\u00e1 Aut\u00f3noma de les Canaries, que ta formada poles islles de La Palma, La Gomera, El Hierro, Tenerife y dellos isllotes peque\u00f1os como Salmor, Garachico y Anaga.\nLa capital de la provincia ye la ciud\u00e1 de Santa Cruz de Tenerife."}
{"id": "7601", "revid": "5179", "url": "https://ast.wikipedia.org/wiki?curid=7601", "title": "Lli\u00f3n (provincia)", "text": ""}
{"id": "7603", "revid": "43102", "url": "https://ast.wikipedia.org/wiki?curid=7603", "title": "Provincia de Lli\u00f3n", "text": "Lli\u00f3n o Lle\u00f3n(\"Le\u00f3n\", en castell\u00e1n y gallegu) ye una provincia espa\u00f1ola perteneciente a la comunid\u00e1 aut\u00f3noma de Castiella y Lli\u00f3n. All\u00fagase al noroeste de la pen\u00ednsula Ib\u00e9rica y la so capital ye Lli\u00f3n. Llenda al norte col Princip\u00e1u d'Asturies y Cantabria, al oeste con Galicia (concretamente coles provincies d'Ourense y Lugo), pel oeste; coles provincies de Zamora y Valladolid pel sur; y cola provincia de Palencia pel este. Creada cola dixebra provincial de 1833, foi adscrita a la rex\u00f3n del Reinu de Lli\u00f3n.\nTien una enantu de 15.581 km\u00b2. Posee una poblaci\u00f3n de 498.223 (INE 2006). Densid\u00e1: 31,82 h/km\u00b2.\nLlugar de pasu ente importantes rexones de la pen\u00ednsula Ib\u00e9rica, pela provincia llionesa discuerren dos grandes rutes: de sur a norte la V\u00eda de la Plata, y d'este a oeste'l Cam\u00edn de Santiago.\nXeograf\u00eda.\nAllugamientu.\nLa provincia de Lli\u00f3n all\u00fagase nel Noroeste de la Pen\u00ednsula Ib\u00e9rica, concretamente na Meseta Norte. Llenda col Princip\u00e1u d'Asturies y Cantabria pel norte; con Galicia (provincies d'Ourense y Lugo), pel oeste; coles provincies de Zamora y Valladolid pel sur; y cola provincia de Palencia pel este.\nHidrolox\u00eda.\nLa provincia de Lli\u00f3n pertenez a tr\u00e9s estremaes cuenques hidrogr\u00e1fiques. La primer y m\u00e1s importante ye la del Dueru, a la que s'asigna un 73,5% del territoriu llion\u00e9s, la segunda ye la del Mi\u00f1o, qu'engloba la comarca d'El Bierzu y la comarca tradicional de \u1e36\u1e37aciana con un 25% del territoriu. Por \u00faltimu la vertiente cant\u00e1brica, a la que s'asigna'l 1,5% solamente, na zona de los Picos.\nBanzaos.\nLli\u00f3n ye una provincia con grandes banzaos, munchos d'ellos construy\u00edos na \u00e9poca franquista, somorguiando dellos pueblos. Los m\u00e1s importantes son:\nClima.\nLa provincia de Lli\u00f3n ye un \u00e1rea de transici\u00f3n ente la Iberia h\u00fameda y la ensucha. Seg\u00fan la carauterizaci\u00f3n del MAPA, en Lli\u00f3n puen estremase cinco zones clim\u00e1tiques.\nDixebra alministrativa.\nLa provincia de Lli\u00f3n dix\u00e9brase en conceyos/municipios, como establez l'art\u00edculu 137 de la Constituci\u00f3n Espa\u00f1ola, con autonom\u00eda de xesti\u00f3n y poderes executivu y llexislativu propios, esistiendo organizaciones supramunicipales y mancomunidaes d'estremada \u00edndole que reflexen en determinaos casos la organizaci\u00f3n hist\u00f3rica del territoriu. Arriendes, El Bierzu constituy\u00f3 en comarca por Llei 1/1991 de 14 de marzu poles sos pecu\u00f1ariedaes carauter\u00edstiques xeogr\u00e1fiques, sociales, hist\u00f3riques y econ\u00f3miques dot\u00e1ndose de instituciones ermunes y un relativamente enant\u00e1u espeutru competencial.\nLes comarques agraries organizaes pol Ministeriu d'Agricultura, Pesca y Alimentaci\u00f3n en 1996 (l'anterior comarcalizaci\u00f3n agraria data de 1978) son les siguientes:\nAries funcionales.\nNes Directrices d'Ordenaci\u00f3n del Territorio de Castiella y Lli\u00f3n nel a\u00f1u 2000, la provincia finca dixebrada n'ocho aries funcionales coles sos respeutives cabeceres d'aria:\nPart\u00edos xudiciales.\nLos part\u00edos xudiciales nos que se dixebra la provincia tomen el nome de les sos respeutives capitales. A efeutos eleutorales, los conceyos pertenecientes al Part\u00edu Xudicial de Vil.lablino int\u00e9grense nel Part\u00edu Xudicial de Lli\u00f3n sacantes Vi\u1e37\u1e37ablinu y Palacios del Sil, que lo faen nel de Ponferrada.\nEl part\u00edu xudicial d'Estorga tien C\u00e1mara de Comerciu ya Industria propia constituy\u00edes dambes en 1910 correspondiendo'l restu de la provincia a la C\u00e1mara de Comerciu de Lli\u00f3n fundada en 1907.\nComarques tradicionales.\nConceyos por fasteres:\nDemograf\u00eda.\nLa provincia de Lli\u00f3n posee una poblaci\u00f3n de 498.223 habitantes (INE 2006). La densid\u00e1, de 31,82 hb/km\u00b2 ye mayor que nel conxuntu de la Meseta Norte, onde la densid\u00e1 rolda los 20 hab./km\u00b2, siendo la segunda provincia en densid\u00e1 de la Comunid\u00e1 de Castiella y Lli\u00f3n.\nEn Lli\u00f3n ye a albidrase dos grandes aries de concentraci\u00f3n de la poblaci\u00f3n: l'Aria metropolitana de Lli\u00f3n y l'Alfoz de Ponferrada, que xuntes concentren a m\u00e1s de la met\u00e1 de la poblaci\u00f3n de la provincia. Son am\u00e1s noyos industriales que concentren bona parte de la industria provincial.\nMovimientu natural de la poblaci\u00f3n.\nNatalid\u00e1.\nNel 2005 rexistr\u00e1ronse un total de 3.313 \u00f1acimientos na provincia de Lli\u00f3n, lo que sup\u00f3n una tasa de natalid\u00e1 del 6,64 puntos, una tasa mui baxa que nun garantiza el relevu xeneracional.\nMortalid\u00e1.\nNel 2005 rexistr\u00e1ronse un total de 5.731 fenecimientos na provincia de Lli\u00f3n, lo que sup\u00f3n una tasa de mortalid\u00e1 del 10,49 puntos, una tasa m\u00e1s elevada que la del conxuntu nacional, y que xunida a la baxa natalid\u00e1 fai que l'espoxigue vexetativu seya de -3,85 puntos.\nMigraciones.\nLa provincia de Lli\u00f3n foi una provincia de emigrantes qu'angua\u00f1o ta recibiendo inmigrantes, quienes percanciaren aducir la poblaci\u00f3n llionesa.\nEmigraci\u00f3n.\nLa provincia de Lli\u00f3n ye una de les provincies onde una gran parte de la poblaci\u00f3n ta fuera d'\u00e9sta. Seg\u00fan el INE na provincia de Lli\u00f3n hai 17.572 emigrantes fuera de la provincia y dientro d'Espa\u00f1a y 181 llioneses fuera d'Espa\u00f1a.\nInmigraci\u00f3n.\nLa provincia de Lli\u00f3n nos caberos a\u00f1os ta tornando nuna receptora d'inmigrantes, tanto ye asina que nel a\u00f1u caberu los inmigrantes consiguieron aumentar la poblaci\u00f3n de la provincia dempu\u00e9s de d\u00e9cades de xabaz decrecimientu. Los inmigrantes d'otres provincies espa\u00f1oles en Lli\u00f3n cifren en 15.567 persones, mientres que los estranxeros emplaciaos en Lli\u00f3n son 3.992.\nEconom\u00eda.\nLa provincia de Le\u00f3n sigue la t\u00f3nica del restu d'Espa\u00f1a no que refier a la econom\u00eda, ya que la mayor parte d'emplegos qu'ufre \u00e9sta t\u00e1n arreyaos cola estaya servicios. Na provincia hai 17.400 paraos, los cuales representen un 8,32% del total de persones n'ed\u00e1 de trabayar de la provincia. El paru provincial nun dexara de baxar nos a\u00f1os caberos.\nAgricultura.\nOcupa a un 7,8% de los emplegaos de la provincia. Los cultivos principales son los cereal\u00edsticos, los lleguminosos, los t\u00faberculos de consumu humanu, los cultivos industriales y los forraxeros.\nEl regad\u00edu ocupa una superficie de 163.379 Ha, lo que correspuende a un 31,27% de la superficie total llabrada, les tierres de regad\u00edu t\u00e1n allugaes sobremanera nes arredolaes de les Vegues del \u00d3rbigu y del Esla. Ye la provincia con mayor cantid\u00e1 de regad\u00edos de la Comunid\u00e1 de Castiella y Lli\u00f3n\nLes vi\u00f1ales, as\u00edtiense sobremanera na comarca d'El Bierzu y nes proximidaes de los r\u00edos, siendo'l m\u00e1s importante r\u00edu en cuantes a vi\u00f1ales, el Esla. La provincia cunta con una denomaci\u00f3n d'orixe, que engloba a les vi\u00f1ales del \u00e1rea d'El Bierzu; arriendes d'ello, cunta con un sellu de calid\u00e1 \"Tierres de Lli\u00f3n\", distintivu que premia'l vinu produc\u00edu na vega del Esla y arredolaes.\nNo que se refier a la ganader\u00eda, la caba\u00f1a de mayor importancia ye la ovina, siguida pola bovina, la porcina, la caprina y la caballar. La ganader\u00eda conc\u00e9ntrase enforma nes paciones de monte, anque hai naves nes tierres baxes onde los animales t\u00e1n acorriaos.\nIndustria.\nOcupa a un 14,5% de los emplegaos de la provincia. Lli\u00f3n nun ye una provincia industrializada, y la industria que tien ta concentrada en Lli\u00f3n, Ponferrada y en menor midida, n'Estorga, La Robla y Bembibre. Les principales rames industriales de Lli\u00f3n son l'alimentar\u00eda, la testil, la de confecci\u00f3n, la maderera, la d'artes gr\u00e1fiques, la qu\u00edmica, la del vidriu y cementu y la met\u00e1lica.\nAngua\u00f1o, por una parte t\u00e1n enant\u00e1ndose pol\u00edgonos industriales y\u00e1 esistentes, como los d'Onzoniella o Estorga y por otro t\u00e1n construyendo nuevos pol\u00edgonos en llugares con bones comunicaciones, como El Bayu y Villadangos, apuestes dirix\u00edes dende la Xunta de Castiella y Lil\u00f3n. Llo\u00f1e y\u00e1 de l'antigua pol\u00edtica de favorecer un pol\u00edgonu industrial en cada pueblu, qu'ocasion\u00f3 qu'heba pol\u00edgonos industriales en Lli\u00f3n a 0% d'ocupaci\u00f3n industrial.\nNos meses caberos la estaya industrial llionesa viera c\u00f3mo desembarca una de les mayores iniciatives de futuru pa la provincia, la producci\u00f3n de biodi\u00e9sel, f\u00e1briques de les que se proyectara y\u00e1 dos, la de La Robla y la de Jabares de los Oteros, siendo esta \u00faltima un gran nucleu de producci\u00f3n, el primer de la Comunid\u00e1.\nMerez am\u00e1s ser destac\u00e1u el Parque Teunol\u00f3xicu de Lli\u00f3n, que ye un gran apueste pa empobinar la econom\u00eda llionesa haza les nueves teunolox\u00edes.\nConstrucci\u00f3n.\nOcupa a un 11,7% de los emplegaos de la provincia. Esta estaya c\u00e9ntrase nos nucleos de mayor poblaci\u00f3n como Lli\u00f3n y Ponferrada, con una activid\u00e1 importante tami\u00e9n n'Estorga, La Ba\u00f1eza y Villaquilambre.\nMiner\u00eda.\nLa provincia de Lli\u00f3n foi un nucleu destac\u00e1u no que refier a la miner\u00eda, sobremanera del carb\u00f3n, onde s'afaya'l 35% de los recursos nacionales. El carb\u00f3n estray\u00edo de Lli\u00f3n yera antracita o hulla principalmente.\nLes principales cuenques mineres yeren El Bierzu, \u1e36\u1e37aciana y la zona norte de Lli\u00f3n.\nLa producci\u00f3n carbon\u00edfera llionesa tuvo venceyada siempres a l'activid\u00e1 industrial d'Euskadi, que al precisar una mayor producci\u00f3n de carb\u00f3n, busc\u00f3 \u00e9sta nes cuenques d'Asturies y Lli\u00f3n. Pruebes d'ello son la construcci\u00f3n d'un ferrocarril que fac\u00eda la ruta La Robla-Balmaseda o la istalaci\u00f3n de la Hullera Vasco-Llionesa y Hulleres de Sabeiru y anexes.\nLa demanda coyuntural de carb\u00f3n llion\u00e9s sigui\u00f3 siendo mui importante, cola I Guerra Mundial (creaci\u00f3n de la Minero-Sider\u00farxica de Ponferrada, MSP, en 1918), la Guerra Civil y el periodu d'autarqu\u00eda. Sicas\u00ed, depu\u00e9s, col aniciu de la lletrificaci\u00f3n del ferrocarril y l'espoxigue del usu del petroleu na d\u00e9cada de los sesenta, el carb\u00f3n llion\u00e9s pasa a suministrar a les centrales t\u00e9rmiques ll\u00e9triques principalmente, onde tien que competir col carb\u00f3n estranxero.\nG\u00fcei, el fechu de qu'angua\u00f1o'l carb\u00f3n seya un combustible mui perxudicial pol so impautu ambiental, xun\u00edu a que resulta m\u00e1s baratu importalo que producilo, supunxera una crisis de gran envergadura na provincia de Lli\u00f3n. Ello fora patente na crisis de la MSP y nes estremaes reconversiones industriales que tuviera que llevase a cabu nes Cuenques Mineres.\nEnerx\u00eda.\nLa importancia enerx\u00e9tica de la provincia de Lli\u00f3n deriva de le sos centrales t\u00e9rmiques y los sos grandes banzaos. Ye una productora neta d'enerx\u00eda, y\u00e1 que consume menos de lo que produz. Esto sup\u00f3n un desaniciu de los sos recursos naturales y ambientales en pro de les demandes de provincies como Valladolid a camb\u00e9u d'un beneficiu probetayu nun proporcion\u00e1u. La estaya emplega a 526 persones y produz un total de 16.235 Gwh.\nUn fechu destacable ye que na provincia de Lli\u00f3n se fund\u00f3 Endesa, qu'anici\u00f3'l so cam\u00edn na central berciana de Compostiella I, col env\u00eds d'aprovechar les reserves d'antracita de la zona.\nFontes d'enerx\u00eda tradicionales.\nHidroll\u00e9trica.\nLa provincia de Lli\u00f3n ye un puntu importante de producci\u00f3n d'enerx\u00eda hidroll\u00e9trica.\nT\u00e9rmica.\nPola so tradici\u00f3n minera y los sos enantaos recursos carbon\u00edferos, la provincia de Lli\u00f3n ye un puntu mui importante na xeneraci\u00f3n de lletricid\u00e1 proveniente de centrales t\u00e9rmiques. De les cuatro centrales t\u00e9rmiques de Castiella y Lli\u00f3n, tres t\u00e1n na provincia de Lli\u00f3n.\nFontes d'enerx\u00eda alternatives.\nLes enerx\u00edes alternatives na provincia de Lli\u00f3n t\u00e1n cobrando muncha fuercia, incentivaes por una fuerte inversi\u00f3n y les subvenciones realizaes. Nesti campu pueden aculombrase les estayes e\u00f3lica y de biomasa y biodi\u00e9sel.\nE\u00f3lica.\nLes actuaciones m\u00e1s importantes nesta estaya foron empobinaes a la producci\u00f3n de maquinaria pa molinos de vientu. Centros como l'allug\u00e1u cerca de Ponferrada o la empresa de aeroxeneradores Vestas nel pol\u00edgonu industrial de Villadangos dan testimoniu del papel clave pa la construcci\u00f3n de molinos de vientu.\nLa producci\u00f3n ll\u00e9trica c\u00e9ntrase sobremanera n'El Bierzu.\nBiomasa.\nA esta estaya mira con esperancia'l campu llion\u00e9s. La producci\u00f3n de biodi\u00e9sel a la que dir\u00e1n destinaes munches f\u00e1briques planiaes, ser\u00e1 un gran revulsivu pal campu; y\u00e1 que fixar\u00e1 producci\u00f3n, y polo tantu; emplegu. Nucleos destacaos de producci\u00f3n de biodi\u00e9sel sedr\u00e1n Jabares de los Oteros y La Robla.\nServicios.\nOcupa a un 66,0% de los emplegaos de la provincia. La provincia de Lli\u00f3n ye un llugar onde la estaya servicios xuega un papel clave nel so desenrolu.\nComerciu.\nComerciu esterior.\nLli\u00f3n ye una provincia onde les esportaciones caltuvieran una xubida sacantes dalg\u00fan altibaxu sele, demientres la cabera d\u00e9cada. Esto fizo que xunto a una xubida menor de les importaciones, el saldu comercial de la provincia seya positivu.\nEsportaciones.\nLas esportaciones de Lli\u00f3n demientres l'exerciciu del a\u00f1u 2005, sumaron 527 millones d'euros. Ente les que destacaron les refer\u00edes a la estaya de los metales comunes y les sos manufautures, que sumaron 223 millones d'euros. Otres estayes importantes son l'agropecuariu, con 103 millones del total y el de los productos qu\u00edmicos, que si bien nun tien la importancia d'anantia, ent\u00e1 aporta 48 millones del total.\nPor productos los m\u00e1s importantes foron les barres y perfiles d'aceru inoxidable, con 105 millones, am\u00e1s del alambr\u00f3n d'aceru inoxidable\" con 85 millones y la cayuela, con 55 millones.\nLos principales clientes de la provincia foron Italia, con 111 millones, Francia, con 78 millones y Alema\u00f1a con 75 millones, adem\u00e1s de Portugal, con 71 millones.\nImportaciones.\nLes importaciones que recibe Lli\u00f3n demientres l'exerciciu sumaron 405 millones d'euros. Ente les que destacaron les refer\u00edes a la estaya de la maquinaria non ll\u00e9trica, que sum\u00f3 112 millones d'euros. Otres estayes importantes son l'agropecuariu, en nidiu retrocesu, con 99 millones d'euros, el qu\u00edmicu con 44 millones y el material de tresporte, con 41 millones d'euros.\nPor productos, los m\u00e1s importantes foron la maquinaria pa trabayu de nivelaci\u00f3n y cavadura con 51 millones d'euros, sigu\u00edo de les llegumes ensuches desvainaes, con 32 millones y los veh\u00edculos pa tresporte de mercanc\u00edes, con 24 millones. \nLos principales importadores a la provincia de Lli\u00f3n foron Alema\u00f1a con 86 millones, Francia con 77 millones y Pa\u00edses Baxos con 31 millones. China ent\u00e1 se calti\u00e9n con valires modestos, con 16 millones, pese a tener dobl\u00e1u les sos importaciones.\nTurismu.\nLa contribuci\u00f3n del turismu a la econom\u00eda llionesa ye significativa. Los sos principales valires son la so bayurosa historia y el so escoman\u00e1u patrimoniu, que fizo de la provincia una de les principales no que refier a turismu d'interior.\nLa ufierta tur\u00edstica pasa dende'l bayurosu patrimoniu de ciudaes como Lli\u00f3n, Ponferrada y Estorga a la de los establecimientos de turismu rural, completada con una ufierta n'iviernu de deportes de \u00f1eve, con estaciones como les de San Isidru y \u1e36\u1e37eitariegos.\nDestaquen tami\u00e9n Les M\u00e9dules n'El Bierzu. Un elementu clave nel turismu de la provincia ye ensin dubia la Selmana Santa, de les que la m\u00e1s importante ye la de la propia capital, Lli\u00f3n, acompa\u00f1ada d'otres de gran tradici\u00f3n en poblaciones de menor importancia.\nDenmientres l'a\u00f1u 2005, Lli\u00f3n contabiliz\u00f3 un total de 671.618 viaxeros, con 1.090.099 pernoctaciones. De los viaxeros qu'entraron na provincia, 565.849 yeren espa\u00f1oles y 105.769 yeren estranxeros.\nTurismu Rural.\nEl turismu rural cobra fuercia na provincia con 339 establecimientos qu'ufren 3.068 places. Estos datos all\u00faguenla en segundo llugar na Comunid\u00e1 per detr\u00e1s d'\u00c1vila.\nTresportes.\nL'allugamientu xeogr\u00e1ficu de la provincia, t\u00f3rnala n\u00fan pasu obligatoriu dende la Meseta haza Asturies y Galicia. Esta obligatoried\u00e1 de pasu dot\u00e1rala duna bona cantid\u00e1 d'infracadarmes, tantu de carretera como de ferrocarril. Sicas\u00ed ent\u00e1 hai grandes deficiencies na comunicaci\u00f3n interior de la provincia.\nTresporte per carretera.\nLa provincia de Lli\u00f3n disp\u00f3n duna riestra de v\u00edes d'alta capacid\u00e1, que son result\u00e1u de la estrat\u00e9xica posici\u00f3n de Lli\u00f3n nel mapa peninsular. Asina esisten autov\u00edes como la Lli\u00f3n-Burgos, o la Lli\u00f3n-Xix\u00f3n. La \u00fanica v\u00eda d'alta capacid\u00e1 pa la propia provincia ye la AP-71, una autopista de portalgu que fai el trayeutu Lli\u00f3n-Estorga.\nFerrocarril.\nEl primer proyeutu de llinia ferria en Lli\u00f3n surde en 1840, a iniciativa del brit\u00e1nicu R. Keiley cola intenci\u00f3n de xunir Lli\u00f3n y Avil\u00e9s. Pesie la concesi\u00f3n provisional del Gobiernu, el proyeutu nunca se llev\u00f3 a cabu.\nEn 1856, col entamu de la Llinia Madrid-Ir\u00fan y l'estudiu de les sos estremaos tramos, \u00fan d'esos tramos, concretamente'l que lleva a Galicia; deber\u00eda pasar per Lli\u00f3n y Ponferrada. En 1858 entam\u00f3 la subasta y en 1861, diose la concesi\u00f3n. El trayeutu de Palencia a Lli\u00f3n entra\u00f1\u00f3 poques dificultaes, siendo complet\u00e1u en payares de 1863. En 1866 lleg\u00f3 a Estorga y entam\u00f3'l tramu m\u00e1s abegosu con grandes retrasos nes obres y problemes financieros. El 1 de setiembre de 1883 inaugur\u00f3se la llinia tres salvar l'abegosu traz\u00e1u de Bra\u00f1uelas y el T\u00fanel del Llazu.\nEn 1866 entam\u00f3'l tramu haza Asturies. Ente 1868 hasta 1875 prod\u00faxose una paralizaci\u00f3n de les obres, ya que nam\u00e1i se construy\u00f3 un peque\u00f1u tramu ente La Pola de Gord\u00f3n y Busdongu d'Arbas. El 16 d'agostu de 1884 inaugur\u00f3se la llinia.\nDe magar 1866, anici\u00f3se una pol\u00e9mica de gran retra\u00f1\u00edu ente Lli\u00f3n y Estorga por mor de la construcci\u00f3n duna llinia hacia Benavente, siendo finalmente Estorga quien se torn\u00f3 cabezalera d'esa prollongaci\u00f3n, que ser\u00eda la hipot\u00e9tica Xix\u00f3n-Cad\u00edz, inaugur\u00e1ndose'l 1 de xunetu de 1898 el traz\u00e1u de Plasencia a Estorga (\"Ruta de la Plata\").\nLa rede d'angua\u00f1o, depu\u00e9s d'estremaes modificaciones, distrib\u00fayese a lo llargo de 508 km, siendo 322 de v\u00eda normal y 186 de v\u00eda estrencha. La lletrificaci\u00f3n ta presente en toles llinies y la doble v\u00eda nos trazaos m\u00e1s cenciellos de la Meseta.\nL'alta velocid\u00e1 llegar\u00e1 a la provincia en 2008, con estaciones pal AVE en Ponferrada y Lli\u00f3n.\nTresporte Aeriu.\nLa provincia de Lli\u00f3n disp\u00f3n dun \u00fanicu aer\u00f3dromu: l'Aeropuertu de Lli\u00f3n, que comparte instalaciones cola Base Aeria de Virxe del Cam\u00edn, y qu'entr\u00f3 en serviciu nel a\u00f1u 1999 (IATA: LEN - ICAO: LELN). All\u00fagase nos t\u00e9rminos conceyiles de Valverde de la Virxe y de San Andr\u00e9s del Raban\u00e9u.\nL'Aeropuertu fora oxetu d'un enantu de pista a 3000 m. finada n'avientu de 2007, asina como ta en proyeutu una nueva terminal, plataforma y aparcamientu.\nSeg\u00fan los datos del 2007, l'aeropuertu rexistr\u00f3 161.705 pasaxeros, con 7.328 operaciones y 341 kg de mercanc\u00eda.\nAngua\u00f1o operen nel aeropuertu de Lli\u00f3n les aereollinies Lagun Air, con s\u00e9 na ciud\u00e1 de Lli\u00f3n y proyeuci\u00f3n estatal, Air Nostrum, filial de Iberia y Air Europa con vuelos estivales a Tenerife Norte.\nLos sos destinos regulares son Barcelona, Madrid, Palma de Mallorca, Valencia tol a\u00f1u, asina como Menorca, Ibiza, Jer\u00e9z y Tenerife Norte nel branu.\nIdiomes.\nAm\u00e1s del castell\u00e1n, en delles zones de Lli\u00f3n f\u00e1lense otres lling\u00fces:"}
{"id": "7604", "revid": "5110", "url": "https://ast.wikipedia.org/wiki?curid=7604", "title": "Ciud\u00e1 de Lle\u00f3n", "text": ""}
{"id": "7607", "revid": "35", "url": "https://ast.wikipedia.org/wiki?curid=7607", "title": "UPL", "text": ""}
{"id": "7608", "revid": "35", "url": "https://ast.wikipedia.org/wiki?curid=7608", "title": "Ciud\u00e1 de Zamora", "text": ""}
{"id": "7612", "revid": "35", "url": "https://ast.wikipedia.org/wiki?curid=7612", "title": "UPS", "text": ""}
{"id": "7620", "revid": "778", "url": "https://ast.wikipedia.org/wiki?curid=7620", "title": "Estreitu de Skarregak", "text": ""}
{"id": "7622", "revid": "43102", "url": "https://ast.wikipedia.org/wiki?curid=7622", "title": "Venezuela", "text": "Venezuela, oficialmente Rep\u00fablica Bolivariana de Venezuela ye un pa\u00eds de la costa norte d'Am\u00e9rica del Sur. Llenda al norte col Mar Caribe y l'Oc\u00e9anu Atl\u00e1nticu, al sur con Brasil, al oeste con Colombia y con Guyana al este.\nPol\u00edtica y gobierno.\nOrganizaci\u00f3n pol\u00edtica.\nLa Rep\u00fablica Bolivariana de Venezuela entam\u00f3 un procesu de refundaci\u00f3n pol\u00edtica'l 30 d'avientu de 1999, data na qu'entr\u00f3 en vigor la constituci\u00f3n que los venezolanos aprobaran en referendu el 15 d'avientu d'esi a\u00f1u pa sustituyir la de 1961. La llamada \"Bolivariana\" o \"La Bicha\" pol presidente Ch\u00e1vez tien nueve t\u00edtulos, 360 art\u00edculos, 18 disposiciones transitories, una disposici\u00f3n derogatoria y una final.\nAcordies con ella el Poder P\u00fablicu ta integr\u00e1u polos poderes Municipal, Estatal (rexonal) y Nacional. El caberu div\u00eddese, pela so banda, en Executivu, Llexislativu, Xudicial, Ciudadanu (que compriende al Defensor del Pueblu, la Fiscal\u00eda Xeneral y la Contralor\u00eda) y l'Eleutoral (form\u00e1u pol Conseyu Nacional Eleutoral). \nEl poder executivu ex\u00e9rcelu'l presidente de la rep\u00fablica, que ye elix\u00edu por sufraxu universal pa un periodu de seis a\u00f1os. La constituci\u00f3n, que cre\u00f3 la figura del vicepresidente de la rep\u00fablica, nun impide que'l presidente pueda ser reelix\u00edu les veces que quiera. El mu\u00e9rganu del poder llexislativu ye l'Asamblea Nacional, unicameral, con miembros escoy\u00edos con representaci\u00f3n proporcional de la poblaci\u00f3n y, am\u00e1s, tr\u00e9s diputaos por cada rex\u00f3n. Los ind\u00edxenes tienen garantizada por llei una representaci\u00f3n de polo menos tr\u00e9s lexisladores. Toc\u00e1ntenes al poder xudicial, el so mu\u00e9rganu cimeru ye'l Tribunal Supremu de Xusticia, una instituci\u00f3n que tien autonom\u00eda financiera, alministrativa y funcional. Una de les sos sales, la Constitucional, resuelve los conflictos que se deriven de la interpretaci\u00f3n de la Constituci\u00f3n.\nEl poder eleutoral ex\u00e9rcelu'l Conseyu Nacional Eleutoral como mu\u00e9rganu cimeru d'una estructura qu'incl\u00fai tami\u00e9n a la Xunta Eleutoral Nacional y la Comisi\u00f3n de Participaci\u00f3n Pol\u00edtica y Financiamientu. El poder ciudadanu, pela so banda, ex\u00e9rcelu'l Conseyu Moral Republicanu, que ta integr\u00e1u polos titulares de la Defensor\u00eda del Pueblu, la Fiscal\u00eda Xeneral de la Rep\u00fablica y la Contralor\u00eda Xeneral de la Rep\u00fablica. Estes instituciones tienen l'encargu de: prevenir, investigar y sancionar les aiciones qu'atenten escontra la \u00e9tica p\u00fablica y la moral alministrativa; vixilar la buena xesti\u00f3n y la llegalid\u00e1 de les actuaciones nel usu del patrimoniu p\u00fablicu; vixilar el cumplimientu del principiu de llegalid\u00e1 en toa l'activid\u00e1 alministrativa del Est\u00e1u; promover la educaci\u00f3n como procesu creador de la ciudadan\u00eda; y promover la solidarid\u00e1, la llibert\u00e1, la democracia, la responsabilid\u00e1 social y el trabayu.\nTres de la so reelecci\u00f3n el 3 d'avientu de 2006 el presidente Hugo Ch\u00e1vez anunci\u00f3 una reforma d'esta Constituci\u00f3n, y pidi\u00f3-y a l'Asamblea Nacional qu'aprobara una llei \"habilitante\" pa d\u00e1-y poderes especiales durante 18 meses. Mand\u00f3 tami\u00e9n nacionalizar la principal empresa de telecomunicaciones del pa\u00eds (CANTV) y delles empreses ell\u00e9ctriques, am\u00e1s de les asociaciones con multinacionales petroleres na Faza Petrol\u00edfera del Orinocu. Ch\u00e1vez propunxo modificar 33 art\u00edculos de la Constituci\u00f3n, y l'Asamblea, tres d'aldericar un tiempu, otros 36 m\u00e1s. El nuevu proyeutu constitucional foi puestu a referendu el 2 d'avientu de 2007 y refug\u00e1u pola poblaci\u00f3n. Sicas\u00ed el presidente, tres de reconocer la so derrota, insisti\u00f3 na necesid\u00e1 de reformes p'avanzar hacia lo qu'elli llama \"socialismu del sieglu XXI\".\nNes eleiciones municipales y rexonales de 2008, nes que participaron el 65,45% de les persones con derechu a votar, el Part\u00edu Socialista Xun\u00edu de Venezuela (PSUV), fund\u00e1u por Ch\u00e1vez, sac\u00f3 cinco millones de votos, algamando la victoria en 17 de les 22 gobernaciones y nel 80% de los conceyos del pa\u00eds. El 15 de febreru de 2009 p\u00fanxose a referendu otra vuelta una reforma constitucional, qu'incluy\u00eda'l derechu del presidente a presentase a m\u00e1s d'una reelecci\u00f3n. Esta vez la reforma foi aprobada, lo que-y permiti\u00f3 a Ch\u00e1vez volver a presentase nes eleiciones d'avientu de 2012.\nLes eleiciones parllamentaries de setiembre de 2010 renovaron los 165 esca\u00f1os de l'Asamblea Nacional, que qued\u00f3 tres d'elles con 98 miembros chavistes y 67 opositores. Esto marc\u00f3 la vuelta de la oposici\u00f3n al m\u00faerganu llexislativu, una y bones cinco a\u00f1os antes, nes caberes eleiciones parllamentaries, renunciaran a participar col env\u00eds de desllexitimar al chavismu, que tuvo gracies a esa aici\u00f3n cinco a\u00f1os de control total del parllamentu.\nLa situaci\u00f3n de transici\u00f3n na que vive'l pa\u00eds por culpa la cabera operaci\u00f3n quir\u00farxica que-y prauticaron a Ch\u00e1vez en L'Habana n'avientu de 2012 pa curalu d'un c\u00e1ncer tien un result\u00e1u inciertu, una y bones nun ye seguru que'l presidente vaiga poder facese cargu de les sos responsabilidaes. De nun poder diba abrise otru procesu d'eleici\u00f3n presidencial nel pa\u00eds. La victoria de la oposici\u00f3n habr\u00eda provocar, de xuru, nuevos cambios nel ordenamientu constitucional del pa\u00eds.\nXeograf\u00eda.\nVenezuela tien una superficie de 916.445 km\u00b2 y pue dividise en 8 rexones naturales:\nOrganizaci\u00f3n pol\u00edticu-alministrativa.\nVenezuela ye una rep\u00fablica federal divid\u00eda en 23 estaos, el Distritu Capital (onde ta la ciud\u00e1 de Caraques), 72 dependencies federales (islles, isllotes y cayos). Tami\u00e9n reclama'l territoriu de la Guayana Esequiba.\nCada est\u00e1u ta divid\u00edu en conceyos y estos en parroquies. En total hai 335 conceyos y 1.065 parroquies.\nEn Venezuela tami\u00e9n hai un ordenamientu por rexones pol\u00edticu-alministratives, qu'agrupa alos estaos seg\u00fan les sos carauter\u00edstiques sociales, econ\u00f3miques y tradicionales. Son les siguientes:\nDemograf\u00eda.\nRelix\u00f3n.\nUn 86% de la poblaci\u00f3n ye cat\u00f3lica; el restu practiquen otres relixones, sobre too'l protestantismu.\nCultura.\nDeportes.\nLos deportes m\u00e1s practicaos en Venezuela son el b\u00e9isbol, el baloncestu, boxeo y el f\u00fatbol.\nS\u00edmbolos Nacionales.\nEn Venezuela am\u00e1s de reconocese a la bandera, l'himnu y l'escudu como s\u00edmbolos nacionales hai elementos t\u00edpicos de la flora y fauna nacional que tami\u00e9n lo son:"}
{"id": "7624", "revid": "28171", "url": "https://ast.wikipedia.org/wiki?curid=7624", "title": "Llista de conceyos d'\u00c1vila", "text": "Llista de conceyos de la provincia d'\u00c1vila:"}
{"id": "7629", "revid": "37624", "url": "https://ast.wikipedia.org/wiki?curid=7629", "title": "Pedro de Balb\u00edn y Busto", "text": "Pedro de Balb\u00edn y Busto , foi correxidor de Potos\u00ed, Bolivia. Naci\u00f3 en Villaviciosa, Asturies, onde lu bautizaron el 20 d'ochobre de 1635. Yera f\u00edu de Pedro de Balb\u00edn Hev\u00eda y Mar\u00eda del Busto.\nEl 12 d'abril de 1680 el rei Carlos II nombr\u00f3lu Gobernador de Costa Rica, pa soceder a Juan Francisco S\u00e1enz-V\u00e1zquez de Quintanilla y Send\u00edn de Sotomayor, pero nun lleg\u00f3 a ocupar el cargu y nel so llugar f\u00edzolo Miguel G\u00f3mez de Lara y Brocal. Dende'l 28 d'avientu de 1682 foi titular del Correximientu de Potos\u00ed. Llueu'l so primu Lorenzo Antonio de Granda y Balb\u00edn foi Gobernador de Costa Rica."}
{"id": "7631", "revid": "379", "url": "https://ast.wikipedia.org/wiki?curid=7631", "title": "\u00c1tomu", "text": "L'\u00e1tomu (del llat\u00edn: \"atomum\", y \u00e9sti del griegu: \"\u03b1\u03c4\u03bf\u03bc\u03bf\u03bd\", \"indivisible\") ye la menor cantid\u00e1 d'un elementu qu\u00edmicu que tien esistencia propia, y que nun ye posible dividir con procesos qu\u00edmicos.\nAnque la mayor parte d'un \u00e1tomu ye espaciu vac\u00edu, los \u00e1tomos t\u00e1n compuestos de part\u00edcules m\u00e1s peque\u00f1es. Por tradici\u00f3n suelen dividise en:\nEl volumen del nucleu ye 10.000 veces m\u00e1s peque\u00f1u que'l total del \u00e1tomu, ensin embargu tien tola masa at\u00f3mica concentrada n'\u00e9l, y\u00e1 que los electrones tienen una masa despreciable.\nNel casu d'\u00e1tomos n'est\u00e1u neutru'l n\u00famberu d'electrones ye id\u00e9nticu al de protones, que ye lo que caracteriza a cada elementu qu\u00edmicu. El n\u00famberu de protones d'un determin\u00e1u \u00e1tomu ll\u00e1mase n\u00famberu at\u00f3micu y determina'l so llugar na tabla peri\u00f3dica de los elementos.\nSeg\u00fan la composici\u00f3n del nucleu los \u00e1tomos ll\u00e1mense:\nLes propiedaes qu\u00edmiques de los \u00e1tomos is\u00f3topos son asemeyaes, pero les de los is\u00f3tonos y is\u00f3baros nun lo son."}
{"id": "7632", "revid": "37624", "url": "https://ast.wikipedia.org/wiki?curid=7632", "title": "Om\u00e1n", "text": "El Sultanatu d'Om\u00e1n ye un pa\u00eds asiti\u00e1u al suroeste d'Asia, na costa sureste de la pen\u00ednsula Ar\u00e1biga. Llenda colos Emiratos \u00c1rabes Xun\u00edos al noroeste, con Arabia Saudita al oeste y con Yeme al suroeste. Les costes dan al mar Ar\u00e1bigu al sur y este y al golfu d'Om\u00e1n al noreste. Tien tami\u00e9n dos esclaves, la pen\u00ednsula de Musandam, al norte d'Emiratos \u00c1rabes Xun\u00edos y Madha al este d'esi mesmu pa\u00eds.\nGobiernu y pol\u00edtica.\nEl Xefe d'Est\u00e1u y de gobiernu ye'l sult\u00e1n (Qaboos bin Said), gobernante hereditariu qu'elixe a un gabinete que lu asiste. Na d\u00e9cada de 1990'l sult\u00e1n cre\u00f3 un conseyu asesor, el \"Majlis ash-Shura\"', la C\u00e1mara Baxa d'83 miembros, al que pod\u00eden votar un grupu de 190.000 ciudadanos en 1997, y nel que'l sult\u00e1n ten\u00eda poder pa veta-yos o acepta-yos les decisiones. En 1996 instituy\u00f3se la C\u00e1mara Alta o el \"Majlis ad-Dawla\", de 41 miembros, elix\u00edos pol sult\u00e1n.\nNun tien Constituci\u00f3n y la xusticia rep\u00e1rtese ente la Corte Suprema y les Cortes Tradicionales Isl\u00e1miques.\nAnque les funciones del sult\u00e1n son les d'un monarca absolutu, cuenta col sofitu de la mayor\u00eda de los omanianos.\nXeograf\u00eda.\nOrganizaci\u00f3n pol\u00edtico-alministrativa.\nOm\u00e1n ta divid\u00edu en cinco rexones (\"mintaqah\") y tr\u00e9s gobernaciones (\"muhafazat\"; singular - \"muhafazah\"). Estes rexones y gobernaciones t\u00e1n subdivid\u00edes en provincies (\"wilayat\").\nDemograf\u00eda.\nOm\u00e1n ye'l pa\u00eds \u00e1rabe m\u00e1s oriental del mundu. La mayor\u00eda de los omanianos son \u00e1rabes, anque hai una minor\u00eda baluchi. Como na mayor\u00eda de los pa\u00edses \u00e1rabes, un gran n\u00famberu de trabayadores foriatos viven eh\u00ed, la mayor\u00eda de la India, Paquist\u00e1n ya Ir\u00e1n. L'idioma oficial ye'l \u00e1rabe, pero les minor\u00edes falen les sos lling\u00fces propies. En Dhofar falen un idioma sem\u00edticu que nun ta rellacion\u00e1u col \u00e1rabe.\nL'islam ye la relix\u00f3n m\u00e1s espardida. La mayor\u00eda d'ellos son ibad\u00eds (75%), con una poblaci\u00f3n sun\u00ed en Dhofar (12,5%); hai tami\u00e9n hind\u00fas (7,4%) y dalgunos cristianos (3,9%) y budistes (0,5%)."}
{"id": "7634", "revid": "116", "url": "https://ast.wikipedia.org/wiki?curid=7634", "title": "Mascate", "text": "Mascate (n'\u00e1rabe, \u0645\u0633\u0642\u0637) ye la mayor ciud\u00e1 y capital del sultanatu d'Om\u00e1n, asitiada a la vera'l golfu d'Om\u00e1n. Tien una poblaci\u00f3n de \nHistoria.\nEnte 1507 y 1650 perteneci\u00f3 a Portugal."}
{"id": "7635", "revid": "37624", "url": "https://ast.wikipedia.org/wiki?curid=7635", "title": "Dixebra", "text": "Dixebra ye un grupu de rock d'Asturies, que canta n'asturianu.\nHistoria.\nDixebra f\u00fandase'l 6 de xineru de 1987 n'Avil\u00e9s y d'ent\u00f3s p'ac\u00e1 vien trabayando por afitar un verdaderu rock asturianu. Dende l'entamu los sos componentes tienen como oxetivu facer una m\u00fasica comprometida con Asturies, como amuesen nes lletres de los sos cantares y nes actit\u00faes personales. Nos sos testos reflexen la variada y complexa realid\u00e1 de la socied\u00e1 as\u00adturiana, inspir\u00e1ndose en fechos de la historia reci\u00e9n asturiana. Poro, nun ye estra\u00f1u que nellos heba referencies constantes a la vida pol\u00edtica, cultural o llaboral d'Asturies, ensin escaecer el compromisu internacionalista y solidariu. \nOtra de les principales se\u00f1es d'identid\u00e1 de Dixebra ye l'emplegu esclusivu de la llingua asturiana, siendo esti \u00fan de los fauto\u00adres que-y da m\u00e1s carauter; cuntando am\u00e1s como collaboradores nes lletres con renomaos escritores de la lliteratura asturiana como Boni P\u00e9rez, Pablo A. Mar\u00edn Estrada y sobre manera Xandru Fern\u00e1ndez. Nel so \u00faltimu discu incorp\u00f3rase un nuevu lletrista: Quique Faes. La tercer premisa que define a esta banda ye la incorporaci\u00f3n na so instrumentaci\u00f3n de la gaita y la inclusi\u00f3n de melod\u00edes tradiciona\u00adles na so m\u00fasica, too ello endolc\u00e1u nun rock potente con m\u00faltiples influyencies: ska, punk, folk, reggae, rap... L'estilu de Dixebra pue definise como un son\u00edu fuerte, con un ampliu mestizaxe musical, influyenci\u00e1u pola m\u00fasica tradicional y con testos compromet\u00edos en llingua asturiana.\nNestos a\u00f1os Dixebra dio bayura de conciertos per toa Asturies y fuera (Galiza, Euskadi, Cantabria, Castiella, Arag\u00f3n, Catalu\u00f1a, Breta\u00f1a...). Rescampla que nel a\u00f1u 1997 actuaron como representantes asturianos nel afam\u00e1u Festival Interc\u00e9lticu de Lorient en Breta\u00f1a, onde collecharon perbones cr\u00edtiques por parte de los medios especializaos, siendo la primer vegada qu'un grupu de rock asturianu participaba en tan importante alcuentru musical celta. Am\u00e1s esi mesmu a\u00f1u celebraron los sos 10 a\u00f1os de vida con un espect\u00e1culu nel que la tradici\u00f3n y la modernid\u00e1 d\u00e1bense la mano. Cuntaron cola participaci\u00f3n de la Banda de Gaites Tabladar, diversos collaboradores musicales, la compa\u00f1\u00eda d'animaci\u00f3n teatral Tres Ruedas, el coleutivu de creaci\u00f3n videogr\u00e1fica Beb\u00e9s Furiosos y los personaxes tradicionales del conceyu Siero Los Sidros. Esti espect\u00e1culu tuvo una repercusi\u00f3n impor\u00adtante nel mundu musical asturianu. \nLos m\u00e1s de los aficionaos y cr\u00edticos coinciden en que Dixebra ye un grupu de direutu; nesi contautu col p\u00fablicu ye onde meyor se desenvuelven. Les sos actuaciones carauter\u00edcense pola participaci\u00f3n espont\u00e1nea de los presentes, buscando la mayor comunicaci\u00f3n posible ente m\u00fasicos y espeutadores.\nTocante a les grabaciones, aparte d'apaecer en vanes, casetes y discos compart\u00edos, el so primer LP lleg\u00f3 en 1990 y llevaba'l t\u00edtulu de \"Grie-ska\" (FonoAstur); darr\u00e9u d'ello vinieron \"\u00bfAsturies o trabayes?\" (L'Agua\u00f1az 1993), \"Apuntate a la llista\" (L'Agua\u00f1az 1995), \"Dieron en duru\" (L'Agua\u00f1az 1997) \"Glaya un pa\u00eds\" (L'Aguanaz 2000) y \u201cSube la marea\u201d (L'Agua\u00f1az 2002). Nel a\u00f1u 2004 editen un recopilatoriu con versiones y remezcles d'una esbilla del so repertoriu, \"Cr\u00f3niques d'un pueblu\", acompa\u00f1\u00e1u d'un llibru que resume los sos 17 a\u00f1os de vida. Llueu diba venir otru trabayu discogr\u00e1ficu, \"Ensin noved\u00e1\" (L'Agua\u00f1az 2005), onde siguieron evolucionando musicalmente, aportando nuevos matices a la so particular propuesta, llogrando con \u00e9l mui bones cr\u00edtiques. Nel 2006, pol so venti aniversariu, ficieron un conciertu na so ciud\u00e1 natal, Avil\u00e9s, onde axuntaron a unes 3.000 persones y grabaron un discu en direutu \"N'aici\u00f3n\" (L'Agua\u00f1az). L'a\u00f1u siguiente, a finales del 2007, asoley\u00f3se un discu homenaxe onde venti\u00fan grupos estremaos del panorama musical asturianu fac\u00eden versiones de cantares del grupu, \"\u00a1Sal\u00fa ya Dixebra! Perversiones\" (L'Agua\u00f1az). \nEn 2008 Dixebra represent\u00f3 a Asturies nel concursu musical de llingues minorizaes Liet international, celebr\u00e1u en Laponia, onde algamaron la segunda posici\u00f3n col tema \"Indios\".\nCon motivu de cumplise'l 25 aniversariu del grupu, Dixebra dio un conciertu'l 30 de marzu na sala avilesina Quattro nel que subieron al escenariu otros m\u00fasicos de la escena asturiana. Mentes que nel a\u00f1u 2017 volvieron al Festival Interc\u00e9lticu de Lorient pa celebrar los sos 30 a\u00f1os enriba los escenarios.\nComponentes.\nM\u00fasicos collaboradores.\nDemientres los sos m\u00e1s de 30 a\u00f1os d'historia, el grupu cunt\u00f3 con abondes collaboraciones, nes sos grabaciones y conciertos, de m\u00fasicos de dellos \u00e1mbitos como:"}
{"id": "7636", "revid": "37624", "url": "https://ast.wikipedia.org/wiki?curid=7636", "title": "Los Berrones", "text": "Los Berrones son un grupu asturianu d'agro-rock, estilu del que son consideraos creadores. Canten n'asturianu.\nHistoria.\n. En 1988 present\u00e1ronse a un concursu de maquetes de los 40 Principales. Fueron finalistes y como premiu pudieron grabar un \"single\" con dos canciones. Esti \"single\" bati\u00f3 recorde de ventes n'Asturies y fizo que sacaren el discu \"\u00abVoi dic\u00edtelo\u00bb\" en 1989, col tema \"\u00abNun yes t\u00fa\u00bb\" como estrella. \nAl a\u00f1u siguiente grabaren en Madrid el discu \"\u00abSi rompe, que rompa\u00bb\". El grupu vascu Zarama fixo una versi\u00f3n n'euskera del cantar \"Chacho\" d'aqu\u00e9l discu (\"Txatxo\"), que tuvo gran \u00e9situ nel Pa\u00eds Vascu.\nHasta 1993 graben dos discos m\u00e1s. Dende esi a\u00f1u tomar\u00edn un descansu hasta 1998, cuando vuelven con \"\u00abDa-y fuerte\u00bb\". En 1999, con motivu del d\u00e9cimu aniversariu del so primer \u00e1lbum, editen el recopilatoriu \"\u00ab10 a\u00f1os berrando\u00bb\".\nEn 2003 sacaron nuevos cancios nel discu \"\u00abRep\u00fablica Independiente de Tolivia\u00bb\". En 2004 tuvieron dando conciertos per toa Asturies. Unu d'ellos, el que dieron n'agostu na sablera de Poniente en Xix\u00f3n, foi grab\u00e1u y sali\u00f3 m\u00e1s tarde como un doble CD en vivu."}
{"id": "7637", "revid": "37624", "url": "https://ast.wikipedia.org/wiki?curid=7637", "title": "Xuan Xos\u00e9 S\u00e1nchez Vicente", "text": "Xuan Xos\u00e9 S\u00e1nchez Vicente ye un pol\u00edticu, escritor y ensayista asturianu, presidente y fundador del Part\u00edu Asturianista y miembru de l'Academia de la Llingua Asturiana.\nBiograf\u00eda.\nEsti llicenci\u00e1u en filolox\u00eda rom\u00e1nica pola Universid\u00e1 d'Uvi\u00e9u particip\u00f3 nel surdimientu faciendo un gran llabor. Foi fundador de Conceyu Bable xunto con Xos\u00e9 Lluis Garc\u00eda Arias y Lluis Xabel \u00c1lvarez y ye miembru de l'Academia de la Llingua Asturiana dende que se cre\u00f3. \nLa so carrera pol\u00edtica entama en 1974 nel Partido Socialista Popular (PSP), del que foi secretariu xeneral. Integr\u00f3se nel PSOE cuando lo fizo'l PSP. Ell\u00ed, desendolc\u00f3 los cargos de conceyal nel Ayuntamientu de Pilo\u00f1a, diput\u00e1u pol part\u00edu xudicial de Cangues d'On\u00eds, miembru del Conseyu Rexonal y de la Xunta Xeneral. Dex\u00f3'l part\u00edu en 1983. \nEn 1985, xunto con Xes\u00fas Ca\u00f1edo y Carlos Rubiera, fund\u00f3'l Part\u00edu Asturianista (PAS), del que ye presidente dende ent\u00f3s. Como miembru d'esti part\u00edu foi diput\u00e1u de la Xunta ente 1991 y 1999.\nTien m\u00e1s de cuarenta llibros espublizaos ente poes\u00eda, teatru, ensayu y estudiu. Ente la so obra cient\u00edfica rescampla'l \"Diccionariu de la Llingua Asturiana\".\nComo complementu del so delidiar pol\u00edticu tami\u00e9n empobin\u00f3 xeres y instituciones de calter cultural, como, por exemplu, la Comisi\u00f3n de Cultura de l'antigua Diputaci\u00f3n Provincial y la Fundaci\u00f3n P\u00fablica de Bellas Artes. Cola so direici\u00f3n y empobinamientu cre\u00f3se'l Mus\u00e9u de Belles Artes d'Asturies y abri\u00f3se al p\u00fablicu \"La Cuevona\" en Ribeseya, onde se ficieren, d'aquella, los primeros conciertos orquestales. Dende les sos responsabilidaes na Diputaci\u00f3n punxo en marcha tami\u00e9n lo que g\u00fcei son los premios de narraci\u00f3n y ensayu n'asturianu del Princip\u00e1u d'Asturies. Asinamesmo, afal\u00f3 la investigaci\u00f3n y conservaci\u00f3n del patrimoniu prehest\u00f3ricu. \nYe miembru de n\u00famberu, dende'l so entamu, de L'Academia de la Llingua Asturiana.\nNel a\u00f1u 2016 recibi\u00f3'l Premiu de la Cr\u00edtica na so modalid\u00e1 de Poes\u00eda Asturiana.\nNel a\u00f1u 2020, l'Academia de la Llingua Asturiana dio a Xuan Xos\u00e9'l segundu Premiu Nacional de Lliteratura Asturiana en reconocimientu de la \u201c\"so trayeutoria intelectual y lliteraria que lu convierten nun referente a lo llargo de cinco d\u00e9cades y n\u00fan de los mayores activos de la lliteratura asturiana\"\u201d "}
{"id": "7639", "revid": "35", "url": "https://ast.wikipedia.org/wiki?curid=7639", "title": "PP", "text": ""}
{"id": "7641", "revid": "35", "url": "https://ast.wikipedia.org/wiki?curid=7641", "title": "AP", "text": ""}
{"id": "7642", "revid": "43102", "url": "https://ast.wikipedia.org/wiki?curid=7642", "title": "Yudu", "text": "El yudu (judo (\u67d4\u9053) en xapon\u00e9s) ye un arte marcial xapon\u00e9s fund\u00e1u por Jigoro Kano (\u5609\u7d0d\u6cbb\u4e94\u90ce) en 1882. Kano quixo recoyer la esencia del Jujutsu y les artes de llucha orientales nuna \u00fanica y b\u00e1sica.\nEl \"keikogi\" (vistimienta) qu'usa ll\u00e1mase \"judogi\" (ll\u00e9ese \"yudogui\"), que pue ser blancu o azul, anque esti \u00faltimu s\u00f3lo ta bien visto emplegalu en competiciones. \nEl color del cintur\u00f3n marca los conocimientos del yudoca. Va dende'l blancu, que ye'l de los principantes, al prietu, pasando pel mariellu, naranxa, verde, azul y marr\u00f3n. Hasta'l marr\u00f3n ll\u00e1mense \"kyus\" y dende'l prietu son \"dan\". El mayor dan algam\u00e1u enxam\u00e1s foi por Jigoro Kano, que lleg\u00f3 al d\u00e9cimu. \nEl llugar u prauticase ll\u00e1mase dojo. Nelli all\u00faguense unes colchonetes nel suelu que formen el tatami. \nLa pallabra \"judo\" ta formada poles s\u00edlabes \"ju\" y \"do\" y significa daqu\u00e9 paec\u00edo a \"cam\u00edn de la flexibilid\u00e1\": la forma de vencer a una fuercia nun ye oponi\u00e9ndose a ella, sin\u00f3n aprovech\u00e1ndola nel to beneficiu. "}
{"id": "7643", "revid": "37624", "url": "https://ast.wikipedia.org/wiki?curid=7643", "title": "SIL", "text": ""}
{"id": "7645", "revid": "43102", "url": "https://ast.wikipedia.org/wiki?curid=7645", "title": "Islamabad", "text": "Islamabad (\u200f\u0627\u0633\u0644\u0627\u0645 \u0622\u0628\u0627\u062f n'urdu, que quier dicir \"habit\u00e1u pol islam\") ye la capital de Paquist\u00e1n. Ta asitiada al noreste del pa\u00eds y tien una poblaci\u00f3n aproximada de 900.000 habitantes (2004). \nEn 1959 un grupu d'urbanistes dise\u00f1aron la ciud\u00e1 pa sustituir a Karachi como capital del pa\u00eds. Dos a\u00f1os dempu\u00e9s escomenzaron les obres y pa 1967 la ciud\u00e1 ya yera oficialmente la nueva capital. En 1970 acab\u00e1ronse les obres. La ciud\u00e1 ta dividida n'ocho zones diferentes, ca\u00fana con una activid\u00e1 predominante. "}
{"id": "7646", "revid": "735", "url": "https://ast.wikipedia.org/wiki?curid=7646", "title": "Karachi", "text": "Karachi (\u06a9\u0631\u0627\u0686\u064a) ye la ciud\u00e1 m\u00e1s poblada de Paquist\u00e1n y la capital de la provincia de Sindh. Ye'l centru financieru y comercial del pa\u00eds. La ciud\u00e1 ta na costa del Mar Ar\u00e1bigu, al noroeste de la boca'l r\u00edu Indo. Con una poblaci\u00f3n de m\u00e1s de 13 millones d'habitantes, consid\u00e9rase la 16\u00aa ciud\u00e1 m\u00e1s grande del mundu. Dende 1947 hasta 1967 foi la capital del pa\u00eds. \nLlocalizaci\u00f3n.\nKarachi ta a una llatit\u00fa de 24\u00b0 48' norte y una llonxit\u00fa de 66\u00b0 59' este. El so \u00e1rea metropolitana llega a la boca l'Indo.\nGobiernu.\nKarachi tien autonom\u00eda propia. Angua\u00f1o ta gobernada por Niamatullah Khan. \nEl distritu de Karachi ta dixebr\u00e1u en 18 ciudades, ca\u00fana col so propiu conseyu y gobernada por un \"Nazim\". Les ciudaes son: \nDemograf\u00eda.\nEl 37,7% de la poblaci\u00f3n tien menos de 15 a\u00f1os. S\u00f3lo un 4,4% tien m\u00e1s de 50 a\u00f1os. \nLes lling\u00fces predominantes son: urd\u00fa 48,52%; punjab\u00ed 13,94%; sindhi 7,22%; pashto 11,42% y baluchi 4.34%.\nLos musulmanes son el 96,45% del total."}
{"id": "7647", "revid": "379", "url": "https://ast.wikipedia.org/wiki?curid=7647", "title": "Iberoam\u00e9rica", "text": "Iberoam\u00e9rica ye un t\u00e9rminu que fai refrencia a los territorios y pa\u00edses d'Am\u00e9rica qu'enantes yeren parte de reinos de la Pen\u00ednsula Ib\u00e9rica, en concretu de Castiella y Portugal. Nun hai que confundir esti t\u00e9rminu colos conceutos de Llatinoam\u00e9rica y Hispanoam\u00e9rica.\nLos pa\u00edses iberoamericanos son Arxentina, Bolivia, Brasil, Colombia, Costa Rica, Cuba, Chile, Ecuador, El Salvador, Guatemala, Hondures, M\u00e9xicu, Nicaragua, Panam\u00e1, Paragu\u00e1i, Per\u00fa, Rep\u00fablica Dominicana, Urugu\u00e1i, Venezuela y Puertu Ricu.\nDende 1990 se vien faciendo anualmente la Cumbre Iberoamericana con vistes a facer nun futuru una Comunid\u00e1 de Naciones Iberoam\u00e9ricanes."}
{"id": "7648", "revid": "37624", "url": "https://ast.wikipedia.org/wiki?curid=7648", "title": "Vuelta a Asturies", "text": "La Vuelta a Asturies ye una competici\u00f3n ciclista profesional per etapes que se disputa n'Asturies per una selmana del mes de mayu o xunu. Angua\u00f1o consta de cinco etapes.\nCon anteriorid\u00e1 avezaba a disputase otra prueba ciclista cl\u00e1sica, la Subida al Naranco. Igualmente hubo a\u00f1os nos que na v\u00edspera d'entamar la Vuelta celebr\u00e1base nes cais d'Uvi\u00e9u'l Criterium d'Ases, nel que participaben dellos de los corredores que tomar\u00eden la salida na competici\u00f3n."}
{"id": "7656", "revid": "43102", "url": "https://ast.wikipedia.org/wiki?curid=7656", "title": "Bolivia", "text": "Bolivia, oficialmente Rep\u00fablica de Bolivia , ye un pa\u00eds nel centru de Sudam\u00e9rica. Llenda al norte y oeste con Brasil, con Paragu\u00e1i y Arxentina al sur, y con Chile y el Per\u00fa al este.\nPol\u00edtica y gobiernu.\nOrganizaci\u00f3n pol\u00edtica.\nL'actual Constituci\u00f3n boliviana foi aprobada en referendu el 25 de xineru de 2009, y promulgada'l 7 de febreru d'esi a\u00f1u. Ye la decimosesta que tien el pa\u00eds na so historia, y sustit\u00fai a la que ten\u00eda dende 1967. Nella def\u00ednese'l pa\u00eds como un est\u00e1u xunitariu social de derechu, plurinacional, comunitariu, llibre, independiente, soberanu, democr\u00e1ticu, intercultural y descentraliz\u00e1u, con dellos niveles d'autonom\u00edes. La so forma de gobiernu ye la democracia participativa, representativa y comunitaria, con iguald\u00e1 total d'homes y muyeres. El poder estatal organ\u00edzase al travi\u00e9s de los mu\u00e9rganos llexislativu, executivu, xudicial y eleutoral.\nEl poder executivu ex\u00e9rcelu'l presidente del est\u00e1u. Esti ye elix\u00edu, xunto col so vicepresidente, por sufraxu universal, obligatoriu, direutu, llibre y secretu. El presidente, que necesita la mayor\u00eda absoluta de los votos pa selo y puede, poro, ser elix\u00edu en primer o segunda vuelta, puede ser reelix\u00edu nam\u00e1i pa un segundu mandatu. El presidente ye xefe del est\u00e1u, xefe del gobiernu y capit\u00e1n xeneral de les fuercies armaes. El vicepresidente, pela so banda, preside l'asamblea llexislativa.\nEl poder llexislativu ex\u00e9rcelu l'Asamblea Llexislativa Plurinacional, compuesta por dos c\u00e1mares: el Sen\u00e1u, con 36 miembros, y la C\u00e1mara de Diputaos, con 130 miembros. Los senadores representen a los nueve departamentos del pa\u00eds; ca\u00fan escueye a cuatro. No que cinca a los diputaos, la met\u00e1 d'ellos el\u00edxense nos departamentos en circunscripciones uninominales. El restu escu\u00e9yense en circunscripciones plurinominales de les llistes encabezaes polos candidatos a presidente, vicepresidente y senadores. La Constituci\u00f3n manda que na eleici\u00f3n de los miembros de l'Asamblea ha haber igual participaci\u00f3n d'homes y muyeres, y tami\u00e9n una representaci\u00f3n proporcional de les naciones ind\u00edxenes.\nAl respective del poder xudicial, el so mu\u00e9rganu cimeru ye'l Tribunal Supremu. Los sos miembros escu\u00e9yense por sufraxu universal d'ente los candidatos qu'apruebe, con mayor\u00eda de dos tercios, l'asamblea llexislativa. La Constituci\u00f3n tami\u00e9n reconoz la xurisdicci\u00f3n ind\u00edxena orixinaria campesina, que tien el mesmu nivel xer\u00e1rquicu que la xusticia ordinaria.\nLa Constituci\u00f3n de 2009 recueye, por primer vez na historia'l pa\u00eds, un modelu auton\u00f3micu departamental, y tami\u00e9n la descentralizaci\u00f3n rexonal, municipal y ind\u00edxena. Dexa afitao que los recursos naturales del pa\u00eds son propied\u00e1 del pueblu bolivianu, magar que ha ser l'est\u00e1u el que los alministre. El referendu qu'aprob\u00f3 la constituci\u00f3n aprob\u00f3 tami\u00e9n que l'est\u00e1u ha poder espropiar los llatifundios improductivos de m\u00e1s de 5.000 ha.\nGobiernu.\nEl presidente del pa\u00eds ye, dende'l 22 de xineru de 2006, Juan Evo Morales Ayma, qu'entam\u00f3'l so segundu y \u00faltimu mandatu'l 22 de xineru de 2010. El so vicepresidente ye \u00c1lvaro Garc\u00eda Linera. El presidente de la C\u00e1mara de Diputaos ye H\u00e9ctor Arce, y el del Sen\u00e1u Ren\u00e9 Mart\u00ednez.\nN'abril de 2012 hai nel pa\u00eds un total de 20 ministerios, que son los que vienen darr\u00e9u:\nPart\u00edos pol\u00edticos y sindicatos.\nLos principales part\u00edos pol\u00edticos del pa\u00eds son:\nNo que cinca a los sindicatos, el mayor d'ellos ye la Central Obrera Boliviana (COB), que tien de secretariu executivu a Pedro Montes Gonz\u00e1lez. La organizaci\u00f3n agrupa bien d'organizaciones sectoriales: la Federaci\u00f3n Sindical de Trabayadores Mineros de Bolivia; la Confederaci\u00f3n Sindical \u00danica de Trabayadores Campesinos de Bolivia; la Confederaci\u00f3n Sindical de Comunidaes Interculturales de Bolivia; la Confederaci\u00f3n Xeneral de Trabayadores Fabriles; les confederaciones de Maestros Urbanos y Maestros Rurales; y la Confederaci\u00f3n Sindical de los Trabayadores de la Sal\u00fa.\nHai otra central sindical sectorial, la Confederaci\u00f3n Sindical de X\u00f3feres de Bolivia, dirixida por Franklin Dur\u00e1n, que nun ta integrada na COB.\nXeograf\u00eda.\nBolivia nun tien costa nel oc\u00e9anu, pero t\u00favola enantes de la Guerra del Pac\u00edficu.\nLos Andes atraviesen el so sector occidental con altos que lleguen hasta los 6.542 m nel Nevado Sajama. Nel so sector m\u00e1s oriental forma valles de clima caldio llamaos yungues hasta aportar a la llanura amaz\u00f3nica, el relieve m\u00e1s estend\u00edu del pa\u00eds. \nEn Bolivia alcu\u00e9ntrense dos vertientes hidrogr\u00e1fiques: la del r\u00edu Amazones y la del llagu Titicaca. \u00c9sti tienlu compart\u00edu col Per\u00fa y na so cuenca as\u00edtiase tami\u00e9n el salar d'Uyuni, el mayor llanu sal\u00edn de la Tierra.\nDemograf\u00eda.\nLa poblaci\u00f3n estimada del pa\u00eds nel a\u00f1u 2010 yera de 10.426.154 habitantes. Toc\u00e1ntenes a la so composici\u00f3n \u00e9tnica, el 45% yeren amerindios (25% quechuas y 17% aymar\u00e1s), el 31% mestizos, el 15% blancos, mayormente d'orixe espa\u00f1ol, y el 9% de la poblaci\u00f3n quedaba agrupada nel apart\u00e1u \"otros\".\nLes principales ciudaes del pa\u00eds, ordenaes seg\u00fan la proyeici\u00f3n de la so poblaci\u00f3n en 2010 , son:\nCultura.\nSitios declaraos Patrimonio Cultural de la Humanid\u00e1 pola UNESCO"}
{"id": "7657", "revid": "35", "url": "https://ast.wikipedia.org/wiki?curid=7657", "title": "Sudam\u00e9rica", "text": ""}
{"id": "7658", "revid": "28171", "url": "https://ast.wikipedia.org/wiki?curid=7658", "title": "Llista de presidentes de Bolivia", "text": "Lista de presidentes de Bolivia.\nEnte 1825-1826 el cargu yera de Libertador concentrando la suma del Poder Executivu Supremu. Dende 1826 se llama Presidente de la Rep\u00fablica."}
{"id": "7659", "revid": "116", "url": "https://ast.wikipedia.org/wiki?curid=7659", "title": "Eduardo Rodr\u00edguez Veltz\u00e9", "text": "Eduardo Rodr\u00edguez Veltz\u00e9 , abog\u00e1u bolivianu. Tres la grave crisis pol\u00edtica del so pa\u00eds nel a\u00f1u 2005, foi nom\u00e1u socesor de Carlos D. Mesa Gisbert como Presidente de la Rep\u00fablica el 9 de xunu de 2005.\nNaci\u00f3 en Cochabamba, estudi\u00f3 nel Colexu \"San Agust\u00edn\" de la urbe, y fizo la carrera de Derechu na Universid\u00e1 Mayor de San Sim\u00f3n, onde sac\u00f3'l t\u00edtulu d'abog\u00e1u en 1981. "}
{"id": "7660", "revid": "43102", "url": "https://ast.wikipedia.org/wiki?curid=7660", "title": "Llagu Titicaca", "text": "El llagu Titicaca alcu\u00e9ntrase nel altiplanu andinu, na llenda ente'l Per\u00fa y Bolivia. \nTa a unos 3.800 metros sobre'l nivel del mar. La so fondura masima ye superior a los 281 metros. Estes mid\u00edes aumenten seg\u00fan les lluvies. \nEl llagu Titicaca ye'l segundu llagu de Sudam\u00e9rica en tama\u00f1u y el mayor del mundu per enriba de los 2.000 m d'altura.\nTien 194 km de llargu por 65 km d'anchu y ocupa 8.710 km\u00b2, de los que 5.260 km\u00b2 corresponden al Per\u00fa y 3.450 km\u00b2 a Bolivia."}
{"id": "7661", "revid": "43102", "url": "https://ast.wikipedia.org/wiki?curid=7661", "title": "Bandera d'Asturies", "text": "L'Estatutu d'Autonom\u00eda d'Asturies, art\u00edculu 3.1, establez que \"la bandera del Princip\u00e1u d'Asturies ye la tradicional, rectangular cola Cruz de la Victoria n'amariellu sobre fondu azul\". De los brazos de la Cruz cuelguen les lletres griegues alfa may\u00fascula y omega min\u00fascula. La denomaci\u00f3n \"d'Asturina\" foi introducida pol coleutivu Conceyu Bable, anque angua\u00f1o ye \u00fanicamente emplegada por delles organizaciones minoritaries de calter pol\u00edticu y social normalmente arreyaes al asturianismu pol\u00edticu. D'otra banda, a principios de sieglu XX, Padre Galo da'l nome \"d'Azuleste\" a la bandera asturiana. \nEsisten delles versiones de la bandera; la oficial, que ye la versi\u00f3n pa ser usada en m\u00e1stil, la Cruz de la Victoria ta a una distancia de la vaina de mediu anchor de la bandera. Na versi\u00f3n pa usu desemey\u00e1u de m\u00e1stil, la Cruz all\u00fagase nel centru. \nL'orixe de la bandera remana de la d\u00f3mina de la invasi\u00f3n napole\u00f3nica, cuando la Xunta Xeneral del Princip\u00e1u d'Asturies decl\u00e1rase soberana y crea un ex\u00e9rcitu para rebater a los invasores. Na so primera versi\u00f3n la bandera incluy\u00eda'l rezu \"Asturies enxam\u00e1s vencida\".\nNa Llei 4/1990, de 19 d'avientu desarr\u00f3llase la llexislaci\u00f3n relativa al usu de la bandera, as\u00ed como les sos dimensiones oficiales, llugar de colocaci\u00f3n en ceremonies p\u00fabliques, colores, etc."}
{"id": "7662", "revid": "43102", "url": "https://ast.wikipedia.org/wiki?curid=7662", "title": "Aida Lafuente", "text": "Aida Lafuente Penaos foi una militante comunista llibertaria asturiana que particip\u00f3 y morri\u00f3 na Revoluci\u00f3n de 1934.\nBiograf\u00eda.\nF\u00eda de Gustavo de la Fuente, pintor de cartelos y decorados pal Teatru Campoamor y de Jesusa Penaos. Aida Lafuente form\u00f3se pol\u00edticamente nuna familia de comunistes (so padre fuere fundador del Part\u00edu Comunista n'Uvi\u00e9u, y los sos hermanos militaben nes mocedaes), Aida yera una figura conocida nel movimientu xuvenil d'Uvi\u00e9u en 1934.\nEl testimoniu d'Alejandro Vald\u00e9s asitiala los d\u00edes 7 y 8 d'ochobre collaborando nel hospital como enfermera. Otros autores falen del so llabor na organizaci\u00f3n de les cocines coleutives que se montaron na periferia d'Uvi\u00e9u p'abastecer a los combatientes, a los que llevaba caf\u00e9 y comida a la primer llinia. \nMientres l'ofensiva del ex\u00e9rcitu de la rep\u00fablica el d\u00eda 13 d'ochobre, Aida act\u00faa como enllaz ente'l Comit\u00e9 Revolucionariu d'Uvi\u00e9u y los grupos que se caltienen nel oeste de la ciud\u00e1.\nCayida na ilesia de San Pedro de los Arcos d'Uvi\u00e9u pola 21\u00aa Compa\u00f1\u00eda comandada pol teniente coronel Juan Yag\u00fce cuando s\u00f3lo ten\u00eda 19 a\u00f1os, nesos momentos defend\u00eda cuasi en solitariu con una ametralladora la entrada a la ciud\u00e1 escontra les tropes lexonaries del xeneral Franco, superiores en n\u00famberu y fuercia, durante la Revoluci\u00f3n Asturiana de 1934. Hab\u00eda dos \u00f1eros d'ametralladora, el primeru foi silenci\u00e1u poles tropes de la compa\u00f1\u00eda n\u00famberu 24. La segunda ametralladora, la d'Aida, llogr\u00f3 detenelos varies hores. El teniente coronel Juan Yag\u00fce ordena nesi momentu al comandante de los escuadrones de sables avanzar cara al tarr\u00e9n comprend\u00edu ente l'angua\u00f1o avenida de los monumentos y la ilesia de San Pedro, d'esta forma dexa ente dos fueos la posici\u00f3n que defend\u00eda Aida, la 23\u00aa compa\u00f1\u00eda de la Lex\u00f3n progresa a la vegada y, cola a\u00edda de la Caballer\u00eda, penetra na cota, pese a los disparos que siguen saliendo de l'ametralladora, la 21\u00aa compa\u00f1\u00eda avanza pola zona de la estaci\u00f3n del norte y llega tami\u00e9n a la posici\u00f3n de la xoven comunista, alcontr\u00e1ndola muerta xunta otros combatientes, el restu de los compa\u00f1eros repli\u00e9gase pa la zona de L'Arga\u00f1osa, perdiendo la posici\u00f3n. Seg\u00fan rellatos de la \u00e9poca alcontr\u00e1renla con un vest\u00edu manch\u00e1u de p\u00f3lvora con un compa\u00f1eru, tami\u00e9n muertu, al so llau. El calabre d'Aida de la Fuente foi alcontr\u00e1u na fuexa coleutiva que se cav\u00f3 xunta una tapia de la ilesia de San Pedro de Los Arcos.\nPor estos fechos, Aida Lafuente pas\u00f3 a la historia como s\u00edmbolu de les ganes revolucionaries de la moced\u00e1 asturiana. Hai abondos poemes y cantares dedicaos a la so memoria, ente les que cabe destacar la versi\u00f3n del tema popular fecha pol grupu Nuberu. Nel llugar onde cay\u00f3 hai una estatua recordando la so xesta. \nCunta la lleenda que, al ser increpada polos sos admiraos atacantes \"\u00bfT\u00fa c\u00f3mo te llamas, ni\u00f1a?\", la so rempuesta foi \"\u00a1Comunista libertaria!\". Tales, al paecer, fueron les sos \u00faltimes pallabres."}
{"id": "7663", "revid": "35", "url": "https://ast.wikipedia.org/wiki?curid=7663", "title": "Sablera de Gulpiyuri", "text": "La sablera de Gulpiyuri ye una peque\u00f1a pero impresionante sablera asitiada'l norte del pueblu de Naves, a met\u00e1 de cam\u00edn ente Ribeseya y Llanes (Asturies). Ta declarada monumentu natural y pertenez al nom\u00e1u Paisax Protex\u00edu de la costa oriental d'Asturies. Ye una sablera de mar pero ta tierra adientro. Nuna costa acantilada caliar la mar foi creando una cueva hacia l'interior hasta que'l fondu d'ella fundi\u00f3se, (un fen\u00f3menu k\u00e1rsticu conoc\u00edu como dolina), dexando un peque\u00f1u foyeru circular d'unos 50 metros de di\u00e1metru a 100 metros de la costa. Esti fundimientu sigue coneut\u00e1u cola costa y entra l'agua de mar, not\u00e1ndose tami\u00e9n les marees."}
{"id": "7664", "revid": "116", "url": "https://ast.wikipedia.org/wiki?curid=7664", "title": "Jos\u00e9 \u00c1ngel Hevia", "text": "Jos\u00e9 \u00c1ngel Hevia Velasco, conoc\u00edu art\u00edsticamente como Hevia (Villaviciosa, Asturies, 11 d'ochobre de 1967), ye un gaiteru asturianu y acad\u00e9micu d'honor de l'ALLA, famosu por dise\u00f1ar xunta Alberto Arias y Miguel Dopico de la \u00abgaita MIDI\u00bb y sobre too polos sos \u00e1lbumes nos que fusiona la gaita con tou tipu de son\u00edos. \nNel so curr\u00edculum figuren dellos primeros puestos algamaos en dellos concursos, tanto nacionales (Concursu ya muestra folklor Ciud\u00e1 d'Uvi\u00e9u) como internacionales (trof\u00e9u MacAllan, Lorient, 1992).\nAlgam\u00f3 l'\u00e9situ col so discu \"Tierra de nadie\" en 1997, del que vendi\u00f3 m\u00e1s d'un mill\u00f3n de copies n'Espa\u00f1a. A esi \u00e1lbum sigui\u00e9ronlu \"Al otru llau\" nel 2000 y \"\u00c9tnico ma non troppo\" en 2003. Foi direutor de la Banda Gaites Villaviciosa dende 1986 hasta 2001 tambien foi direutor de les siguientes bandes de gaites: Mieres del Camin, Samart\u00edn del Rei Aureliu, Ribeseya y Cand\u00e1s.\nTami\u00e9n xestiona la f\u00e1brica d'instrumentos musicales ARHPA, con sede en Guadarrama."}
{"id": "7667", "revid": "43102", "url": "https://ast.wikipedia.org/wiki?curid=7667", "title": "Mosc\u00fa", "text": "Mosc\u00fa (en rusu: \u041c\u043e\u0441\u043a\u0432\u0430, treslliter\u00e1u como Moskv\u00e1) ye la capital y suxetu federal m\u00e1s pobl\u00e1u de Rusia. Importante centru pol\u00edticu, econ\u00f3micu, cultural y cient\u00edficu de Rusia y del contiente europ\u00e9u, ye la megaciud\u00e1 m\u00e1s septentrional de la Tierra, la segunda ciud\u00e1 m\u00e1s poblada d'Europa dempu\u00e9s d'Estambul y la octava m\u00e1s poblada del planeta, siendo la mayor de toles asitiaes en pa\u00edses desarrollaos. Ye una ciud\u00e1 global alpha nel r\u00e1nking ellabor\u00e1u pol think tank \"Globalization and World Cities Research Network\", y \u00fan de los destinos tur\u00edsticos con m\u00e1s crecimiento en n\u00famberu de visitantes. En ella podemos alcontrar la torre Ostankino, la mayor torre de comunicaciones d'Europa (540 m d'altor); la Mercury City Tower, el mayor rascacielos de continente (338,8 m); y el distritu comercial Moskow International Business Center. La so poblaci\u00f3n ye de 12.197.596 habitantes (Rosstat, 2015) Per aciu de la so espansi\u00f3n territorial al suroeste del \u00f3blast de Mosc\u00fa, a partir del 1 de xunetu de 2012 la ciud\u00e1 aument\u00f3 la so \u00e1rea 2,5 vegaes (pas\u00f3 de 1.000 km\u00b2 a 2.511 km\u00b2) y gan\u00f3 una poblaci\u00f3n adicional de 230.000 habitantes\nLa ciud\u00e1 as\u00edtiase a la vera'l r\u00edu Moscova, nel Distritu Federal Central de la Rusia europea, y ye la mayor del mundu que nun ta a la vera la mar. Rescamplen nel so paisaxe urbanu dellos edificios hist\u00f3ricos, como'l Kremlin, una ciud\u00e1-fortaleza medieval que ye angua\u00f1o la residencia del presidente del pa\u00eds, o la catedral de San Basiliu. Tien un 40% del so territoriu de zona verde, y incl\u00fai la mayor viesca urbana del mundu. A lo llargo la so historia tien s\u00edo capital de dellos estaos, dende'l Gran Duc\u00e1u de Mosc\u00fa na Ed\u00e1 Media hasta la Rusia zarista o la Xuni\u00f3n Sovi\u00e9tica. Consid\u00e9rasela'l centru de la cultura rusa, y nella vivieron y trabayaron a lo llargo los sieglos munchos de los m\u00e1s prestixosos artistes, cient\u00edficos y deportistes rusos atray\u00edos pola bayura de museos, teatros ya instituciones acad\u00e9miques y pol\u00edtiques de la ciud\u00e1. Ye la s\u00e9 del gobiernu de Rusia, una y bones el presidente vive nella y tami\u00e9n nella tienen la so s\u00e9 les dos c\u00e1mares del parllamentu rusu, la Duma Estatal y el Conseyu de la Federaci\u00f3n.\nLa ciud\u00e1 ye un importante \u00f1udu de comunicaciones, con cuatro aeropuertos internacionales, nueve estaciones de ferrocarril, tranv\u00eda, un sistema de monora\u00edl y \u00fan de los mayores sistemas de metro m\u00e1s importantes del mundu. El Metro de Mosc\u00fa ye'l cuartu con m\u00e1s quil\u00f3metros de rede y el que m\u00e1s pasaxeros mueve a\u00f1almente fuera d'Asia. Ye, am\u00e1s, \u00fan de los iconos arquiteut\u00f3nicos y tur\u00edsticos de la ciud\u00e1 pola riqueza decorativa de les sos 194 estaciones.\nHistoria.\nLa ciud\u00e1 recibe'l so nome del r\u00edu que la traviesa; en rusu antiguu \u0433\u0440\u0430\u0301\u0434 \u041c\u043e\u0441\u043a\u043e\u0301\u0432 significa \"la ciud\u00e1 a la vera'l r\u00edu Moscova\". La primer referencia escrita a la ciud\u00e1 rem\u00f3ntase a 1147, cuando Yuri Dolgorukiy, pr\u00edncipe del Rus de Kiev, llam\u00f3 al pr\u00edncipe de Novgorod-Severski a que se reuniera con elli en Mosc\u00fa. Nueve a\u00f1os dempu\u00e9s, en 1156, orden\u00f3 la construcci\u00f3n d'una muria de madera, el Kremlin, qu'hebo de ser reconstruyido munches vegaes, p'arrodiar y protexer la nueva ciud\u00e1. Dempu\u00e9s del saqu\u00e9u de 1237-1238, cuando los mongoles arrasaron completamente la ciud\u00e1 y mataron a tolos sos habitantes, Mosc\u00fa foi reconstruyida, y convirti\u00f3se na capital del nuevu princip\u00e1u de Vladimir-Suzdal en 1327. La so favoratible posici\u00f3n estrat\u00e9xica, na cabecera del r\u00edu Volga, fizo que fora medrando de forma constante. El so princip\u00e1u, nom\u00e1u Gran Duc\u00e1u de Mosc\u00fa, desarrollose y convirti\u00f3se n\u00fan territoriu estable y pr\u00f3speru al qu'aportaben refuxaos d'otres partes de Rusia.\nEmbaxu'l gobiernu d'Iv\u00e1n I de Mosc\u00fa la ciud\u00e1 sustituy\u00f3 a Tver como centru pol\u00edticu del princip\u00e1u de Vladimir-Suzdal, y centralizose nella la recoyida d'impuestos pal Imperiu mongol, soberanu de facto del territoriu. A cambiu de pagar grandes tributos Iv\u00e1n consigui\u00f3 una importante concesi\u00f3n del emperador mongol (Khan): el derechu a que a la so muerte el princip\u00e1u moscovita pasara \u00edntegru al so primox\u00e9nitu y nun se dividiera, como yera vezu, ente tolos f\u00edos de so. Al empar, la oposici\u00f3n escontra la dominaci\u00f3n mongola foi garrando puxu. En 1380 el pr\u00edncipe Dmitry Donskoy lider\u00f3 un ex\u00e9rcitu conxuntu de dellos principaos rusos que consigui\u00f3 una gran victoria sobre los t\u00e1rtaros (mongoles) na batalla de Kulikovo. Por embargu, la batalla nun foi decisiva, y dos a\u00f1os dempu\u00e9s el khan Tokthamysh saque\u00f3 Mosc\u00fa. El princip\u00e1u consigui\u00f3 llibrase finalmente del control t\u00e1rtaru en 1480, y Mosc\u00fa, embaxu'l gobiernu d'Iv\u00e1n III, convirti\u00f3se nel centru d'un imperiu que comprend\u00eda tolos territorios actuales de Rusia y delles tierres m\u00e1s El so socesor, [[Iv\u00e1n IV de Mosc\u00fa|Iv\u00e1n IV], asumi\u00f3 en [[1547]] el t\u00edtulu de [[zar]].\nEn [[1571]] los t\u00e1rtaros de [[Kanatu de Crimea|Crimea]] atacaron y saquearon otra vuelta Mosc\u00fa, prendiendo fueu a tol so caser\u00edu sacante'l Kremlin\nDemientres la guerra polaco-rusa ([[1605]]-[[1618]]), en [[1609]], un ex\u00e9rcitu suecu, dirix\u00edu pol conde Jacob de la Gardie y Evert Horn sali\u00f3 de [[Novgorod]] hacia Mosc\u00fa p'axudar al zar Vasili Shuiski. Entr\u00f3 na ciud\u00e1 y sofoc\u00f3 la rebeli\u00f3n popular escontra elli, colando bien ceo. En [[1611]], tres de la [[batalla de Klushino]], el comandante militar (\"hetman\") polacu Stanis\u0142aw \u017b\u00f3\u0142kiewski ocup\u00f3 la ciud\u00e1. Nun hab\u00eda ser el caberu llevantamientu popular del sieglu: hebo \u00fan en [[1612]] pa echar de la ciud\u00e1 a los invasores polacos y lituanos, otru en [[1662]] en protesta pol emprobecimientu de l'aleaci\u00f3n de la moneda (el nom\u00e1u \"mot\u00edn del cobre\") y otru en [[1682]], tres de la muerte del zar [[Alexis I de Rusia|Alexis I]]. La ciud\u00e1 viose asolada tami\u00e9n, nesos sieglos, por delles epidemies de peste en [[1570]]-71, [[1592]] y [[1654]]-[[1656|56]]\nLa fundaci\u00f3n de [[San Petersburgu]] por [[Pedru I de Rusia|Pedru el Grande]] en [[1703]], na costa del [[mar B\u00e1lticu]], fizo que Mosc\u00fa dexara de ser la capital de Rusia (sacante un breve periodu ente [[1728]] y [[1732]]) dende [[1712]]. A finales d'esi sieglu sufri\u00f3 otra vegada los rigores de la peste: la plaga de [[1771]] mat\u00f3 a 100.000 moscovites.\n[[Imaxe:\u0420\u0430\u0441\u0446\u0432\u0435\u0442_\u041a\u0440\u0435\u043c\u043b\u044f._\u0412\u0441\u0435\u0445\u0441\u0432\u044f\u0442\u0441\u043a\u0438\u0439_\u043c\u043e\u0441\u0442_\u0438_\u041a\u0440\u0435\u043c\u043b\u044c_\u0432_\u043a\u043e\u043d\u0446\u0435_XVII_\u0432\u0435\u043a\u0430._1922,_\u0431\u0443\u043c\u0430\u0433\u0430_\u043d\u0430_\u043a\u0430\u0440\u0442\u043e\u043d\u0435,_\u0443\u0433\u043e\u043b\u044c,_\u0430\u043a\u0432\u0430\u0440\u0435\u043b\u044c,_\u043a\u0430\u0440\u0430\u043d\u0434\u0430\u0448.jpg|right|thumb|220px|Vista de Mosc\u00fa nel sieglu XVII (dibuxu de 1922 d'Apollinary Vasnetsov)]]\nCuando [[Napole\u00f3n Bonaparte]] y los sos soldaos invadieron Rusia en [[1812]] los moscovites prendieron fueu a la ciud\u00e1 y colaron d'ella el [[14 de setiembre]]. La \"Grande Arm\u00e9e\" napole\u00f3nica, diezmada pola fame, el fr\u00edu y el mal aprovisionamientu, tuvo que retirase, y foi cuasimente aniquilada pol devastador inviernu rusu, al que se sumaben ataques ocasionales de los soldaos del zar. Casi 400.000 de los sos miembros morrieron en tierra rusa.\nEn xineru de [[1905]] cre\u00f3se la figura del gobernador de la ciud\u00e1 o alcalde. Alexander Adrianov foi'l primer alcalde de la ciud\u00e1 que, el [[12 de marzu]] de [[1918]], tres del trunfu de la [[Revoluci\u00f3n rusa]] de 1917, convirti\u00f3se na capital de la [[Rep\u00fablica Socialista Federativa Sovi\u00e9tica Rusa]], y de la Xuni\u00f3n Sovi\u00e9tica menos de cinco a\u00f1os dempu\u00e9s. Tami\u00e9n instalaron la so s\u00e9 all\u00ed, demientres la [[Segunda Guerra Mundial]] (nomada en Rusia la Gran Guerra Patri\u00f3tica) y tres de la invasi\u00f3n alemana, el Comit\u00e9 Estatal de Defensa Sovi\u00e9ticu y el cuartel xeneral del [[Ex\u00e9rcitu Bermeyu]].\nEn [[1941]] los moscovites formaron 16 divisiones de voluntarios nacionales (m\u00e1s de 160.000 persones), am\u00e1s de 25 batallones (18.500 soldaos) y cuatro reximientos d'inxenieros. Cola so axuda, en payares, l'ex\u00e9rcitu alem\u00e1n foi forci\u00e1u a detenese nes afueres de la ciud\u00e1, entamando as\u00ed la [[batalla de Mosc\u00fa]]. Les f\u00e1briques, y la mayor\u00eda del gobiernu, foron evacuaos, y la ciud\u00e1 declarose n'est\u00e1u de sitiu dende'l [[20 d'ochobre]]. Los habitantes que quedaron nella construyeron y supervisaron les defenses antitanque en mediu de los bombardeos de la [[Luftwaffe]]. [[Stalin]] refug\u00f3 abandonar Mosc\u00fa, obligando al facelo a que quedaran ell\u00ed tami\u00e9n el cuartel xeneral del ex\u00e9rcitu y el conseyu de comisarios del pueblo. Pesie al sitiu y los bombardeos la construcci\u00f3n del metro nun se detuvo pola guerra, y al acabar esta inaugur\u00e1ronse delles llinies nueves del ferrocarril metropolitanu.\n[[Imaxe:Battle_of_Moscow.jpg|right|thumb|220px|Muyeres moscovites caven trincheras antitanque na rodiada de Mosc\u00fa (1941).]]\nLa batalla de Mosc\u00fa acab\u00f3 con un saldu, seg\u00fan los autores, d'ente 248.000 y 400.000 alemanes y 650.000 y 1.280.000 rusos muertos o fir\u00edos. El [[1 de mayu]] de [[1944]] cre\u00f3se una medaya honor\u00edfica pa premiar a los defensores de Mosc\u00fa, y otra en [[1947]] pa celebrar el octocent\u00e9simu aniversariu de la fundaci\u00f3n de la ciud\u00e1. Nel ventenu aniversariu de la derrota nazi, el [[8 de mayu]] de [[1965]], Mosc\u00fa foi una de les doce ciudaes ruses a les que se-yos concedi\u00f3'l t\u00edtulu de Ciud\u00e1 Heroica.\nEn [[1980]] la ciud\u00e1 foi la s\u00e9 de los [[Xuegos Ol\u00edmpicos]] de veranu, que foron boicoteaos por Estaos Xun\u00edos y otros pa\u00edses occidentales en protesta pola intervenci\u00f3n sovi\u00e9tica na [[guerra d'Afganist\u00e1n (1978-1992)|guerra d'Afganist\u00e1n]]. En [[1991]] la ciud\u00e1 foi l'escenariu del intentu fall\u00edu de g\u00fcelpe d'est\u00e1u de los miembros del gobiernu contrarios a les reformes de [[Mikha\u00edl Gorbachov]]. Cuando la URSS disolviose al acabar el a\u00f1u, Mosc\u00fa calt\u00favose como la capital de Rusia. De magar, la emerxencia d'una econom\u00eda de merc\u00e1u en Rusia esp\u00e9yase na so capital, enllena de tiendes, servicios, edificios y estilos de vida copiaos de los occidentales.\nXeograf\u00eda y clima.\nMosc\u00fa as\u00edtiase nes riberes del r\u00edu Moscova, un cursu d'agua de 500 km que traviesa la llanura europea oriental en Rusia central anantes de desembocar nel [[r\u00edu Oka]], afluente del Volga. El r\u00edu y los sos canales pueden travesase, dientro de les llendes de la ciud\u00e1, por 49 pontes. La ciud\u00e1 ta asitiada a una altura de 156 m sobro'l nivel de la mar; a esi altor all\u00fagase la principal estaci\u00f3n meteorol\u00f3xica de la ciud\u00e1. El puntu m\u00e1s altu de la mesma ye la colina Teplostanskaya, con 255 m. L'anchor de la ciud\u00e1 d'este a oeste ye de 39,7 km, y el so llargor de norte a sur 51,8 km.\nLa ciud\u00e1 ye'l puntu de referencia del [[fusu horariu]] us\u00e1u na Rusia central y [[Bielorrusia]]. Esa hora aveza a llamase \"Moscow Standard Time\" (MSK, \u043c\u0441\u043a), y va tr\u00e9s hores per delantre del [[tiempu universal coordin\u00e1u]] (UTC+3). Nesi fusu nun se fai camb\u00e9u horariu n'iviernu como notros del continente europ\u00e9u.\nClima.\nMosc\u00fa tien un clima continental h\u00famidu, con iviernos llargos y fr\u00edos que van dende mediaos de payares hasta'l fin de marzu, y veranos templaos. La temperatura presenta oscilaciones pergrandes, pudiendo alcanzar n'iviernu dende los -25\u00baC a los 0\u00ba y en veranu dende los 15\u00baC a los 30\u00baC. Nos meses centrales del veranu (xunu, xunetu y agostu) la temperatura oscila ente los 20 y los 26\u00baC, pero durante les foles de calor qu'aporten a la rex\u00f3n ocasionalmente ente mayu y setiembre la temperatura sobrepasa los 30\u00baC, a veces durante una o dos semanes sigu\u00edes. N'iviernu les temperatures medies sit\u00faense alredor de los -10\u00baC, magar que tolos iviernos hay temporaes m\u00e1s caldies, con temperatures diurnes perriba de los 0\u00baC, y otres m\u00e1s fr\u00edes nes que la temperatura baxa perbaxu los -30\u00baC de nueche. La \u00f1eve, que cubre la ciud\u00e1 una media de cinco meses al a\u00f1u, aveza a entamar a cayer a mediaos d'ochobre, tapez la ciud\u00e1 en payares y entama a desxelase a primeros d'abril.\nLa ciud\u00e1 tien una media de 1.731 hores de sol al a\u00f1u, magar que nel periodu 2004-2010 observose c\u00f3mo la media aumentaba hasta les 1.800-2.000 hores como result\u00e1u de l'aumentu de les hores de sol nos meses del branu.\nDemograf\u00eda.\nAcordies col censu de 2015 la poblaci\u00f3n de Mosc\u00fa ye de 12.197.596 habitantes. Esto compriende nam\u00e1i la xente que'l censu clasifica como residentes permanentes. Seg\u00fan del Serviciu Federal de Migraciones rusu na ciud\u00e1 viven tami\u00e9n 1,8 millones de persones que tienen una residencia temporal a base de visaos u otra documentaci\u00f3n, y est\u00edmase que'l n\u00famberu de persones indocumentaes ye d'un mill\u00f3n mas. Estos \u00faltimos proceden, principalmente, de les rep\u00fabliques del Asia central.\nNa poblaci\u00f3n de la ciud\u00e1 predominen los ciudadanos d'etnia rusa (cuasi'l 92% del total de la poblaci\u00f3n), sigu\u00edos polos ucra\u00ednos y los t\u00e1rtaros (alredor de un 1,5% del total d'habitantes son de ca\u00fan d'estos grupos) y minor\u00edes d'otres zones de l'antigua Xuni\u00f3n Sovi\u00e9tica. Na tabla qu'hai a la vera d'estes llinies puede observase la evoluci\u00f3n del n\u00famberu de miembros de los diferentes grupos \u00e9tnicos que conviven na ciud\u00e1 a lo llargo'l sieglu XX.\nRelix\u00f3n.\nEl [[cristianismu]] ye la relix\u00f3n predominante na ciud\u00e1, con gran mayor\u00eda de fieles de la [[Ilesia Ortodoxa]] rusa. Mosc\u00fa ye un centru perimportante d'esa relix\u00f3n, la tradicional del pa\u00eds, que foi reconocida como parte de la herencia hist\u00f3rica rusa nuna llei aprobada en [[1997]] . Otres relixones practicaes na ciud\u00e1 incl\u00fain al [[Ilesia Cat\u00f3lica|catolicismu]], [[budismu]], [[Islam]], [[xuda\u00edsmu]] y [[protestantismu]], y hai tami\u00e9n miembros de la Ilesia Apost\u00f3lica Armenia, los Vieyos Creyentes (un grupu separt\u00e1u de la Ilesia ortodoxa nel sieglu XVII) y neopaganos.\n[[Imaxe:Moscow_July_2011-34a.jpg|right|thumb|250px|Nueva catedral de Cristo Salvador.]]\nEl Patriarca de Mosc\u00fa ye'l ll\u00edder de la Ilesia, y vive nel [[monesteriu de Danilov]]. Mosc\u00fa yera conocida, primero de la revoluci\u00f3n de 1917, \"la ciud\u00e1 de les 40 veces 40 ilesies\" (\u0433\u043e\u0440\u043e\u0434 \u0441\u043e\u0440\u043e\u043a\u0430 \u0441\u043e\u0440\u043e\u043a\u043e\u0432 \u0446\u0435\u0440\u043a\u0432\u0435\u0439). En 1918 el gobiernu bolxevique declar\u00f3 que Rusia yera un est\u00e1u secular, lo que na pr\u00e1utica signific\u00f3 que la relix\u00f3n foi reprimida y la socied\u00e1 foi forciada a volvese ate\u00edsmu|atea. Nes d\u00e9cades de 1920 y 1930 demoli\u00e9ronse munches ilesies, siendo les m\u00e1s destacaes d'elles: el monesteriu de Chudov, del sieglu XIV, que taba dientro del Kremlin; la catedral Kazansky na Plaza Bermeya; o la [[catedral de Cristo Salvador (Mosc\u00fa)|catedral de Cristo Salvador]], llevantada nel sieglu XIX pa conmemorar la victoria sobre l'ex\u00e9rcitu de Napole\u00f3n. La destrucci\u00f3n continu\u00f3 dempu\u00e9s de la Segunda Guerra Mundial. Pese a que se suaviz\u00f3 la persecuci\u00f3n contra la relix\u00f3n, la mayor\u00eda de les ilesies y monasterios qu'ent\u00e1 esist\u00eden foron desacralizaos y usaos como clubs, oficines, f\u00e1briques o almacenes. De magar la desintegraci\u00f3n de la URSS en 1991 munches d'eses ilesies restaur\u00e1ronse, y les relixones tradicionales van garrando nuevu puxu. Ente les ilesies reconstruy\u00edes nestos a\u00f1os rescampla la nueva catedral de Cristo Salvador, que vuelve a ser un fitu destac\u00e1u del paisaxe urbanu moscovita. Pa facela, nel sitiu a\u00fa taba l'antigua, hebo que demolar una xigantesca piscina que los sovi\u00e9ticos construyeran all\u00ed.\nLos musulmanes, qu'acuden a rezar a dalguna de les cuatro mezquites de la ciud\u00e1, son el 14% de la poblaci\u00f3n.\nDivisi\u00f3n alministrativa.\nLa ciud\u00e1 de Mosc\u00fa div\u00eddese en 12 \u00f3krugs y 123 distritos. Toos ellos tienen la so propia bandera y escudu d'armes. Hai, am\u00e1s de los distritos, unidaes territoriales con un estatus especial. Xeneralmente son zones con perpoca o denguna poblaci\u00f3n permanente: el Centru Panrusu d'Esposiciones, el xard\u00edn bot\u00e1nicu, los grandes parques, zones industriales... Nun hai na ciud\u00e1 barrios de poblaci\u00f3n \u00e9tnica homox\u00e9neo como podr\u00eden ser los Chinatown de delles ciudaes estauxunidenses, y magar que los distritos nun conformen unidaes homox\u00e9nees nel estatus econ\u00f3micu de los sos habitantes, consid\u00e9rense meyores les zones m\u00e1s averaes al centru urbanu, a les estaciones de metro y a los parques.\n[[Imaxe:Msk_all_districts.svg|right|thumb|250px|\u00d3krugs alministrativos de Mosc\u00fa:1. Central 2. Septentrional 3. Nororiental 4. Oriental 5. Suroriental 6. Merididonal 7. Suroccidental 8. Occidental 9. Noroccidental 10. Zelenogradsky 11. Novomoskovsky 12. Troitsky]]\nLos nicios del desarrollu urbanu de Mosc\u00fa na so forma actual rem\u00f3ntense al sieglu XII, el de la fundaci\u00f3n de la ciud\u00e1. El nucleu primeru de la ciud\u00e1 foi medrando hacia los suburbios na forma avezada nel planeamientu urbanu medieval, esto ye, creando asentamientos alredor de la muria que rodeaba'l centru hist\u00f3ricu que, a la so vez, yeren arrodiaos por una nueva muria. Los actuales aniellos viales de Mosc\u00fa son los heriedes d'aquel planeamientu urbanu.\nDelles foron les fortificaciones que sirvieron como llende circular amurallada de la ciud\u00e1 en diversos momentos de la so historia: les muries del Kremlin, el Zemlyanoy Gorod, la muria Kamer-Kollezhsky, l\"'aniellu del xard\u00edn\" o \"aniellu B\" (\u0421\u0430\u0434\u043e\u0301\u0432\u043e\u0435 \u043a\u043e\u043b\u044c\u0446\u043e\u0301, \u043a\u043e\u043b\u044c\u0446\u043e\u0301 \"\u0411\"), que marca'l percorr\u00edu de la muria del sieglu XVII, y el nom\u00e1u peque\u00f1u aniellu del ferrocarril. L'aniellu d'autopistes nom\u00e1u (MKAD, Aniellu de Carreteres de Mosc\u00fa) ye la llende de la ciud\u00e1 dende [[1960]], y circulares son tami\u00e9n la principal llinia del metro, nomada del aniellu, y el Tercer Aniellu de Carreteres, complet\u00e1u en [[2005]]. La planificaci\u00f3n circular con carreteres radiales, t\u00edpica de la ciud\u00e1, ha siguir siendo, nos tiempos vinientes, lo que ha definir el futuru desarrollu urbanu de la ciud\u00e1.\nSicas\u00ed, la ciud\u00e1, al medrar, tien incorpor\u00e1u a so dellos territorios esteriores a estos aniellos de carreteres, como Solntsevo, Butovo y la ciud\u00e1 de Zelenograd. Am\u00e1s, una parte del oblast (provincia) de Mosc\u00fa foi incorpor\u00e1u a la ciud\u00e1 el 1 de xunetu de 2012 n\u00fan procesu que-y fizo ganar territoriu (pas\u00f3 de 1.000 km\u00b2 a 2.511 km\u00b2) y poblaci\u00f3n (230.000 habitantes) y la ciud\u00e1, qu'angua\u00f1o taba arrodi\u00e1u pola so provincia hom\u00f3nima, agora llenda col oblast de Kaluga. Esto ha permitir a la ciud\u00e1, en pallabres del so alcalde en [[2015]], [[Sergey Sobyanin]], desarrollase n'harmon\u00eda.\nPaisaxe urbanu.\n[[Imaxe:RedSquare SaintBasile (pixinn.net).jpg|right|thumb|220px|Catedral de San Basiliu.]]\nL'arquiteutura de Mosc\u00fa ye singular, con dellos edificios que son conoc\u00edos perende: el Kremlin, que la so construcci\u00f3n rem\u00f3ntase al sieglu XII; la catedral de San Basiliu, coles sos elegantes c\u00fapules en forma de cebolla; la catedral de Cristo Salvador, y los [[rascacielos de Stalin]] (\"Stalinskie Vysotki\"), ente m\u00e1s otros.\nEl dise\u00f1u del Mosc\u00fa medieval bas\u00e1base en muries conc\u00e9ntriques alredor d'una fortaleza, el Kremlin, nes que converx\u00eden delles carreteres radiales. Sobre esta base, y col condicionamientu de los r\u00edos que cuerren pela ciud\u00e1, foi llevant\u00e1ndose la traza urbana del Mosc\u00fa de los sieglos siguientes. \nEl Kremlin reconstruy\u00f3se nel [[sieglu XV]]. Les sos torres, y dalgunes de les sos ilesies, foron llevantaes por arquiteutos italianos, que-y emprestaraon a la ciud\u00e1 daqu\u00e9 d'aire renacentista. Dende finales d'esi sieglu, am\u00e1s, la ciud\u00e1 aguapeci\u00f3 cola construcci\u00f3n de nuevos monasterios, palacios, muries, torres y ilesies. La so apariencia, demientres los sieglos de la [[Ed\u00e1 Moderna]], nun camud\u00f3 muncho. Cases de madera de pinu o p\u00edcea, con teyaos de teyes cubiertes por yerba o fechos de madera de bidul, dominaben el paisaxe urbanu. Asina foi hasta la segunda met\u00e1 del [[sieglu XVIII]], cuando los fueos constantes, y tami\u00e9n les nueves necesidaes d'habitaci\u00f3n de la nobleza, forciaron el camb\u00e9u, y la mayor\u00eda de los edificios de madera foron sustituy\u00edos por otros de piedra.\n[[Imaxe:\u041e\u0441\u0442\u0430\u043d\u043a\u0438\u043d\u0441\u043a\u0430\u044f_\u0442\u0435\u043b\u0435\u0431\u0430\u0448\u043d\u044f_\u043f\u0440\u0430\u0432\u0438\u0442\u044c.jpg|left|thumb|220px|Torre Oskantino (1967).]]\nDemientres los sieglos el panorama urbanu de la ciud\u00e1 tevo domin\u00e1u poles ilesies ortodoxes. Esto camud\u00f3 dr\u00e1sticamente na d\u00f3mina sovi\u00e9tica, y especialmente a partir de la decisi\u00f3n de Stalin de modernizar la ciud\u00e1. Los sos planes incluy\u00eden una red d'anches avenides y carreteres d'hasta diez carriles d'anchu que, magar que facilitaron la movilid\u00e1 na ciud\u00e1, fici\u00e9ronlo a costa d'esbarrumbar gran cantid\u00e1 d'edificios y barrios hist\u00f3ricos. Ente les v\u00edctimes de les demoliciones tuvieron la [[torre Sukharev]], una torre conmemorativa n'estilu barrocu (finales del sieglu XVII) que yera \u00fan de los emblemes de la ciud\u00e1, y munches mansiones y edificios comerciales qu'estorbaben pa enanchar les cais. Mosc\u00fa camud\u00f3 la so naturaleza pa pasar a ser la capital d'un est\u00e1u secular y totalitariu, lo que punxo a toles ilesies en peligru de demolici\u00f3n. Munches, incluy\u00edes dalgunes de les m\u00e1s antig\u00fces y arquitect\u00f3nicamente destacables, foron destruy\u00edes, y magar que dempu\u00e9s de 1990 les m\u00e1s se\u00f1alaes d'elles (catedrales de catedral de Kazan (Mosc\u00fa)|Kazan o Cristo Salvador) munches ilesies m\u00e1s peque\u00f1es perdi\u00e9ronse pa siempres.\n[[Imaxe:Structure_of_the_Roof_of_Upper_Trading_Rows_by_Vladimir_Shukhov_6.JPG|right|thumb|250px|Detalle del techu de los grandes almacenes GUM, obra de Vladimir Shukhov (1919-1922).]]\nSicas\u00ed, nun too foi destrucci\u00f3n na \u00e9poca sovi\u00e9tica. Los a\u00f1os de Stalin llendaron muncho la creativid\u00e1 y la innovaci\u00f3n arquitect\u00f3nica, pero los a\u00f1os previos a la so llegada al poder hebo una esplosi\u00f3n de nuevos edificios con propuestes radicales. Rescamplen ente ellos los que ficieron los arquiteutos [[constructivismu|constructivistes]] asociaos a la \"Vkhutemas\" (escuela estatal d'arte y t\u00e9unica), responsables ente otres obres del mausol\u00e9u de [[Lenin]]. Otru arquiteutu se\u00f1al\u00e1u foi Vladimir Shukhov, famosu poles sos torres hiperboloides; la m\u00e1s famosa ye la torre Shukhov, llevantada como torre de tresmisi\u00f3n pa una emisora de radio ente 1919 y 1922. Otra obra de so de gran influyencia na arquiteutura constructivista de la d\u00f3mina yeren les sos espacioses galer\u00edes comerciales de forma allargada. La m\u00e1s importante foi'l centru comercial GUM, llevant\u00e1u na Plaza Bermeya, que cubri\u00f3 con una c\u00fapula de metal y cristal pernovedosa nel so tiempu.\nLa contribuci\u00f3n arquitect\u00f3nica m\u00e1s emblem\u00e1tica del periodu estalinista, nostante, son los nomaos rascacielos de Stalin, un conxuntu siete rascacielos espard\u00edos pela ciud\u00e1 a una distancia asemeyada del Kremlin llevantaos ente [[1947]] y [[1953]] cola mesma teunolox\u00eda de los rascacielos estauxunidenses con una decoraci\u00f3n esterior qu'amestaba elementos del g\u00f3ticu ya'l barrocu rusu. Estos fitos del [[panorama urbanu|skyline]] moscovita inspir\u00e1ronse na forma del [[Manhattan Municipal Building]] de [[Nueva York]], y el so estilu, que combina fachaes esteriores de dise\u00f1u complexu con una llarga aguya central que fai d'exe de simetr\u00eda y cumal del edificiu, encu\u00e1dralos no que se conoz como [[arquiteutura estalinista]]. Les siete torres pueden vese dende cualquiera de les colines de la ciud\u00e1, una y bones t\u00e1n ente les construcciones m\u00e1s altes de la ciud\u00e1. De les mayores sacante la torre Ostankino, que yera, de la qu'acabaran de construyila en [[1967]], la torre de comunicaciones mayor del mundu.\nL'oxetivu sovi\u00e9ticu de d\u00e1-y una casa a cada familia, y el r\u00e1pidu crecimientu de la poblaci\u00f3n moscovita, llevaron a la construcci\u00f3n de xigantescos y mon\u00f3tonos bloques de cases. A menudu pueden identificase pola so ed\u00e1, la solidez de la construcci\u00f3n o'l estilu dependiendo del barriu nel que s'atopen o de los materiales usaos na so construcci\u00f3n. La mayor\u00eda son de la \u00e9poca postestalinista, y suelen recibir el nome del que yera ll\u00edder del pa\u00eds (Brezhnev, Khrushchev...) nel momentu de la so construcci\u00f3n. La mayor\u00eda t\u00e1n bastante deterioraos.\n[[Imaxe:Arbat_Street_6332.jpg|left|thumb|250px|S\u00e9 del Ministeriu d'Asuntos Esteriores de Rusia, \u00fan de los siete rascacielos de Stalin.]]\nMagar que la ciud\u00e1 ent\u00e1 conserva edificios d'apartamentos de cinco plantes llevantaos primero de [[1965]], los bloques d'apartamentos posteriores suelen tener a lo menos nueve pisos d'altor, y tener ascensor. Est\u00edmase que Mosc\u00fa tien el doble d'ascensores que Nueva York y cuatro veces m\u00e1s que [[Chicago]]. Moslift, una de les mayores empreses d'ascensores de la ciud\u00e1, tien 1.500 mec\u00e1nicos preparaos pa responder a la llamada de los vecinos que queden enzarraos n\u00fan.\nLos edificios de la era estalisnista, que predominen la zona central de la ciud\u00e1, son pergrandes, y avecen a tar decoraos con motivos realistes qu'imiten temes cl\u00e1sicos. Por embargu, les peque\u00f1es ilesies (c\u00e1sique toes ortodoxes) qu'atopamos perende na ciud\u00e1, d\u00e9xennos ver c\u00f3mo yera Mosc\u00fa nel pas\u00e1u. La cai Arbat, \u00fan de les atraiciones tur\u00edstiques de la ciud\u00e1, ye una cai peatonal d'un quil\u00f3metru de llargor qu'esiste dende'l sieglu XV. Foi'l centru d'una barriada d'artistes, y conserva la mayor\u00eda de los sos edificios, construy\u00edos enantes del sieglu XX. Pueden alcontrase, un poco apartaes de les cais principales del nucleu de Mosc\u00fa (por exemplu, detr\u00e1s de les fachaes estalinistes de la cai Tverskaya), exemplos d'arquiteutura burguesa t\u00edpica de la \u00e9poca zarista. Los palacios d'Ostankino o Kuskovo, Uzkoye y otros grandes conxuntos d'edificios apegaos a Mosc\u00fa pertenecieron a nobles de la d\u00f3mina zarista, y cons\u00e9rvense tami\u00e9n dellos conventos y monasterios, na ciud\u00e1 y na so rodiada, qu'angua\u00f1o son visitables por moscovites y turistes.\n[[Imaxe:New_Arbat_Street_00041.jpg|left|thumb|350px|La cai Novy Arbat, \u00fan de los exemplos cimeros de la falta de respeto de la Xuni\u00f3n Sovi\u00e9tica pol so patrimoniu arquiteut\u00f3nicu.]]\nHai un inter\u00e9s por recuperar y restaurar munchos de los edificios m\u00e1s se\u00f1alaos presovi\u00e9ticos que se conserven. Ye f\u00e1cil atopalos, una y bones t\u00e1n pintaos de reci\u00e9n en colores brillantes y coles fachaes rellumantes. Hai, tami\u00e9n, dellos exemplos notables de la vanguardia sovi\u00e9tica, como la casa del arquiteutu [[Konstantin Melnikov]] na zona d'Arbat. Munches d'estes restauraciones, sicas\u00ed, son criticaes pola so falta de respetu pa cola autenticid\u00e1 hist\u00f3rica. Por \u00faltimu, queden tami\u00e9n exemplos interesantes de l'arquiteutura sovi\u00e9tica final, reconocibles pol so tama\u00f1u descoman\u00e1u y pol estilu semimodernista de la su decoraci\u00f3n. Pasa eso, por exemplu, cola cai Novy Arbat, imposible de dexar de ver pola ruptura que representa col \u00e1rea hist\u00f3rica del centru de Moscu que l'arrodia.\nNos caberos a\u00f1os l'ayuntamientu ta siendo percritic\u00e1u pola destrucci\u00f3n de munchos edificios hist\u00f3ricos. Cuasimente una tercera parte del nucleu hist\u00f3ricu de la ciud\u00e1 destruyose nos caberos a\u00f1os pa dexar sitiu p'apartamentos de luxu y hoteles. Otros edificios emblem\u00e1ticos, como'l hotel Moskva ([[1930]]) o la galer\u00eda comercial Voyentorg ([[1913]]), foron demol\u00edos y reconstruy\u00edos, cola perda inevitable de valor hist\u00f3ricu qu'eso representa. Los cr\u00edticos tami\u00e9n culpen al gobiernu por nun facer cumplir les lleis de proteici\u00f3n del patrimoniu. Nos caberos a\u00f1os del sieglu XX y primeros del XXI balt\u00e1ronse m\u00e1s de 50 edificios protex\u00edos, dalgunos del sieglu XVII. Otros critiquen, d'otra banda, el gastu en reconstruyir edificios derruy\u00edos , que hab\u00eda tar meyor empleg\u00e1u, na so opini\u00f3n, na renovaci\u00f3n d'instalaciones deterioraes, como la estaci\u00f3n de metro de Mayakovskaya y dellos edificios de Konstantin Melnikov. Hai organizaciones, como la Socied\u00e1 pa la Preservaci\u00f3n de l'Arquiteutura Moscovita y \"Save Europe's Heritage\" (Salvemos la herencia europea), que lluchen pa llamar l'atenci\u00f3n de la opini\u00f3n p\u00fablica internacional hacia esos problemes.\nParques y otros puntos de referencia.\n[[Imaxe:RIAN_archive_510373_Pond_in_Gorky_Park.jpg|right|thumb|220px|Estanque del parque Gorki.]]\nHai 96 parques y 18 xardinos, cuatro d'ello bot\u00e1nicos, en Mosc\u00fa, y si a ello-y sumamos los 450 km\u00b2 de zones verdes y los 100 km\u00b2 de viesques tenemos que Mosc\u00fa ye una ciud\u00e1 con una gran cantid\u00e1 de zones verdes, muncho mayor en comparanza que la de cualesquier otra ciud\u00e1 de tama\u00f1u asemey\u00e1u d'Europa o Am\u00e9rica del Norte. Esto debese en parte al vezu hist\u00f3ricu de colocar, separtando los edificios residenciales, parceles con yerba y \u00e1rboles. De resultes cada moscovita esfruta de 27 m\u00b2 de parque, muncho m\u00e1s que los 6 que hai por cada paris\u00edn, los 7,5 que hai por cada habitante de [[Londres]] o los 8,6 de cada neoyork\u00edn.\nEl parque Gorki, oficialmente nom\u00e1u Parque Central de la Cultura y el Descansu y renom\u00e1u n'honor de [[M\u00e1ximo Gorki]], foi inaugur\u00e1u en [[1928]]. La so parte principal, 689.000 m\u00b2 a la vera'l r\u00edu Moskova, incl\u00fai estanques nos que se puede navegar en barcu o bicicleta d'agua, zones de baille, pistes de tenis, pistes deportives... Bordea'l xard\u00edn de Neskuchny (408.000 m\u00b2), el parque m\u00e1s antiguu de Mosc\u00fa y anta\u00f1o residencia imperial, nel que s'atopa'l Teatru Verde, \u00fan de los anfiteatros al aire llibre m\u00e1s grandes d'Europa, con capacid\u00e1 pa 15.000 espectadores\n[[Imaxe:\u0425\u0440\u0430\u043c-\u0412\u043e\u0437\u043d\u0435\u0441\u0435\u043d\u0438\u044f.jpg|left|thumb|270px|Ilesia de l'Ascensi\u00f3n de Kolomenskoye, Patrimoniu de la Humanid\u00e1.]]\nEl parque Izmaylovsky, inaugur\u00e1u en 1931 ye, xunto col parque Richmond de Londres, \u00fan de los parques urbanos m\u00e1s grandes del mundu. Con 15,34 km\u00b2 d'estensi\u00f3n, ye seis veces mayor que'l [[Central Park]] neoyork\u00edn. \nEl parque Sokolnik, de 6 km\u00b2 d'estensi\u00f3n, ye \u00fan de los m\u00e1s antiguos de la ciud\u00e1. Una zona central con una gran fonte ta arrodiada de caleyes bordiaes por arces, bidules y olmos, y tien tami\u00e9n un llaberintu vexetal. Llenda con elli el parque nacional Losiny Ostrov, de 116 km\u00b2 d'estensi\u00f3n, que foi'l primeru de Rusia. Calti\u00e9n daqu\u00e9 de lo xabaz d'una viesca, de forma que pueden vese alces nelli.\n[[Imaxe:The Propylaea, the central gate entrance to VDNKh, Moscow, Russia.jpg|right|thumb|250px|Entrada principal al Centru Panrusu d'Esposiciones.]]\nEl xard\u00edn bot\u00e1nicu Tsysin Main, de l'Academia de Ciencies y fund\u00e1u en [[1945]], ye'l mayor de la ciud\u00e1. Nos sos 3,6 km\u00b2 d'estensi\u00f3n pueden atopase venti mil especies de plantes de tol mundu, am\u00e1s d'un llaboratoriu d'investigaci\u00f3n. Incl\u00fai tami\u00e9n un rosarium con 20.000 rosales, un dendrarium, una viesca de carbayos con \u00e1rboles de m\u00e1s de 100 a\u00f1os d'ed\u00e1 media y un ivernaderu de m\u00e1s de 5.000 m\u00b2. Apeg\u00e1u a elli ta'l [[Centru Panrusu d'Esposiciones]] (\u0412\u0441\u0435\u0440\u043e\u0441\u0441\u0438\u0439\u0441\u043a\u0438\u0439 \u0432\u044b\u0441\u0442\u0430\u0432\u043e\u0447\u043d\u044b\u0439 \u0446\u0435\u043d\u0442\u0440), un recintu ferial y parque d'atraiciones que ye \u00fan de los exemplos cimeros de l'arquiteutura monumental de la era estalinista. Grandes zones de parque separten ellaboraos pabellones, que representen ca\u00fan d'ellos una rama de la industria y la ciencia sovi\u00e9tiques o una de les rep\u00fabliques de l'antigua URSS. Anque de magar la d\u00e9cada de 1990 ye us\u00e1u como un xigantescu centru comercial, con peque\u00f1es empreses instalaes nos sos pabellones, ent\u00e1 calti\u00e9n les g\u00fcelgues del so pas\u00e1u, incluyendo dos fontes xigantesques y un cine panor\u00e1micu con pantalla de 360\u00b0.\nEnte los llugares imprescindibles de visita pa los munchos turistes que, de siempres, tienen aportao a Mosc\u00fa alcontramos, am\u00e1s de la Plaza Bermeya y los edificios que l'arrodien, la [[ilesia de l'Ascensi\u00f3n de Kolomenskoye]], inaugurada en [[1532]], que ye [[Patrimoniu de la Humanid\u00e1]]. Tami\u00e9n ye muy visit\u00e1u un xard\u00edn con escultures, el Museon, nel que s'esponen les estatues de ll\u00edderes de l'antigua URSS que foron retiraos de los sos anteriores emplazamientos tres de la cayida del comunismu. Ta cerca de la [[Galer\u00eda Tretyakov]], qu'axunta la mayor coleici\u00f3n d'arte rusu del mundu. Hai que citar, pa finar, el zool\u00f3xicu de Mosc\u00fa, un parque divid\u00edu en dos zones xun\u00edes por una ponte, nel que viven m\u00e1s de 6.500 animales de cerca de mil especies y que ye visit\u00e1u a\u00f1almente por m\u00e1s de 1,2 millones de persones.\nCultura.\n\u00dan de los museos m\u00e1s destacaos de Mosc\u00fa ye la Galer\u00eda Tretyakov, fundada tres de la donaci\u00f3n pol mecenas [[Pavel Tretyakov]], en [[1892]], de la so importante coleici\u00f3n privada a la ciud\u00e1. La coleici\u00f3n rep\u00e1rtese ente dos edificios: la vieya galer\u00eda, la orixinal, asitiada na oriella meridional del r\u00edu Moscova, nel barriu de Tretyakovskaya, y la nueva, creada na d\u00f3mina sovi\u00e9tica. Na primera atopamos los trabayos de los pintores prerrevolucionarios, como [[Ilya Repin]], y los iconos rusos cl\u00e1sicos, incluy\u00edos los del iconografista del [[sieglu XV]] [[Andrei Rublev]]. La nueva galer\u00eda conti\u00e9n principalmente obres de los artistes de la d\u00f3mina sovi\u00e9tica y dalgunos posteriores, magar que la so coleici\u00f3n sol\u00e1pase en parte cola de la galer\u00eda vieya al incluyir arte d'entamos del sieglu XX. Nesta parte nueva alcontramos una reproducci\u00f3n a peque\u00f1u tama\u00f1u del famosu \"Monumentu a la Tercera Internacional\" de [[Vladimir Tatlin]], am\u00e1s d'obres d'otros artistes importantes de vanguardia como [[Kazimir Malevich]] y [[Wassily Kandinsky]] y les principales obres del estilu conoc\u00edu como [[realismu socialista]].\n[[Imaxe:Gmii.jpg|left|thumb|250px|Mus\u00e9u Pushkin.]]\nOtru mus\u00e9u importante ye'l [[Mus\u00e9u Pushkin]] de Belles Artes, d'estructura espositiva asemeyada al [[Mus\u00e9u Brit\u00e1nicu]] de Londres. Nes sos sales atopamos, como n'aquelli, un amiestu de restos de diverses civilizaciones y de copies d'escultures antig\u00fces, anque tami\u00e9n trabayos de pintores contempor\u00e1neos importantes como [[Claude Monet]], [[Paul C\u00e9zanne]] o [[Pablo Picasso]]. El Mus\u00e9u Hist\u00f3ricu Estatal de Rusia (\u0413\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u0439 \u0418\u0441\u0442\u043e\u0440\u0438\u0447\u0435\u0441\u043a\u0438\u0439 \u043c\u0443\u0437\u0435\u0439) ye un mus\u00e9u d'historia rusa asiti\u00e1u ente la Plaza Bermeya y la Plaza Manege. Los oxetos espuestos van dende restos de tribus [[prehistoria|preshist\u00f3riques]] que viv\u00eden no qu'angua\u00f1o ye Rusia hasta obres d'arte de gran valor compraes pola [[dinast\u00eda Romanov]]. En conxuntu hai depositaos nel mus\u00e9u varios millones d'oxetos.\nEl Mus\u00e9u Polit\u00e9unicu, fund\u00e1u en [[1872]], ye'l mayor mus\u00e9u de la ciencia del pa\u00eds, y incl\u00fai na so coleici\u00f3n d'inventos y avances teunol\u00f3xicos humanoides aut\u00f3mates del sieglu XVIII y los primeros ordenadores sovi\u00e9ticos, y otros oxetos hasta un total de 160.000. El Mus\u00e9u-Panorama Borodino, asiti\u00e1u na avenida Kutuzov, permite a los sos visitantes esperimentar, n\u00fan diorama de 360\u00b0, les sensaciones d'alcontrase dientro d'una batalla. Forma parte d'un complexu d'edificios que conmemoren la victoria na Guerra Patri\u00f3tica de 1812 escontra l'ex\u00e9rcitu napole\u00f3nicu, y qu'incl\u00fai tami\u00e9n un arcu triunfal llevant\u00e1u en [[1827]] y un mus\u00e9u d'historia militar\n[[Imaxe:Moscow-Bolshoi-Theare-1.jpg|right|thumb|250px|Teatru Bolshoi.]]\nMosc\u00fa, am\u00e1s de contar con un garapiellu de museos perinteresantes, ye la capital rusa de les artes esc\u00e9niques: hai 93 teatros, 132 cines y 24 sales de conciertos, ente los que rescamplen los teatros [[teatru Bolshoi|Bolshoi]], Malyi o Vakhtangov. En temporada ye posible asistir na ciud\u00e1 a reperesentaciones teatrales y de ballet tanto cl\u00e1siques como contempor\u00e1nees. Los amantes de la m\u00fasica cl\u00e1sica tienen el so puntu d'alcuentru na Casa Internacional de la M\u00fasica de Mosc\u00fa, inaugurada en [[2003]], y tami\u00e9n nel teatru Svetlanov, que tien el \u00f3rganu mayor del pa\u00eds.\nNa ciud\u00e1 tienen tami\u00e9n la so s\u00e9 permanente dos circus, l'Estatal de Mosc\u00fa y el Circu de Mosc\u00fa, y el Mus\u00e9u del Espaciu, que recuerda les faza\u00f1es de los cosmonauta|cosmonautes sovi\u00e9ticos.\nLa historia del cine rusu nun puede entendese sin falar de cine sovi\u00e9ticu, y nun se pue falar d'elli ensin falar del estudio Mosfilm, a\u00fa se rodaron bien de pel\u00edcules y que, magar el descensu de cantid\u00e1 na producci\u00f3n del cine sovi\u00e9ticu, ent\u00e1 sigue us\u00e1ndose. La visi\u00f3n de pel\u00edcules hist\u00f3riques o dif\u00edciles d'alcontrar ye posible nel cine Salut, a\u00fa se proyecten pel\u00edcules de la coleici\u00f3n del Mus\u00e9u del Cine. Citaremos tami\u00e9n, pa finar esti apart\u00e1u, el Mus\u00e9u Estatal D'Arquiteutura Shchusev, mus\u00e9u nacional d'arquiteutura que recibe'l so nome n'honor del arquiteutu [[Alexey Shchusev]].\nEnllaces esternos.\n[[Categor\u00eda:Llocalidaes de Rusia]]\n[[Categor\u00eda:Ciudaes federales de Rusia]]"}
{"id": "7668", "revid": "28171", "url": "https://ast.wikipedia.org/wiki?curid=7668", "title": "R\u00edu", "text": "Un r\u00edu ye una corriente natural d'agua. Tien un caudal considerable y desemboca nel mar, nun llagu o n'otru r\u00edu. Nesti \u00faltimu casu ll\u00e1mase afluente."}
{"id": "7670", "revid": "116", "url": "https://ast.wikipedia.org/wiki?curid=7670", "title": "Llagu", "text": "Un llagu ye una masa d'agua dulce o salada, embalsada en tierra firme. Los aportes d'agua a los llagos vienen-yos de les precipitaciones atmosf\u00e9riques o de r\u00edos y peque\u00f1es fontes d'agua."}
{"id": "7679", "revid": "116", "url": "https://ast.wikipedia.org/wiki?curid=7679", "title": "Llagu Enol", "text": "El llagu Enol ye un de los dos llagos que formen el conxuntu conoc\u00edu como Llagos d'Enol, n'Asturies. Esti llagu, que ye'l m\u00e1s grande de los dos, ta a unos 10 quil\u00f3metros de Cuadonga y a unos 25 de Cangues d'On\u00eds.\nAlcu\u00e9ntrase a unos 1.000 metros d'altit\u00fa, nel macizu central del Corni\u00f3n. Tien un calume m\u00e1ximu d'unos 25 metros, con un m\u00e1ximo de llonxit\u00fa de 750 metros y una anchura d'unos 400 metros.\nEnllaces esternos.\n "}
{"id": "7681", "revid": "43102", "url": "https://ast.wikipedia.org/wiki?curid=7681", "title": "Perlavia", "text": "Perlavia ye un llugar de la parroquia de Trubia, nel conceyu asturianu d'Uvi\u00e9u. Seg\u00fan un estudiu de la Conceyal\u00eda d'Urbanismu del Conceyu d'Uvi\u00e9u ye'l segundu pueblu meyor conserv\u00e1u del conceyu.\nTa a 14,9 km d'Uvi\u00e9u, na fastera izquierda del valle del Trubia, a una altit\u00fa que var\u00eda ente los 370 y los 410 metros. Ll\u00e9gase a \u00e9l per una esviadura na carretera AS-313. Per debaxu del pueblu alcu\u00e9ntrense terrenos pa cultivos.\nCuenta con una poblaci\u00f3n de , qu'habiten en cases de arquiteutura tradicional, algunes d'elles con escaleres esteriores y corredores. Tami\u00e9n se puen alcontrar varios h\u00f3rreos bien conservaos, con talles y relieves art\u00edsticos. \nTien una ermita dedicada a San Antonio. Tami\u00e9n cuenta con un centru social p\u00fablicu nes antig\u00fces escueles. \nPel pueblu pasa la ruta del osu (nun confundir cola sienda del osu), que va de San Andr\u00e9s a Trubia pasando per Guanga.\nOrixe del nome.\nSe cree que'l nome vien de \"per illam apiam\", que significa \"xunto al abia\", \"xunto al r\u00edu\"."}
{"id": "7682", "revid": "116", "url": "https://ast.wikipedia.org/wiki?curid=7682", "title": "Xos\u00e9 Lluis Garc\u00eda Arias", "text": "Xos\u00e9 Lluis Garc\u00eda Arias ye un fil\u00f3logu asturianu que foi presidente de l'Academia de la Llingua Asturiana dende la so fundaci\u00f3n en 1981 hasta 2001.\nDempu\u00e9s de cursar el bachilleratu en Palencia y Pontevedra, llicenci\u00f3se en Filosof\u00eda y Lletres na Universid\u00e1 d'Uvi\u00e9u, onde tami\u00e9n algam\u00f3'l t\u00edtulu de Doctor en Filolox\u00eda Rom\u00e1nica. Foi profesor nes universidaes d'Uvi\u00e9u, Valladolid y Lle\u00f3n. Angua\u00f1o, Garc\u00eda Arias ye caderalgu xubil\u00e1u del Departamentu de Filolox\u00eda Asturiana de la Universid\u00e1 d'Uvi\u00e9u.\nCofundador y primer presidente de Conceyu Bable, ye autor de numberosos art\u00edculos, conferencies, ponencies en congresos y llibros. La so obra ye sobre too investigadora, anque tami\u00e9n se dedica a la torna a l'asturianu de poemes y llibros como El Princip\u00edn d'Antoine de Saint-Exup\u00e9ry."}
{"id": "7683", "revid": "37624", "url": "https://ast.wikipedia.org/wiki?curid=7683", "title": "R\u00edu Deva", "text": "El r\u00edu Deva ye un r\u00edu del norte de la pen\u00ednsula Ib\u00e9rica, na costa Cant\u00e1brica, que discurre entre Asturies y Cantabria y desemboca nel Mar Cant\u00e1bricu."}
{"id": "7685", "revid": "37624", "url": "https://ast.wikipedia.org/wiki?curid=7685", "title": "Europa de los Pueblos", "text": "Europa de los Pueblos (EdP) ye una colligaci\u00f3n eleutoral qu'aconceya part\u00edos pol\u00edticos d'izquierdes de toa Espa\u00f1a, fecha pa les eleiciones europees de 2004. Nella taben presentes los part\u00edos pol\u00edticos: Andecha Astur , Eusko Alkartasuna, Chunta Aragonesista , Esquerra Republicana de Catalunya, Partido Socialista de Andalucia, Conceju Nacionaliegu Cantabru, Asamblea de Izquierdas y Inicitaiva Ciudadana.\nEsta coalici\u00f3n algam\u00f3 representaci\u00f3n nel Parllamentu Europ\u00e9u, onde Bernat Joan sali\u00f3 elix\u00edu eurodiput\u00e1u. Alternativa Popular Canaria nun form\u00f3 parte de la coalici\u00f3n pero pidi\u00f3 el votu pa la mesma. \nLos firmantes de la Coalici\u00f3n ficieron de s\u00f3'l manifiestu de l'Alianza Llibre Europea (ALE), pa les eleiciones europees del 13 de xunu y nel que se defende una Europa de la diversid\u00e1, sofitada na soberan\u00eda, na xusticia social y na subsidiaried\u00e1.\nL'Eurodiput\u00e1u de EdP inx\u00e9rtase nel grupu de l'Alianza Llibre Europea. ALE conforma xunta Los Verdes Europeos el grupu parllamentariu. Los Verdes- Alianza Llibre Europea (N'Ingl\u00e9s \"The Greens- European Free Aliance\"). L'ALE tien angua\u00f1o cinco miembros nel Parllamentu Europ\u00e9u:"}
{"id": "7687", "revid": "28171", "url": "https://ast.wikipedia.org/wiki?curid=7687", "title": "Centum", "text": "Centum, del llat\u00edn \"cientu\", fai referencia al criteriu de divisi\u00f3n de la llingua indoeuropea bas\u00e1u nas lleis de Grimm y Verner. Seg\u00fan \u00e9stas, el fonema k (centum pron\u00fanciase \"kentum\"), que se piensa pertenec\u00eda al protoindoeurop\u00e9u, calt\u00favose constante en deillas llinguas derivadas d'esti. \nAsina, las llinguas que caltienen la /k/ pertenecen al tueiru occidental d'esta familia de llinguas, frente a las que tresformorun esti son\u00edu nun sibilante /s/, el grupu satem. \nSi qu'asina, muitos lling\u00fcistas nun aceutan esti criteriu de divisi\u00f3n en dous tueiros y\u00e1 qu'eillu conlleva que la dixebra del Indoeurop\u00e9u prod\u00faxose nuna d\u00f3mina enforma ceu y am\u00e1s, nun ye l'\u00fanicu rasgu importante pa estremare los grupos d'esta gran familia lling\u00fc\u00edstica."}
{"id": "7688", "revid": "37624", "url": "https://ast.wikipedia.org/wiki?curid=7688", "title": "Satem", "text": "Satem, del av\u00e9sticu \"cientu\", fai referencia al criteriu de divisi\u00f3n de la llingua indoeuropea bas\u00e1u nes lleis de Grimm y Verner. Seg\u00fan estes, en delles families indoeuropees un fonema de son\u00edu /k/ perteneciente al protoindoeurop\u00e9u tresform\u00f3se nun sibilante /s/.\nAsina la pallabra \"cientu\", en llat\u00edn centum, convirti\u00e9use n'av\u00e9sticu en satem, atestiguando'l pasu de k a s; d'esti xeitu conf\u00f3rmase el grupu oriental o satem frente al occidental o centum.\nSi qu'asina, munchos lling\u00fcistes nun aceuten esti criteriu de divisi\u00f3n en dos tueros y\u00e1 qu'ello conlleva que la dixebra del indoeurop\u00e9u produci\u00f3se nuna d\u00f3mina enforma ceo y am\u00e1s, nun ye l'\u00fanicu rasgu importante pa estremare los grupos d'esti gran grupu lling\u00fc\u00edsticu."}
{"id": "7689", "revid": "43102", "url": "https://ast.wikipedia.org/wiki?curid=7689", "title": "Hevia", "text": "Col nome d'Hevia podemos referinos a:"}
{"id": "7690", "revid": "43102", "url": "https://ast.wikipedia.org/wiki?curid=7690", "title": "Xuacu Amieva", "text": "Luis Joaqu\u00edn Amieva Celorio , m\u00e1s conoc\u00edu como Xuacu Amieva, ye un gaiteru asturianu nac\u00edu n'El Mazucu, Llanes. Maestru de gaiteros, dist\u00ednguese pol so llabor de recobramientu del patrimoniu cultural y musical asturianu, siendo fundador d'abondos grupos folkl\u00f3ricos y bandes de gaites. Tami\u00e9n destaca la so creaci\u00f3n musical, que ye reconoc\u00eda a nivel mundial con premios de prestixu como'l Trof\u00e9u Macallan del Festival Interc\u00e9lticu de Lorient o'l Grammy.\nBiograf\u00eda.\nLa so vocaci\u00f3n musical vien-y de familia, y\u00e1 que so madre yera cantante de tonada y ten\u00eda parientes que tocaben la gaita. En 1974 entr\u00f3 a formar parte del grupu \u00abUrogallos\u00bb. Interes\u00e1u na m\u00fasica tradicional asturiana participa en delles agrupaciones folkl\u00f3riques como \u00abRaiga\u00f1u\u00bb, \u00abUrogallos\u00bb y \u00abAndecha Folklor d'Uvi\u00e9u\u00bb. Nellos fai un importante llabor de recobramientu tanto de m\u00fasiques como d'instrumentos populares como la bandurria, la gaita de rabil, la trompa o arpa de boca, la flauta travesera de madera, ...\nNel a\u00f1u 1980 crea n'Uvi\u00e9u la \u00abEscuela de m\u00fasica tradicional\u00bb, de la que m\u00e1s tarde tendr\u00eda qu'abrir delegaciones n'otros puntos del Princip\u00e1u debido a la gran demanda. Nestes escueles nacer\u00eden delles de les primeres bandes de gaites d'Asturies, como la \"Banda de los \u1e36\u1e37umerinos\" o la \"Banda Gaites Naranco\".\nArriendes d'esi trabayu d'ense\u00f1anza funda los grupos folk \"Bele\u00f1o\" y \"Ubi\u00f1a\". En 1990 form\u00f3 el grupu folk \u00abXuacu Amieva\u00bb. En 1995 collabora colos irlandeses The Chieftains nel so discu \"Santiago\" tocando'l tema \"El besu\". El discu obtendr\u00eda nel a\u00f1u 1997 el premiu Grammy.\nNel a\u00f1u 2006 convirti\u00f3se nel presidente de la Xuntanza de Gaiteros Asturianos (XUGA), asociaci\u00f3n na que s'amestaron les dos asociaciones de gaiteros que nesi momentu funcionaben n'Asturies."}
{"id": "7691", "revid": "43102", "url": "https://ast.wikipedia.org/wiki?curid=7691", "title": "R\u00edu Piles", "text": "El Piles ye un r\u00edu que discuerre dientro del conceyu de Xix\u00f3n, na estaya central d'Asturies, nel norte d'Espa\u00f1a.\nXos\u00e9 Lluis Garc\u00eda Arias cuida, nel so llibru \"Pueblos asturianos: el porqu\u00e9 de sus nombres\", que \"l'orixe del so nome af\u00e1yase nel t\u00e9rminu d'orixe llat\u00edn PILAM 'mor\u00f3n, columna' o 'pila, pil\u00f3n', en referimientu a construcciones precises pa trespasalu.\""}
{"id": "7693", "revid": "116", "url": "https://ast.wikipedia.org/wiki?curid=7693", "title": "Francisco Franco", "text": "Francisco Franco Bahamonde , tami\u00e9n conoc\u00edu como \"El Caudiellu\" o \"El Xeneral\u00edsimu\" (\"Caudillo\" y \"General\u00edsimo\" respeutivamente ), foi un militar y dictador gallegu que gobern\u00f3 n'Espa\u00f1a ente abril de 1939 y payares de 1975.\nDemientres la Segunda Rep\u00fablica Espa\u00f1ola, en 1933, tres del trunfu de la derecha nes eleiciones, ascendi\u00e9ronlu a xeneral de divisi\u00f3n. En 1934, pente'l periodu de gobiernu radical-cedista, como xefe d'Est\u00e1u Mayor, dirix\u00f3 dende'l ministeriu de la Guerra les operaciones pa reprimir la Revoluci\u00f3n d'Ochobre de 1934 n'Asturies."}
{"id": "7695", "revid": "35", "url": "https://ast.wikipedia.org/wiki?curid=7695", "title": "Xuan Carlos de Borb\u00f3n", "text": ""}
{"id": "7696", "revid": "28171", "url": "https://ast.wikipedia.org/wiki?curid=7696", "title": "Franco", "text": "Nun confundir con Francu\nComo Franco con\u00f3cense les siguientes persones:"}
{"id": "7697", "revid": "43102", "url": "https://ast.wikipedia.org/wiki?curid=7697", "title": "David Villa", "text": "David Villa S\u00e1nchez (El Gua\u1e25e), ye un exfutbolista Asturianu . \nAlcu\u00f1u.\nEl Gua\u1e25e esti nomatu vien de la pallabra asturiana gua\u1e25e ello quier dicir persona xoven, entamando esti nes categories inferiores del UP Langreo onde entam\u00f3 esti alcu\u00f1u pola so estatura, dellos a\u00f1os dempu\u00e9s castellanizada pola prensa espa\u00f1ola na pallabra \"Guaje\".\nBiograf\u00eda.\nEntam\u00f3 nel UP Langreo,xugando con el jugador que'y dio la fama, Marco P\u00e9rez Bada, residente de Llanes onde tuvo xugando hasta los diecisiete a\u00f1os. Ceo llam\u00f3 la atenci\u00f3n de los principales clubes asturianos, pero el Real Uvi\u00e9u descart\u00f3 incorporalu a El Requex\u00f3n deb\u00edu a que'l cuerpu t\u00e9unicu nun crey\u00f3 que tuviese suficiente potencial, siendo la principal hip\u00f3tesis el descarte pol so altor. Esto dexo-y el cam\u00edn llibre al Sporting, que lu incorpor\u00f3 a la escuela de Mareo, primeru nel Divisi\u00f3n d'Honor xuvenil y posteriormente nel Sporting B pa que debutase na campa\u00f1a 1999/2000.\nReal Sporting.\nTres dellos a\u00f1os finando de formase na Escuela de f\u00fatbol de Mareo, na temporada 2001/2002 ascendi\u00f3 al primer equipu del Sporting, club col que xug\u00f3 dos temporaes completes na segunda divisi\u00f3n.\nReal Zaragoza.\nAlgam\u00f3 l'atenci\u00f3n de los equipos de primer divisi\u00f3n marcando 39 goles nos 78 part\u00edos xugaos, y el Real Zaragoza ficholu na temporada 2003/2004 por unos 3 millones d'euros y la cesi\u00f3n del delanteru croata Mate Bili\u0107. Demientres so etapa nel Zaragoza xug\u00f3 73 part\u00edos y marc\u00f3 32 tantos nes dos temporaes que tuvo, algamando el t\u00edtulu de Campe\u00f3n de Copa ante'l Real Madrid. Lo que-y fexu debutar na seleici\u00f3n espa\u00f1ola de f\u00fatbol.\nValencia CF.\nNa temporada 2005/2006 lleg\u00f3 al Valencia CF, angua\u00f1o el so equipu, que pa algamar contratu col xugaor pag\u00f3 lo estipulau na cl\u00e1usula de rescisi\u00f3n del so contratu: 12 millones de euros. Na so primer temporada nel club valencianista cumpli\u00f3 coles espeutatives xeneraes y\u00e1 que anot\u00f3 25 goles, quedando segundu nel trofeu Pichichi a solu un gol d'Eto'o. La gran temporada realizada llevolu a ser \u00fan de los convocaos por Luis Aragon\u00e9s pa participar nel Mundial d'Alema\u00f1a cola seleici\u00f3n espa\u00f1ola.\nNa temporada 2006-2007, David Villa lleg\u00f3 a ser de nuevu el mayor goleaor de la lliga espa\u00f1ola, algamando asina el segundu trofeo Zarra, que-y da el diariu deportivu Marca c\u00e1 a\u00f1u dende'l 2006.\nFC Barcelona.\nEn 2010 llega al FC Barcelona, ganando con esti equipu la Lliga espa\u00f1ola y la Lliga de Campeones de la UEFA na temporada 2010/2011.\nAtl\u00e9tico de Madrid.\nNel branu de 2013 ye traspas\u00e1u al Atl\u00e9tico de Madrid, ganando con esti equipu la Lliga espa\u00f1ola y quedando segundo de la Lliga de Campeones de la UEFA na temporada 2013/2014.\nNew York City Football Club.\nNel branu de 2014, en rematando'l so contratu col Atl\u00e9tico de Madrid, robl\u00f3 col New York City Football Club, nuevu equipu de la Major League Soccer de los Estaos Xun\u00edos.\nSeleici\u00f3n Espa\u00f1ola.\nEl so debut prod\u00faxose'l 9 de febreru de 2005, n'Almer\u00eda. Disput\u00e1base un part\u00edu de clasificaci\u00f3n pal Mundial d'Alema\u00f1a 2006, que'l so result\u00e1u foi Espa\u00f1a 5-0 San Mar\u00edn. Nel primer part\u00edu d'Espa\u00f1a nel Mundial d'Alema\u00f1a 2006 escontra Ucra\u00edna, Villa marc\u00f3 dos goles. El primeru nun llibre direutu, y el segundu de penalti.\nNa Eurocopa 2008 convirti\u00f3se nel m\u00e1ximu goliador con un total de 4 goles. El d\u00eda 10 de xunu del 2008, nel part\u00edu de debut de la seleici\u00f3n espa\u00f1ola escontra'l combin\u00e1u rusu, Villa fizo un hat-trick. El result\u00e1u final foi 4-1 a favor d'Espa\u00f1a. Nel segundu part\u00edu d'Espa\u00f1a, xug\u00e1u'l 14 de xunu escontra Suecia, Villa marc\u00f3'l gol de la victoria por 2-1 nel \u00faltimu minutu del part\u00edu y mete a Espa\u00f1a en cuartos de final como 1\u00aa de grupu.\nDefensa de l'asturianu.\nEn 2008 Villa particip\u00f3 na campa\u00f1a \"Doi la cara pola oficialid\u00e1\" que defend\u00eda la oficialid\u00e1 de la llingua asturiana."}
{"id": "7699", "revid": "37624", "url": "https://ast.wikipedia.org/wiki?curid=7699", "title": "Angola", "text": "Angola ye un pa\u00eds de la costa occidental d'\u00c1frica que llenda al norte y al oeste cola Rep\u00fablica Democr\u00e1tica d'El Congu, al este con Zambia, al sur con Namibia y al oeste col Oc\u00e9anu Atl\u00e1nticu. L'enclave de Cabinda ta estrem\u00e1u del restu del territoriu pola salida a la mar de la Rep\u00fablica Democr\u00e1tica d'El Congu.\nEl nome del pa\u00eds vien de la pallabra bant\u00fa \"n'gola\", que yera'l t\u00edtulu que recib\u00eden los xefes nativos nel sieglu XVI, cuando entam\u00f3 la colonizaci\u00f3n portuguesa.\nXeograf\u00eda.\nEl pa\u00eds ta divid\u00edu en varies fasteres con carauter\u00edstiques bien estremaes:\nEl r\u00edu Zambeze y varios afluentes del Congo tienen les fontes nel territoriu d'Angola.\nEl puntu cimeru del pa\u00eds ye'l Morro do Moco (2620 msnm)\nDemograf\u00eda.\nLos \u00faltimos datos de poblaci\u00f3n indiquen que'l pa\u00eds tien .\nPoblaci\u00f3n en 2004:\nEsperanza de vida (2001)\nTasa bruta de natalid\u00e1 : 52 \u2030 (2003)\nTasa bruta de mortalid\u00e1: 24 \u2030 (2003).\nTasa de mortalid\u00e1 infantil: 193,72 \u2030 (2001)\nTasa de fecundid\u00e1: 6.5 ne\u00f1os / muyer (2001).\nTasa bruta d'escolarizaci\u00f3n na ense\u00f1anza primaria (1998-2002)\nTasa bruta d'escolarizaci\u00f3n na ense\u00f1anza secundaria (1998-2002)\nPoblaci\u00f3n urbana: 36 % (2003)\nHistoria.\nOrixe.\nEl territoriu de l'actual Angola ta pobl\u00e1u polo menos dende'l sieglu V e.C. Los pueblos falantes de lling\u00fces del grupu bant\u00fa qu'emigraron en foles sucesives dende'l Golfu de Guinea, llegaron a la rex\u00f3n nos primeros sieglos de la d\u00f3mina cristiana, desplazando pa contra'l sur a los habitantes primitivos. \nLos bant\u00fas, amestaos colos pueblos aut\u00f3ctonos, fundaron dellos reinos, ente los que destaca'l Congo (\"pa\u00eds de la pantera\"). El Reinu del Congu dominaba tola rex\u00f3n y taba na \u00e9poca de mayor esplendor de la que llegaron los europeos.\nIndependencia y guerra civil.\nDende 1975, fecha de la so independencia de Portugal, Angola conoci\u00f3 una interminable guerra civil, que provoc\u00f3 m\u00e1s d'un mill\u00f3n y mediu de muertos nun cuartu de sieglu, lo que vien a representar 160 por d\u00eda.\nDivisiones alministratives.\nAngola ta dividida en 18 provincies (\"prov\u00edncias\"):\nCultura.\nLling\u00fces.\nAparte del portugu\u00e9s, que ye la llingua oficial del pa\u00eds, Angola tien varies lling\u00fces nacionales, toes elles del grupu de lling\u00fces bant\u00fa como l'umbundu, el congo, el cua\u00f1ama, el \u00f1a\u00f1eca, el luvale, o'l chocue. \nEconom\u00eda.\nRecursos.\nLa econom\u00eda angolana ye predominantemente agr\u00edcola, siendo'l caf\u00e9'l principal cultivu. Tres d'\u00e9sti vienen, n'orde d'importancia, la ca\u00f1a de zucre, el sisal, el ma\u00edz, l'aceite de cocu y les cacag\u00fceses. Ente los cultivos comerciales rescamplen l'algod\u00f3n, el tabacu y el cauchu. Tami\u00e9n son relativamente importantes los cultivos de pataques, arroz, cac\u00e1u y pl\u00e1tanos.\nEl pa\u00eds ye ricu en minerales, especialmente en diamantes, petroleu y fierro. Tami\u00e9n hai xacimientos de cobre, manganesu, fosfatos, sal, mica, plomu, esta\u00f1u, oru, plata y plat\u00edn.\nLes principales industries son les de tresformaci\u00f3n d'oleaxinoses, cereales, carne, algod\u00f3n y tabacu. Tami\u00e9n son importantes la producci\u00f3n de zucre, cerveza, cementu, madera, y el refin\u00e1u de petroleu. \nLes industries angolanes t\u00e1n alimentaes por cinco centrales hidroel\u00e9ctriques, que-y aseguren al pa\u00eds un potencial enerx\u00e9ticu superior al consumu.\nEvoluci\u00f3n econ\u00f3mica.\nAnque disp\u00f3n d'inmensos recursos naturales, l'econom\u00eda angolana sali\u00f3 de venticinco a\u00f1os de guerra civil nun est\u00e1u catastr\u00f3ficu, con una renta per c\u00e1pita ente les m\u00e1s baxes del mundu y una agricultura de sosistencia qu'alimenta al 85 % de la poblaci\u00f3n.\nNos \u00faltimos a\u00f1os la situaci\u00f3n econ\u00f3mica tiende a ameyorar, pola mor del aumentu de producci\u00f3n de diamantes y petroleu y la suba del preciu d'\u00e9sti \u00faltimu nel merc\u00e1u mundial.\nEn 2004 el PIB medr\u00f3 un 11,2 % y pa 2005 la previsi\u00f3n ye d'un aumentu del 16 %. La inflaici\u00f3n, qu'algam\u00f3'l 40 % en 2004, ta previsto que baxe hasta'l 15 %.\nAl mesmu tiempu nel pa\u00eds espoxiga la construcci\u00f3n y t\u00e1n llev\u00e1ndose a cabu proyeutos d'infraestructures, como la llinia de ferrocarril de Benguela.\nSicas\u00ed, calc\u00falase qu'angua\u00f1o la miseria sigue afectando a dos tercios de la poblaci\u00f3n y que m\u00e1s d'un mill\u00f3n de persones dependen de la ayuda alimentaria internacional. Nesti contestu, anque la priorid\u00e1 del presupuestu gobernamental ye la llucha contra la probit\u00fa, bona parte de los ingresos petrol\u00edferos siguen dedic\u00e1ndose al reembolsu de la delda esterna, estimada a 6 000 millones d'euros."}
{"id": "7701", "revid": "43102", "url": "https://ast.wikipedia.org/wiki?curid=7701", "title": "Idioma sicilianu", "text": "El sicilianu ye una llingua rom\u00e1nica, falada por 4,7 millones de persones en Sicilia, nel sur de Calabria, nel sur de Puglia (Salento) y ente los emigrantes sicilianos.\nEn sicilianu les pallabres masculines finen con \"U\" mientres que les femenines acaben con \"a\". El plural ye normalmente \"I\" tanto pa les pallabres masculines como femenines. El sicilianu camuda la \"LL\" latina por \"DD\", de forma que por exemplu \"caballus\" (caballu) ser\u00eda \"cavaddu\" en sicilianu."}
{"id": "7708", "revid": "43102", "url": "https://ast.wikipedia.org/wiki?curid=7708", "title": "Madrid", "text": "La villa de Madrid (tami\u00e9n o \"Madril\") ye la capital d'Espa\u00f1a y de la Comunid\u00e1 de Madrid. Fund\u00f3se a partir d'un enclave \u00e1rabe \"(al-Ma\u01e7r\u012b\u1e6d , \u0627\u0644\u0645\u062c\u0631\u064a\u0637)\" conquist\u00e1u por Alfonsu VI en 1083. Felipe II f\u00edzola sede de la corte reemplazando a Toledo. Dende ent\u00f3s ye la capital d'Espa\u00f1a, menos el periodu que va dende 1601 a 1606 nel que lo foi Valladolid. Con 3.207.247 habitantes (2013), ye la ciud\u00e1 m\u00e1s grande del pa\u00eds, la tercera ciud\u00e1 m\u00e1s poblada de la Xuni\u00f3n Europea, por detr\u00e1s de Londres y Berl\u00edn, y el so \u00e1rea metropolitana ye la cuarta m\u00e1s poblada (detr\u00e1s de les de Par\u00eds, Londres y la Rex\u00f3n del Rhur).\nHistoria.\nLa ciud\u00e1 foi fundada na \u00e9poca musulmana (sieglu IX) anque hai constancia de poblamientos enanteriores. Foi conquistada polos cristianos en 1085, pasando a ser parte del Reinu de Castiella. Convirti\u00f3se durante la Ed\u00e1 Media nuna pr\u00f3spera villa con derechu a votu nas Cortes de Castiella. Felipe II f\u00edzola sede de la corte en 1561, convirti\u00e9ndose na capital del Imperiu Espa\u00f1ol. La poblaci\u00f3n creci\u00f3 r\u00e1pidamente dempu\u00e9s d'ellu.\nDivisi\u00f3n alministrativa.\nMadrid ta divid\u00edu alministrativamente en venti\u00fan distritos, que t\u00e1n divid\u00edos en barrios:\nEducaci\u00f3n y Cultura.\nHai cuatro universidaes p\u00fabliques con s\u00e9 en Madril:\nTami\u00e9n t\u00e1n en Madril les sedes del CSIC, la Biblioteca Nacional, el Mus\u00e9u del Prado, el Mus\u00e9u Nacional Centro d'Arte Reina Sof\u00eda, etc."}
{"id": "7709", "revid": "43102", "url": "https://ast.wikipedia.org/wiki?curid=7709", "title": "Sicilia", "text": "Sicilia ye la s\u00e9ptima islla europea por grandor, la principal islla italiana y la mayor del Mar Mediterraneu.\nDientro de la rex\u00f3n aut\u00f3noma alcu\u00e9ntrense, am\u00e1s de la islla principal, delles islles m\u00e1s peque\u00f1es: los archipi\u00e9lagos de les Islles E\u00f3lees a nordeste, les Islles Egades al oeste, les Islles Pelagie al suroeste, y les islles de Pantelleria, Lampedusa al sur y \u00dastica al noroeste. La so capital ye Palermo. El gobernador ye Nello Musumeci de Diventer\u00e0 Bellissima.\nTa dixebrada del continente pel Estrechu de Messina, d'unos 3 km.\nTanto la islla principal como les que la arrodien, son d'orix volc\u00e1nicu. Angua\u00f1o top\u00e1monos con dellos volcanes n'activo: Etna, Stromboli, Vulcano, ...\nLlingua siciliana.\nMunchos sicilianos son billing\u00fces, falen l'italianu y sicilianu, una llingua romance que vien del llat\u00edn vulgar, con influyencies del griegu, \u00e1rabe, franc\u00e9s, provenzal, alem\u00e1n, catal\u00e1n y castellanu."}
{"id": "7710", "revid": "32214", "url": "https://ast.wikipedia.org/wiki?curid=7710", "title": "Fabada", "text": "Fabada asturiana, llamada fabada, ye un pote fechu con fabes. Un platu tradicional asturianu. \nLo esencial pa una bona fabada ye utilizar unos bonos ingredientes, bones fabas de la granxa, chorizu, morciella, llac\u00f3n, toc\u00edn o panceta y seg\u00fan la zona y\u00e1 incorporen ingredientes singulares de cada zona d'Asturies. \nEl restu ye da-y tiempu, que se faiga a fueu lentu de too ello va ser la excelencia en la calidad del platu mas conoc\u00edu de la cocina tradicional Asturiana. \nLa fabada faise con fabes seques que d\u00e9xense a remueyu unes dolce hores, pa llueu cocinase a fueu lentu xunta'l compangu, llac\u00f3n, toc\u00edn, morciella y chorizu. Algunes persones tami\u00e9n-y ponen un plizcu de piment\u00f3n o azafr\u00e1n. Ponse a fueu lentu dos o tres hores. Tami\u00e9n almite otros embut\u00edos llocales como'l sabadiegu de Nore\u00f1a o n'ocasiones rau de vaca o costiella.\nDe xemes en cuando, pa removeles, \"as\u00fastense\" moviendo delles veces la pota de llau a llau y echando un migayu d'agua fr\u00edo. Esti tami\u00e9n ye bon momentu pa dir retirando la espuma que xurde na coci\u00f3n.\nEl compangu suel sacase una vegada fecha la fabada a un recipiente a parte y nel platu fabes cada persona s\u00edrvese'l compangu al gustu.\nLa fabada esta meyor comida d'un d\u00eda pa otru, asina se puede tami\u00e9n quitar l'escesu de grasa que s'esprendi\u00f3 del compangu.\nDe normal pres\u00e9ntense fabas y compangu nuna fonte, pero dalgunos restoranes presenten el compangu en platu estreme dixebr\u00e1u de les fabas.\nHistoria de la Fabada.\nEl consumu de \"fabes\" remontase n'Asturies al sieglu XVI, nel que se sabe con certidume que se llantaba nel territoriu y dalgunes d'elles consum\u00edense. La varied\u00e1 que s'emplega na fabada ye la que se denomina \"de la Granxa\", ye una varied\u00e1 nidio y mantegoso apropiada pa esti platu. El cultivu d'esta varied\u00e1 ocupa n'Asturies cerca de 2500 hect\u00e1rees. La receta de la fabada revela un orixe humilde pos los ingredientes asina lu amuesen. Los estudiosos menten que pudo nacer la fabada y\u00e1 nel sieglu XVIII anque nun hai evidencies que sofiten esta afirmaci\u00f3n, hai que considerar qu'a pesar de que les fabas son un ingrediente puramente rural, tiense la creencia de que la fabada naz nes ciudaes. Nun esisten referencies escrites lliteraries sobre les fabas en nenguna de les obres, una de les m\u00e1s conoc\u00edes: \"La Regenta\" nun la menta a pesar de faer una descripci\u00f3n refecha de les costumes de la rex\u00f3n. Otros autores menten la so paecencia cola cassoulet del Languedoc procedente de la cocina francesa que podr\u00eda llegar a Espa\u00f1a gracies al cam\u00edn de Santiago primitivu, v\u00eda la ruta francesa na d\u00f3mina de la Ed\u00e1 Media.\nLa primer referencia escrita a la fabada apaez nel diariu asturianu de Xix\u00f3n El Comercio en 1884; a pesar d'ello nun menta la receta. Les apaiciones posteriores na lliteratura culinaria asturiana rellacionen el platu col pote asturianu, autores como Armando Palacio Vald\u00e9s al describir les carauter\u00edstiques de los pastores asturianos na so obra \"Sinfon\u00eda Pastoral\" (1931) nun menta'l platu. Seg\u00fan la investigaci\u00f3n de distintos espertos la fabada naz nun periodu ensin determinar ente'l sieglu XIX y XX. Dellos autores incl\u00ednense m\u00e1s pol sieglu XX. Angua\u00f1o ye sicas\u00ed y\u00e1 un platu conoc\u00edu, non y\u00e1 n'Asturies sin\u00f3n qu'en tol territoriu espa\u00f1ol. Apaecen recetes na lliteratura d'empiezu de sieglu. \nLos emigrantes asturianos pel mundu dieron cuenta d'esti platu ell\u00ed por onde fueron, d'esta forma hai en dellos sitios variantes d'esti platu como nes \u00e1rees cercanes a la ciud\u00e1 estauxunidense de Tampa.\nCarauter\u00edstiques.\nLa forma de cocinar esti platu ye simple, anque non f\u00e1cil. Esisten factores que pueden echar a perder la so ellaboraci\u00f3n: non desalar bien les carnes, cocer a fueu fuerte, l'empl\u00e9u d'ingredientes non fayadizos, que l'agua emplegada nun axunte les condiciones fayadices, etc. Esisten referencies que menten la fabada como un platu popular, algamadizu por un m\u00f3dico preciu.\nLa Faba.\nLa fabada ta fecha con alubias blanques (Phaseolus vulgaris) seques puestes a remueyu mientres delles hores antes de la cocci\u00f3n, esisten munches variedaes asturianes, sicas\u00ed delles variedaes como la \"Faba asturiana\" tienen denominaci\u00f3n d'orixe cola que se regula a cerca de 300 productores. N'Espa\u00f1a ye sicas\u00ed acomu\u00f1ada la faba col \"judi\u00f3n de la Granxa\" (les \"fabas de la granxa\" tami\u00e9n s'usen pa cocinar esti platu). S\u00eda como fora, comercial\u00edzase seca y tien de ser puesta a remueyu n'agua fr\u00edo, xusto que les cubrir, unes hores antes de ser cocinada (a poder ser, el d\u00eda antes pela nueche). Como regla nemot\u00e9cnica, Asturies ye fr\u00eda, del norte (d'Espa\u00f1a), depu\u00e9s a -yos fabes \u00e9chase-y agua fr\u00edo, ente que los garbanzos son de Lli\u00f3n, al sur (d'Asturies), de clima calorosu pel branu, depu\u00e9s \u00e9chase-yos agua caliente.\nLa cocci\u00f3n dura ente cinco y ocho hores dependiendo de la varied\u00e1 y antig\u00fced\u00e1 de la faba, ten de ser cola tapadoria a mediu poner, la cocci\u00f3n tien de ser nidia, non violenta, y d\u00e9bese romper el hervor con peque\u00f1es cantidaes d'agua fr\u00edo (a esta operaci\u00f3n d\u00edzse-y que \"asusta\" o que \"plasma\" les fabas). Mientres la cocci\u00f3n nun tien de remover se con pres\u00e9u dalgunu les fabas, basta con mover la olla dacuando (con un cuartu d'hora basta). Les fabes bien coc\u00edes notar por tar tienres (tiernes) y enteres (enteres) y sobremanera que nun se note la piel o cut\u00edcula que les arrodia. Dende'l puntu de vista nutricional les fabas apurren fibra ya hidratos de carbonu.\nEl compangu.\nLes fabes acompa\u00f1ase d'otros ingredientes c\u00e1rnicos procedentes del gochu como'l toc\u00edn (que tien de ser de la zona de la papada), el chorizu (suel tener dalguna cantid\u00e1 en peque\u00f1a proporci\u00f3n de carne de vacunu), la morciella d'Asturies (con sabor llixeramente afum\u00e1u), llac\u00f3n, costellames, oreya o rabu, etc a toos estos embut\u00edos y salazones (Panceta en salaz\u00f3n) con\u00f3zse-y col nome de compangu. Toos ellos productos de la matanza del gochu. Tienen un arume llixeramente afum\u00e1u. Su\u00e9lense a\u00f1edir especies como azafr\u00e1n que-y apurren un color anaranx\u00e1u al caldu, y arumes carauter\u00edsticos, seg\u00fan llor\u00e9u. La faba bien cocida ye seg\u00fan los espertos, mantegosa al cielu la boca, en neng\u00fan casu tienen d'esistir fabas rotes tres la cocci\u00f3n o desfeches en pur\u00e9.\nPreparaci\u00f3n.\nYe un platu de preparaci\u00f3n llenta que puede llevar delles hores de preparaci\u00f3n si facer de manera tradicional. Les fabes cocense mientres dos hores (con una cebolla entera que depu\u00e9s se tira), siempres cubiertes d'agua, y na etapa final a\u00f1edir el compangu. Hai que pensar que -yos fabes aumenten de tama\u00f1u cola cocci\u00f3n y que nunca se deben remover con una cuyar (y\u00e1 que se romper\u00eden). El caldu de la fabada tien de dir amest\u00e1u, dacuando su\u00e9lense romper unes fabas por qu'apurran l'almid\u00f3n abondo, tien de tener un color acolorat\u00e1u/amarellent\u00e1u por cuenta de la soluci\u00f3n grasienta del piment\u00f3n/azafr\u00e1n. Los puristes de la fabada refuguen la adici\u00f3n de especies como fueyes de llor\u00e9u, ayu y carnes que nun s\u00edan de gochu.\nFonte de Fabada.\nYe un platu que seg\u00fan la sabidur\u00eda popular: \"sabe meyor a otru d\u00eda\" de cocinalo. Suelse sirvir en platu o cazuela de folla colos cachos de compangu coc\u00edos sirv\u00edos aparte nuna fonte. Pol so conten\u00edu tratar de platu \u00fanicu. Esiste una disputa ente el siguidores d'esti platu alrodiu de la b\u00e9bora cola que se debe acompa\u00f1ar, dalgunos menten la sidra por tradici\u00f3n, otros que cerveza y hai que menten el vinu. Lo cierto ye que nun hai bebida un\u00e1nimemente aprobada por toos. Tres el so ingesta hai que saber que les fabas son causantes de los refluxos gastroesof\u00e1gicos, pueden solliviase con cualquier melecina fayadiza pa combatir la pesadez del est\u00f3magu (en neng\u00fan casu bicarbonatu, provoca arrecendores).\nTracamundiu\nSuelse confundir la fabada col pote asturianu y lo \u00fanico que tienen de mancom\u00fan son les fabes y el compangu, al pote asturianu a\u00f1ede pataca y berces, seg\u00fan otres verdures t\u00edpiques de la rex\u00f3n asturiana. El pote asturianu ye un precursor de la fabada.\nFabada envasada.\nLa fabada dende mediaos del sieglu XX viense envasando en llates de metal, p\u00fadose demostrar que'l productu enlatado calti\u00e9n les sos propiedaes organol\u00e9pticas intactes. Esisten numberoses marques que lo comercialicen y nun ye raru atopales nos supermercaos d'Espa\u00f1a y l'estranxeru.\nXornaes y Concursos Gastron\u00f3miques.\nCelebr\u00e1u en Grau (Asturies) y enmarc\u00e1u coles celebraciones de les fiestes y mercaos tradicionales de primera y segunda flor (abril o mayu).\nYe'l primeru y \u00fanicu Certame n'Asturies de la Faba asturiana con Denominaci\u00f3n d'Orixe. Celebr\u00e1u en collaboraci\u00f3n col Conseyu Regulador de la Denominaci\u00f3n d'Orixe de la Faba Asturiana ya incl\u00fai los premios a\u00f1ales y oficiales del conceyu regulador. Celebr\u00e1u per primer vegada en 2008, con degustaci\u00f3n popular en 2009 y otros eventos n'otres ediciones. En 2015 na so octava edici\u00f3n hab\u00eda degustaci\u00f3n popular prepar\u00e1u por una escuela d'hosteler\u00eda con recetes utilizando la faba."}
{"id": "7711", "revid": "35", "url": "https://ast.wikipedia.org/wiki?curid=7711", "title": "Fabada Asturiana", "text": ""}
{"id": "7712", "revid": "37624", "url": "https://ast.wikipedia.org/wiki?curid=7712", "title": "Kwanyama", "text": ""}
{"id": "7714", "revid": "37624", "url": "https://ast.wikipedia.org/wiki?curid=7714", "title": "Lling\u00fces bant\u00fas", "text": "Les lling\u00fces del grupu bant\u00fa formen un subgrupu de la familia de les lling\u00fces n\u00edxer-congu. Esti subgrupu abarca alredor de 400 lling\u00fces falaes en vente pa\u00edses de la met\u00e1 sur d'\u00c1frica. Ente les lling\u00fces del grupu bant\u00fa m\u00e1s conoc\u00edes t\u00e1n el sua\u1e25ili, el lingala, el xhosa, el zul\u00fa o'l kikongo. El n\u00famberu total de falantes est\u00edmase que ye angua\u00f1o de m\u00e1s de 300 millones.\nEl primeru n'usar la pallabra \"bant\u00fa\" (que tien el signific\u00e1u de \"xente\" nel propiu idioma) pa designar estes lling\u00fces foi'l lling\u00fcista alem\u00e1n Wilhelm Bleek en 1858. Tami\u00e9n se-y debe a esti autor la primer clasificaci\u00f3n de les lling\u00fces bant\u00fas con criterios cient\u00edficos. Ente los principales estudiosos de les lling\u00fces bant\u00fas destaquen Carl Meinhof (1857-1944) y Malcolm Guthrie (1903-1972)"}
{"id": "7715", "revid": "37624", "url": "https://ast.wikipedia.org/wiki?curid=7715", "title": "Idioma umbundu", "text": "L'umbundu ( conoc\u00edu tami\u00e9n como \"dongo\", \"kimbundo\", \"kimbundu\", \"kindongo\", \"luanda\", \"lunda\", \"mbundu\" , \"nbundu\", \"ndongo\", \"ovimbundu\", \"mbari\" o \"quindundu\") ye una llingua del grupu bant\u00fa. F\u00e1lenla alredor de 5 millones de persones n'Angola, principalmente nes provincies de Benguela y Luanda."}
{"id": "7716", "revid": "28171", "url": "https://ast.wikipedia.org/wiki?curid=7716", "title": "\u00d1a\u00f1eca", "text": "El \u00f1a\u00f1eca (tami\u00e9n conoc\u00edu como \"lunyaneka\", \"nhaneka\" o \"nhanheca\") ye una llingua falada por alredor de 300.000 persones nel noroeste d'Angola."}
{"id": "7717", "revid": "37624", "url": "https://ast.wikipedia.org/wiki?curid=7717", "title": "Luvale", "text": "El luvale' (tami\u00e9n conoc\u00edu como \"chiluvale\", \"lobale\", \"lovale\", \"luena\" o \"lwena\") ye una llingua del grupu bant\u00fa. F\u00e1lenla alredor de 700.000 persones nel noroeste de Zambia y el sureste d'Angola."}
{"id": "7718", "revid": "35", "url": "https://ast.wikipedia.org/wiki?curid=7718", "title": "Chocue", "text": "El chocue (tami\u00e9n conoc\u00edu como \"djok\", \"chokwe\", \"ciokwe\", \"cokwue\", \"imo\", \"kioko\", \"shioko\", \"quioco\", \"tschiokloe\" o \"tshokwue\") ye una llingua del grupu bant\u00fa. F\u00e1lenla alredor d'un mill\u00f3n de persones na Rep\u00fablica Democr\u00e1tica d'El Congu, Angola, Namibia y Zambia."}
{"id": "7719", "revid": "43102", "url": "https://ast.wikipedia.org/wiki?curid=7719", "title": "Ant\u00f3nio Agostinho Neto", "text": "Ant\u00f3nio Agostinho Neto Kilamba foi un poeta y pol\u00edticu angolanu. Foi secretariu xeneral del Movimientu Popular de Lliberaci\u00f3n d'Angola (MPLA) y convirti\u00f3se nel primer presidente del pa\u00eds tres la independencia.\nElementos biogr\u00e1ficos.\nAnt\u00f3nio Agostinho Neto, f\u00edu d'un pastor metodista y d'una profesora, naci\u00f3'l 17 de setiembre de 1922 en Kaxicane (Bengo).\nEstudi\u00f3 medicina en Coimbra y m\u00e1s tarde en Lisboa, onde, con otros compatriotes, form\u00f3 parte de diversos movimientos nacionalistes y culturales angolanos. Foi nesta \u00e9poca cuando empez\u00f3 a escribir poemes, de marc\u00e1u car\u00e1cter social, nos que se describ\u00eden les dures condiciones de vida del pueblu angolanu. \nN'acabando la carrera de medicina, volvi\u00f3 a Angola. Pola mor de la so oposici\u00f3n al colonialismu portugu\u00e9s meti\u00e9ronlu presu en 1960. Pas\u00f3 dos a\u00f1os na c\u00e1rcel, primero en Cabu Verde y depu\u00e9s en Portugal, hasta que pudo escapar y exiliase en Marruecos. Dende esti pa\u00eds dirix\u00f3'l MPLA, movimientu anticolonialista y marxista angolanu. \nEn 1961 espubliz\u00f3'l segundu llibru de poemes y en 1970 la conferencia d'escritores Afro-asi\u00e1ticos dio-y el premiu Lotus.\nTres la Revoluci\u00f3n de los claveles de 1974, el nuevu r\u00e9xime portugu\u00e9s concedi\u00f3 la independencia a la mayor\u00eda de les sos colonies. Esti mesmu a\u00f1u Agostinho Neto espubliz\u00f3 otru llibru de poemes, titul\u00e1u \"Sagrada Speran\u00e7a\".\nNeto represent\u00f3 al MPLA nes negociaciones colos otros movimientos militares angolanos FNLA (sofit\u00e1u por Estaos Xun\u00edos y Francia) y UNITA (respald\u00e1u pola Rep\u00fablica Surafricana). Estes conversaciones dieron llugar a un gobiernu de transici\u00f3n en xineru de 1975. \nSicas\u00ed, l'alcuerdu ente les tres organizaciones dur\u00f3 poco tiempu y ocho meses m\u00e1s tarde entamaba una guerra civil nel pa\u00eds, controlando cada movimientu una parte del pa\u00eds. La capital, Luanda, queda en manes del MPLA y el 10 de payares de 1975 Agostinho Neto procl\u00e1mase presidente d'Angola, col apoyu de la XRSS y de Cuba, qu'unvi\u00f3 un fuerte continxente de tropes al pa\u00eds. \nGravemente enfermu, treslad\u00e1ronlu pa curalu a Mosc\u00fa, onde morri\u00f3'l 10 de setiembre de 1979. "}
{"id": "7720", "revid": "37624", "url": "https://ast.wikipedia.org/wiki?curid=7720", "title": "Izquierda Xunida", "text": "Izquierda Xunida (, IU) ye una colligaci\u00f3n pol\u00edtica espa\u00f1ola. Ye un movimientu pol\u00edticu y social que ta bas\u00e1u nuna organizaci\u00f3n, pol\u00edtica y xur\u00eddicamente soberana, que tien por oxetivu tresformar el sistema capitalista econ\u00f3micu, social y pol\u00edticu, nun sistema socialista democr\u00e1ticu, fundament\u00e1u nos principios de xusticia, iguald\u00e1 y solidarid\u00e1, organiz\u00e1u en forma d'un Est\u00e1u de drechu federal y republicanu.\nDirixentes.\nEn 2005 el coordinador xeneral yera Gaspar Llamazares qu'anunci\u00f3 que nun se diba volver a presentar pal cargu nel congresu que convoc\u00f3 la organizaci\u00f3n tres perder les eleiciones xenerales de 2008 y algamar el peor result\u00e1u de la historia del part\u00edu.\nEl 14 d'avientu de 2008 Cayo Lara Moya ye elix\u00edu coordinador xeneral d'Izquierda Xunida, asina, convi\u00e9rtese nel socesor de Gaspar Llamazares, cola misi\u00f3n de la refundaci\u00f3n de la coalici\u00f3n como movimientu pol\u00edticu y social. Cayo Lara, magar que representaba al PCE nel somantu d'IX, integr\u00f3 na nueva direici\u00f3n de la organizaci\u00f3n a persones de tolos seutores y corrientes de la formaci\u00f3n. Cayo Lara remarc\u00f3 l'apuesta por allo\u00f1ar a IX del PSOE, y volver a convertise nun movimientu qu'atrope'l votu de los trabayadores qu'apuesten pol sistema anticapitalista y la llucha d'izquierdes. Pret\u00e9ndese qu'IX abandone la socialdemocracia pa convertise de nuevo nel abander\u00e1u de la llucha d'izquierdes d'Espa\u00f1a."}
{"id": "7721", "revid": "35", "url": "https://ast.wikipedia.org/wiki?curid=7721", "title": "IX", "text": ""}
{"id": "7722", "revid": "35", "url": "https://ast.wikipedia.org/wiki?curid=7722", "title": "Izquierda Unida", "text": ""}
{"id": "7723", "revid": "35", "url": "https://ast.wikipedia.org/wiki?curid=7723", "title": "IU", "text": ""}
{"id": "7730", "revid": "43102", "url": "https://ast.wikipedia.org/wiki?curid=7730", "title": "Comunid\u00e1 de Pa\u00edses de Llingua Portuguesa", "text": "La Comunid\u00e1 de Pa\u00edses de Llingua Portuguesa (Comunidade dos Pa\u00edses de L\u00edngua Portuguesa) o CPLP ye un foru multillateral ente pa\u00edses de tol mundu que tienen como llingua'l portugu\u00e9s.\nLos pa\u00edses de fala portuguesa sumen unos 223 millones de falantes. Les naciones de la CPLP totalicen un \u00e1rea aproximada de 10.708.674 de quil\u00f3metros cuadraos. \nLa sede de la organizaci\u00f3n alcu\u00e9ntrase en Lisboa y el so Secretariu Executivu ye actualmente l'embaxador Lu\u00eds de Matos Monteiro da Fonseca, de Cabu Verde.\nFormaci\u00f3n.\nLa CPLP form\u00f3se en 1996 con siete estaos (Angola, Brasil, Cabu Verde, Guinea-Bissau, Mozambique, Portugal y S\u00e3o Tom\u00e9 y Pr\u00edncipe). Timor Oriental axunt\u00f3se a ellos nel 2002 dempu\u00e9s d'independizase d'Indonesia. \nMac\u00e1u, que foi la cabera colonia portuguesa al integrase na Rep\u00fablica Popular China en 1999, forma parte como miembru observador de la organizaci\u00f3n. Ye tami\u00e9n el casu de Guinea Ecuatorial, que tien como idiomes oficiales l'espa\u00f1ol y el franc\u00e9s, pero onde se falen tami\u00e9n lling\u00fces criolles derivaes del portugu\u00e9s en delles provincies. \nNos sectores reintegracionistes gallegos def\u00e9ndese la entrada de Galicia na organizaci\u00f3n"}
{"id": "7731", "revid": "35", "url": "https://ast.wikipedia.org/wiki?curid=7731", "title": "CPLP", "text": ""}
{"id": "7732", "revid": "43102", "url": "https://ast.wikipedia.org/wiki?curid=7732", "title": "Santa Lluc\u00eda", "text": "Santa Lluc\u00eda (oficialmente n'ingl\u00e9s Saint Lucia) ye un peque\u00f1u pa\u00eds allug\u00e1u al norte de San Vicente y Les Granadines y al sur de la islla de la Martinica, nel mar Caribe. Ye miembru de la Comunid\u00e1 del Caribe, de la Organizaci\u00f3n d'Estaos Americanos y de la Mancomunid\u00e1 Brit\u00e1nica de Naciones.\nHistoria.\nLos primeros pobladores ind\u00edxenes llegaron de Sudam\u00e9rica alredeor del sieglu III pero col tiempu fueron asimilaos pola tribu de los caribes. Como'l so puertu en Castries taba mui bien asiti\u00e1u los brit\u00e1nicos y los franceses tuvieron disput\u00e1ndose la islla ente los sieglos XVI y XVII. Al final fueron los brit\u00e1nicos los que se quedaron con ella nel a\u00f1u 1814. En 1967 la corona brit\u00e1nica dio-y a la islla mayor autonom\u00eda p'alministrar asuntos internos y finalmente el 22 de febreru de 1979 concedio-y la independencia.\nXeograf\u00eda.\nSaint Lucia ye una islla volc\u00e1nica con 158 quil\u00f3metros de costa. El so puntu m\u00e1s altu ye'l Monte Gimie que tien 950 metros sobre'l nivel del mar, pero los montes m\u00e1s famosos son los montes Pitons, que sirvieron d'insparaci\u00f3n pal dise\u00f1u de la so bandera nacional. La ciud\u00e1 m\u00e1s grande ye la capital, Castries, onde vive m\u00e1s d'un terciu de la poblaci\u00f3n. Otres ciudaes importantes son Soufriere, onde hai algunos manantiales y emanaciones sulfuroses del volc\u00e1n Qualibou y Vieux Fort, onde s'alcuentra l'aeropuertu internacional. El clima ye tropical y la temporada de les lluvies entama en mayu y acaba n'agostu. Anque esisten dellos problemes de deforestaci\u00f3n y erosi\u00f3n al norte de la islla, el principal problema que tien son los furacanes qu'asolen tolos a\u00f1os les islles del Mar Caribe.\nDemograf\u00eda.\nHabiten na islla unes 162.000 persones, de les cuales un 90% son de raza negra, el 9% mulatos y el 1% blancos. El 90% de la poblaci\u00f3n ye cat\u00f3lica y casi'l 33% del total nun sabe lleer nin escribir. La ed\u00e1 permediu son 24 a\u00f1os y la esperanza de vida ye de 73 a\u00f1os.\nOrganizaci\u00f3n pol\u00edtico-alministrativa.\nSanta Lluc\u00eda div\u00eddese en once rexones alministratives:"}
{"id": "7735", "revid": "37624", "url": "https://ast.wikipedia.org/wiki?curid=7735", "title": "Mar Caribe", "text": "El Mar Caribe ye un mar del Oc\u00e9anu Atl\u00e1nticu, asiti\u00e1u al este d'Am\u00e9rica Central. Tami\u00e9n se lo llama Mar de les Antilles por tar al sur y al oeste del arcu antillanu. N\u00e9l alcu\u00e9ntrense les Islles Caribes.\nLlenda al norte coles Grandes Antilles, Cuba, la islla de la Espa\u00f1ola na que tan Hait\u00ed y la Rep\u00fablica Dominicana y la islla de Puertu Ricu; al este coles Peque\u00f1es Antilles; al sur con Venezuela, Colombia y Panam\u00e1; y al oeste col restu de pa\u00edses centruamericanos Costa Rica, Nicaragua, Hondures, Guatemala, Belize y la pen\u00ednsula de Yucat\u00e1n, M\u00e9xicu."}
{"id": "7737", "revid": "43102", "url": "https://ast.wikipedia.org/wiki?curid=7737", "title": "Xerusal\u00e9n", "text": "Xerusal\u00e9n (n'hebr\u00e9u \u05d9\u05e8\u05d5\u05e9\u05dc\u05d9\u05dd, \"Yerushalayim\"; n'\u00e1rabe \u0627\u0644\u0642\u062f\u0633, \"al-Quds\"), ciud\u00e1 d'Asia, nel Pr\u00f3ximu Oriente. Foi l'antigua capital del Reinu d'Israel y del Reinu de Xud\u00e1; principal ciud\u00e1 israelina, capital declarada del est\u00e1u d'Israel y, d'igual mou, ciud\u00e1 onde l'Autorid\u00e1 Palestina quier establecer la so capital (Xerusal\u00e9n Este).\nYe una de les ciudaes m\u00e1s antig\u00fces del mundu, habitada polos cananites xebuseos enantes de la llegada de les tribus hebrees a Cana\u00e1n a principios del sieglu XIII e.C..\nCapital de dos Estaos.\nIsrael proclam\u00f3 Xerusal\u00e9n como capital en 1950, dos a\u00f1os depu\u00e9s de la creaci\u00f3n del est\u00e1u hebr\u00e9u, y asiti\u00f3 ell\u00ed les sedes del gobiernu, el parllamentu y otros \u00f3rganos alministrativos. La ciud\u00e1 fora dixebrada en dos partes (Israel y Xordania) tres l'armisticiu de la guerra \u00e1rabe-israelina de 1948, polo que la capitalid\u00e1 xud\u00eda nam\u00e1s afeutaba a la parte occidental. Na guerra de los seis d\u00edes de 1967, Israel conquist\u00f3 la parte oriental (Xerusal\u00e9n Este) y la incorpor\u00f3 al restu del conceyu. En 1980, el gobiernu hebr\u00e9u aprob\u00f3 la Llei de Xerusal\u00e9n, que falaba de la ciud\u00e1 como la \u201ccapital eterna ya indixebrable\u201d del pa\u00eds. \u00c9nte esti fechu, la ONX aprob\u00f3 la resoluci\u00f3n 478, que declaraba nula la llei israelina y aconseyaba a los Estaos miembros treslladar les sos embaxaes a Tel-Aviv como midida de castigu.\nOrixe etimol\u00f3xicu.\n\"Salem\" quier dicir \"paz\" n'hebr\u00e9u antiguu, y \"Xeru\" \"ciud\u00e0\", polo que Xerusal\u00e9n al completu quier dicir \"Ciud\u00e0 de la paz\".\n&lt;br&gt;"}
{"id": "7739", "revid": "37624", "url": "https://ast.wikipedia.org/wiki?curid=7739", "title": "Monte Olimpu", "text": "L'Olimpu (del griegu: \"el rellumante\") ye un monte de 2.911 m., siendo'l m\u00e1s altu de Grecia. Er\u00edxese ente Macedonia y Tesalia dominando'l valle de Tempe. Ye un macizu calcareu con faces tapec\u00edes de viesques. Ta protex\u00edu, al igual que la so redolada, como Parque Nacional del Monte Olimpu.\nPer tol mundiu hai hasta 18 montes diferentes col mesmu nome, nes islles griegues, Xipre, Nueva Zelanda, Estaos Xun\u00edos; y mesmo, el principal monte de Marte recibe'l so nome n'honor del cuetu griegu.\nMitolox\u00eda.\nNa Mitolox\u00eda griega esti monte taba consider\u00e1u'l llar de los dioses ol\u00edmpicos, que recib\u00eden el so nomatu por vivir n\u00e9l. Los antiguos griegos consideraben que nel so cimbru, siempres arrodi\u00e1u de \u00f1ubles, taben les cases de cristal construy\u00edes por Hefestu u habitaben los principales dioses dirix\u00edos por Zeus."}
{"id": "7740", "revid": "44", "url": "https://ast.wikipedia.org/wiki?curid=7740", "title": "Olimpu", "text": ""}
{"id": "7741", "revid": "43102", "url": "https://ast.wikipedia.org/wiki?curid=7741", "title": "Mancomunid\u00e1 de Naciones", "text": "La Mancomunida de Naciones o Commonwealth of Nations, anantes conocida como British Commonwealth, y a la que ye vezu referise xeneralmente como the Commonwealth, ye una organizaci\u00f3n intergubernamental de 53 pa\u00edses que, sacante Mozambique, son los heriedes de los distintos territorios que formaron parte del Imperiu brit\u00e1nicu. La Commonwealth funciona al travi\u00e9s de decisiones de consensu intergubernamentales de tolos sos miembros, organizaos nel Secretari\u00e1u de la Mancomunida, y de organizaciones non gubernamentales, organizaes al travi\u00e9s de la Commonwealth Foundation..\nL'orixe de la Mancomunid\u00e1 rem\u00f3ntase a mediaos del sieglu XX, momentu de la descolonizaci\u00f3n del Imperiu brit\u00e1nicu al travi\u00e9s de la concesi\u00f3n de niveles crecientes d'autogobiernu a los distintos territorios. Constituyose formalmente cola Declaraci\u00f3n de Londres de 1949, qu'establez que tolos sos miembros son \"llibres ya iguales\". El s\u00edmbolu d'esta llibert\u00e1 ye la reina d'Inglaterra Sabela II, que tien el cargu de Xefa de la Commonwealth. Trenta y \u00fan de los pa\u00edses que la formen son republiques, y cinco tienen monarqu\u00edes con reis o reines distintos d'ella, pero la reina Sabela ye la xefa del est\u00e1u y monarca constitucional de dieciseis pa\u00edses de la Commonwealth, los nomaos reinos de la Mancomunid\u00e1. De magar la fundaci\u00f3n de la Mancomunid\u00e1 la reina dex\u00f3 de ser xefa del est\u00e1u, y poro de tener deng\u00fan cargu formal, en dellos pa\u00edses m\u00e1s: India, Paquist\u00e1n, Sri Lanka, Malasia and Singapur..\nLos estaos miembros nun tienen denguna obligaci\u00f3n llegal pa colos otros; t\u00e1n xun\u00edos nam\u00e1i por una llingua, cultura ya historia com\u00fan, y polos valores compart\u00edos de democracia, llibert\u00e1 d'espresi\u00f3n, respetu a los derechos humanos y al imperiu de la llei.. Estos valores t\u00e1n consagraos na Carta de la Commonwealth, y son promov\u00edos al travi\u00e9s de la celebraci\u00f3n, cada cuatro a\u00f1os, de los Xuegos de la Commonwealth.\nLos miembros de la Mancomunida tienen un territoriu conxuntu de 29.958.050 km\u00b2, esto ye, un 20% de la superficie total non sumerxida de la Tierra, espard\u00edos pelos seis continentes. La so poblaci\u00f3n conxunta ye de 2.419.000.000 d'habitantes, cuasi un terciu de la poblacion mundial, qu'esfruten del 14% del productu interior brutu mundial.\nCadarma institucional.\nXefe de la Mancomunid\u00e1.\nSiguiendo la f\u00f3rmula establecida na Declaraci\u00f3n de Londres, Sabela II d'Inglaterra ye la Xefa de la Mancomunid\u00e1. Esti t\u00edtulu ye, por llei, \u00fan de los t\u00edtulos reales que Sabela tien en ca\u00fan de los reinos de la Commonwealth, los 16 miembros de la Mancomunida que la reconocen como la so reina. Por embargu, cuando la reina muerra el so socesor a la corona britanica nun hereda autom\u00e1ticamente'l cargu de Xefe de la Commonwealth. Esti cargu, puramente simb\u00f3licu, representa la llibre asociaci\u00f3n de los miembros de la Mancomunid\u00e1, 31 rep\u00fabliques y cinco monarqu\u00edes cola so propia casa real: Brunei, Lesotho, Malasia, Suazilandia y Tonga.\nConceyu de Xefes de Gobiernu de la Mancomunid\u00e1.\nEl principal mu\u00e9rganu de decisi\u00f3n de la organizaci\u00f3n ye'l conceyu de los xefes de gobiernu de la Mancomunid\u00e1 (\"Commonwealth Heads of Government Meeting\", CHOGM), form\u00e1u por primeros ministros y presidentes de los estaos miembros, que s'axunten cada dos a\u00f1os demientres varios d\u00edes pa tratar temes d'inter\u00e9s mutuu. Esti conceyu ye l'heriede de los conceyos de primeros ministros de la Commonwealth y de los sos antecesores, les Conferencies Coloniales y les Conferencies Imperiales, que se remonten a 1887. Hai, am\u00e1s d'esti conceyu, reuniones regulares de ministros d'econom\u00eda, sal\u00fa... Ye vezu nun invitar a eses reuniones, ministeriales o xenerales, a los representantes de los pa\u00edses morosos nel pagu de les cuotes de la organizaci\u00f3n.\nEl xefe de gobiernu del pa\u00eds nel que se celebra'l conceyu tien el cargu de presidente n'exerciciu de la Commonwealth dende qu'entama la reuni\u00f3n nel so pa\u00eds hasta qu'entama la siguiente, momentu nel que tresfiere'l cargu al xefe de gobiernu del pa\u00eds anfitri\u00f3n.\nSecretari\u00e1u de la Mancomunid\u00e1.\nEl Secretari\u00e1u de la Mancomunid\u00e1 (\"Commonwealth Secretariat\"), establec\u00edu en 1965, ye la principal axencia intergubernamental de la Mancomunid\u00e1, y tien como oxetivu facilitar les consultes y la cooperaci\u00f3n ente los pa\u00edses y gobiernos miembros, ante los que ye responsable de les sos aiciones. El Secretari\u00e1u representa a la organizaci\u00f3n delantre l'Asamblea Xeneral de les Naciones Xun\u00edes col estatus d'observador. El Secretari\u00e1u organiza les cumbres y les reuniones ministeriales y de t\u00e9unicos, axuda nel desarrollu de pol\u00edtiques de la organizaci\u00f3n y da conseyu pol\u00edticu, am\u00e1s de facilitar la comunicaci\u00f3n multillateral ente los gobiernos de los pa\u00edses miembros. Da, tami\u00e9n, sofitu t\u00e9unicu a los gobiernos p'axudalos al desarrollu social y econ\u00f3micu de los sos pa\u00edses, trabayando siempres acordies colos valores pol\u00edticos fundamentales de la Mancomunid\u00e1.\nEl Secretari\u00e1u ta dirix\u00edu pol Secretariu Xeneral, elix\u00edu polos xefes de gobiernu de los pa\u00edses miembros pa un periodu non mayor de dos mandatos de cuatro a\u00f1os. Elli, asist\u00edu por dos axudantes, dirixen la cadarma alministrativa del Secretari\u00e1u. L'actual secretaria xeneral ye Patricia Scotland, de Dominica, que sustituy\u00f3 el 1 d'abril de 2016 al indiu Kamalesh Sharma.\nCiudadan\u00eda de la Mancomunid\u00e1 y altos comisionaos.\nEn reconocencia de la so herencia hist\u00f3rica y cultural com\u00fan los pa\u00edses de la Mancomunid\u00e1 nun son consideraos \"foriatos\" ente s\u00ed, magar que la estensi\u00f3n d'esti derechu de \"ciudadan\u00eda\" ye variable nos diferentes pa\u00edses. Con independencia d'ello, la cercan\u00eda ente estos pa\u00edses refl\u00e9xase polo menos nos protocolos diplom\u00e1ticos que dirixen les sos rellaciones. Asina, los estaos miembros nun intercambien embaxadores ente ellos, sin\u00f3n altos comisionaos.\nAm\u00e1s, dellos estaos miembros traten a los ciudadanos de los dem\u00e1s miembros que viven ente ellos con un tratu preferencial respectu al que-y dan a los ciudadanos de pa\u00edses ayenos a la Mancomunida. Inglaterra, y tami\u00e9n dellos otros pa\u00edses, principalmente caribe\u00f1os, garanticen el derechu al votu de los ciudadanos de la Commonwealth que viven ente ellos. Am\u00e1s, los ciudadanos de los pa\u00edses de la Mancomunid\u00e1 que viven en pa\u00edses nos que'l so propiu pa\u00eds nun tien embaxada pueden recibir asistencia consular na embaxada brit\u00e1nica, y hai alcuerdos d'asistencia consular ente otros estaos de la Commonwealth, como'l robl\u00e1u por Canad\u00e1 y Australia en 1986."}
{"id": "7742", "revid": "43102", "url": "https://ast.wikipedia.org/wiki?curid=7742", "title": "Commonwealth", "text": "El vocablu ingl\u00e9s Commonwealth (de \"common\", com\u00fan, y l'antiguu \"weal\", que deriv\u00f3 en \"wealth\", fortuna) significa lliteralmente \"riqueza com\u00fan\" o nuna sola pallabra: Mancomunid\u00e1. El signific\u00e1u deriva del t\u00e9rminu llat\u00edn \"Res publica\" (cosa p\u00fablica) y angua\u00f1o \u00fasase en rellaci\u00f3n con una comunid\u00e1 pol\u00edtica. La m\u00e1s conocida con esta denominaci\u00f3n nel mundu actual ye la Commonwealth of Nations, una comunid\u00e1 de naciones venceyada al Reinu Xun\u00edu.\nEl t\u00e9rminu alem\u00e1n m\u00e1s cercanu en sent\u00edu lliteral a \"commonwealth\" (\"Gemeinwesen\": riqueza com\u00fan) tien un sent\u00edu m\u00e1s ampliu, quiciabes cercanu al t\u00e9rminu \"comunid\u00e1\" n'espa\u00f1ol. La Wikipedia n'alem\u00e1n describir como \"un t\u00e9rminu que significa toa organizaci\u00f3n actual y hist\u00f3rica de la socied\u00e1 humana polo xeneral, la comunid\u00e1 p\u00fablica m\u00e1s all\u00e1 de la unid\u00e1 familiar\". Por tanto, en Wikipedia nun hai un enllaz direutu a un art\u00edculu en dichu idioma (llam\u00e1u \"interwiki\").\nN'ingl\u00e9s, el t\u00e9rminu us\u00e1base orixinalmente pa referise a un sistema de gobiernu dedic\u00e1u a aumentar el bienestar social o la riqueza com\u00fan, a diferencia de too aquel gobiernu que'l so fin yera'l beneficiu d'un individuu o una clase. Esto ye, ye un sistema de gobiernu dedic\u00e1u al beneficiu xeneral, con un sent\u00edu similar al de la frase llatina \"res publica\" (\"la cosa p\u00fablica\"), pa significar l'aspeutu de beneficiu com\u00fan impl\u00edcitu nun Est\u00e1u.\nDarr\u00e9u'l t\u00e9rminu lleg\u00f3 a entendese col signific\u00e1u d'una Rep\u00fablica, especialmente sol sistema impuestu por Oliver Cromwell. Esi sistema ye conoc\u00edu como la Mancomunid\u00e1 d'Inglaterra en castell\u00e1n o \u201cthe old commonwealth\u201d (antigua comunid\u00e1) n'Inglaterra. (ver Niveladores)\nNa actualid\u00e1 la pallabra xeneralmente designa, nel mundu de fala inglesa, un sistema pol\u00edticu bas\u00e1u na asociaci\u00f3n voluntaria con cuenta d'escorrer el beneficiu econ\u00f3micu com\u00fan. (Ver tami\u00e9n Est\u00e1u llibre acomu\u00f1\u00e1u.) \nNa ciencia pol\u00edtica, el t\u00e9rminu usar pa designar l'aspeutu o prop\u00f3situ econ\u00f3micu de ciertes asociaciones pol\u00edtiques. Esto ye, un sistema que busca amontar riqueza material d'una comunid\u00e1 o socied\u00e1, dexando l'aspeutu ideol\u00f3xicu, etc., a considerancies individuales. Esta acepci\u00f3n puede rastrexase hasta la perceici\u00f3n d'Adam Smith, y personaxes tales como John Stuart Mill, pa quien los homes tienen derechu a actuar en llibert\u00e1 -mientres esos actos nun perxudiquen a otros- porque nam\u00e1i al travi\u00e9s d'esa llibert\u00e1 pueden escoyer llibremente lo qu'ellos consideren la so bien o la so conveniencia. Y Thomas Hill Green, pa quien el bien com\u00fan at\u00f3pase en \u00abla realizaci\u00f3n del calter personal\u00bb, deduz \u00abel bien final, como un tou, nam\u00e1i puede llograse nuna socied\u00e1 d'individuos que, siendo siempres un fin pa sigo mesmos \u2014nel sent\u00edu de que la so individualid\u00e1 nun sume\u2014 llogren aumentar la so perfeici\u00f3n, atopando esa perfeici\u00f3n obtenible nam\u00e1i cuando esos individuos separaos son integraos como parte d'un tou social\u00bb. Lo anterior puede resumise diciendo que la Commonwealth busca aumentar la llibert\u00e1 de los individuos nel so sent\u00edu negativu. (ver Llibert\u00e1 negativa y Econom\u00eda del bienestar)."}
{"id": "7743", "revid": "116", "url": "https://ast.wikipedia.org/wiki?curid=7743", "title": "Castries", "text": "La ciud\u00e1 de Castries ye la capital de Saint Lucia, un peque\u00f1u pa\u00eds del \u00e1rea del Caribe. Ye'l centru comercial de la naci\u00f3n. La so activid\u00e1 xira en tornu al puertu, un de los meyores al este del Caribe. La ciud\u00e1 por si mesma ye bien peque\u00f1a, malpenes tien 11.377 habitantes seg\u00fan el censu del 2001; poro, tien alredeor delles poblaciones que son parte de la rexon alministrativa col mesmu nome. En total, la rex\u00f3n tien 64.404 habitantes, m\u00e1s de la tercera parte de la poblaci\u00f3n nacional.\nLa historia de Castries entama nel a\u00f1u 1650 cuando foi fundada polos franceses, anque poco queda de les primeres construcciones porque la ciud\u00e1 tuvo baxo les llames 4 vegaes dende 1785 hasta 1948. El nome vien-y de Charles Eug\u00e8ne Gabriel de la Croix, marqu\u00e9s de Castries. La parte con m\u00e1s xar\u00e9u de la ciud\u00e1 alcu\u00e9ntrase al sureste del puertu, ente les cais Jeremie y Peynier, onde ta'l merc\u00e1u. \nL'Aeropuertu George F. L. Charles da-y serviciu a la ciud\u00e1, pero la mayor parte de los vuelos internacionales lleguen al Aeropuertu Internacional Hewanorra, cerca de Vieux Fort, nel estremu sur de la islla. Castries tami\u00e9n ta coneut\u00e1u por un \"ferry\" a la ciud\u00e1 de Soufriere, al oeste de la islla."}
{"id": "7744", "revid": "37624", "url": "https://ast.wikipedia.org/wiki?curid=7744", "title": "Caribe", "text": "Caribe pue referise a:"}
{"id": "7745", "revid": "37624", "url": "https://ast.wikipedia.org/wiki?curid=7745", "title": "Ido", "text": "L'Ido ye una llingua auxiliar, posiblemente la segunda llingua construyida m\u00e1s usada nel mundu, tres l'esperantu anque con gran diferencia tocantes a representaci\u00f3n por continentes y n\u00famberu de falantes. Ye una versi\u00f3n reformada del esperantu (idioma cre\u00e1u por L. L. Zamenhof) qu'en 1907 foi escoyida oficialmente pola Delegaci\u00f3n pa l'Adopci\u00f3n d'una Llingua Auxiliar Internacional como'l meyor proyeutu de llingua internacional de tolos esistentes. La mayor parte del so vocabulariu ta form\u00e1u por ra\u00edces de lling\u00fces modernas d'orixe indoeurop\u00e9u y tami\u00e9n del llat\u00edn y el griegu cl\u00e1sicos. L'alfabetu ye fon\u00e9ticu. Con estructura l\u00f3xica (por exemplu \"-o\" pa sustantivos, \"-a\" p'axetivos, etc.). Esto fai del idioma m\u00e1s f\u00e1cil de deprender que cuelesquier idioma maternu, incluso pa los non europeos.\nHistoria.\nEl pidimientu de la Delegaci\u00f3n pa l'Adopci\u00f3n d'una Llingua Internacional Auxiliar a l'Asociaci\u00f3n Internacional d'Academies en Viena pa escoyer una llingua internacional foi tornada en mayu de 1907. La delegaci\u00f3n, que fuera fundada por Louis Couturat, decidi\u00f3 axuntase en Comit\u00e9 en Par\u00eds n'ochobre de 1907 p'aldericar l'adopci\u00f3n d'una llingua internacional est\u00e1ndar d'ente les competidores qu'apaecieren nesa d\u00f3mina. Acordies coles actes del Comit\u00e9, decidi\u00f3se que nenguna llingua cumpl\u00eda toles mires, pero que l'esperantu podr\u00eda ser aceptada \u201cpor cuenta de la so relativa perfeici\u00f3n y poles munches y diverses aplicaciones qu'angua\u00f1o y\u00e1 tien, so la condici\u00f3n de que se realicen diversos cambeos llevaos a cabu pola comisi\u00f3n permanente na direici\u00f3n definida poles conclusiones del informe de los secretarios (Couturat y Leopold Leau) y pol Proyeutu Ido que depu\u00e9s foi present\u00e1u al comit\u00e9 como trabayu an\u00f3nimu. El Proyeutu Ido foi m\u00e1s tarde revis\u00e1u por Couturat con ayuda de representantes del esperantu enantes de ser present\u00e1u al Comit\u00e9, Louis de Beaufront. Beaufront p\u00fanxose a favor del esperantu mientres el procesu, pero les meyores adoptaes pola nuevu llingua provoquen la so \"conversi\u00f3n\" al ido, lo que sup\u00f3n un refuerzu de les sos posiciones iniciales y un actu de coherencia.\nLos primeros promotores del esperantu resisti\u00e9ronse a les reformes y el mesmu inventor, L.L. Zamenhof nun les acept\u00f3. Ir\u00f3nicamente, delles reformes adoptaes pol ido fueren coles mesmes propuestes delles vegaes por Zamenhof, anque solo propunxo delles reformes pa contentar a dellos esperantistes que lo pidieren. En 1894, propunxo esaniciar les lletres acentuaes por ser \"una barrera nel espardimientu de la llingua\", esaniciar tami\u00e9n el casu acusativu, camudar el plural -oj al italianu -i, y prescindir de la concordanza axetivu-sustantivu por considerala un llastre superfluu. El vezu de caltener inamovibles les regles b\u00e1siques del esperantu inda permanez gracies al fundamentu l'esperantu sobrevivi\u00f3 a les guerres mundiales, conflictos internos del movimientu y a cualquier intentu de debilitar l'esperantu. Couturat, que foi'l principal impulsor del ido, morri\u00f3 nun accidente de coche en 1914, lo cual, al pie de la Primer Guerra Mundial supunxo un seriu rev\u00e9s al movimientu. A pesar de qu'\u00e9sti se recuper\u00f3 en ciertu mou mientres el periodu d'enteguerres tol movimientu pa la instauraci\u00f3n d'una llingua internacional sufri\u00f3 un procesu de fragmentaci\u00f3n tres la muerte de Couturat. La publicaci\u00f3n d'otra llingua m\u00e1s europeizada, l'occidental o interlingue, en 1922 supunxo l'entamu d'un procesu d'atomizaci\u00f3n de la comunid\u00e1 y l'ido perdi\u00f3 la mayor parte de les sos publicaciones peri\u00f3diques. La deserci\u00f3n d'unu de los sos principales promotores, el lling\u00fcista dan\u00e9s Otto Jespersen, en 1928 con ocasi\u00f3n de la publicaci\u00f3n del so propiu llinguaxe (el novial), paeci\u00f3 sentenciar al ido. Dempu\u00e9s de les guerres mundiales, adulces llevant\u00f3se'l movimientu idista, pero esti empez\u00f3 a perder miembros y casi toles sociedaes nacionales sumieron, incluyendo l'Academia d'ido. Angua\u00f1o esisten un pu\u00f1\u00e1u de sociedaes que son m\u00e1s virtuales que reales anque ye dignu de destacar la socied\u00e1 idista de Berl\u00edn, l'\u00fanicu club idista esistente. Esti club edita una revista billing\u00fce alem\u00e1n-ido y participa viviegamente na feria d'idiomes de Berl\u00edn.\nDellos observadores achacaron el cayente del ido al so calter h\u00edbridu (parte proyeutu de reforma del esperantu, parte standard com\u00fan europ\u00e9u). Seg\u00fan esto, nel mesmu intre en que l'ido nun pudo suplantar al esperantu y que nun foi adopt\u00e1u pola comunid\u00e1 esperantista, munchos vieron la convivencia ente dambes lling\u00fces como un pesu innecesariu y dirixi\u00e9ronse escontra otros proyeutos. Munchos tami\u00e9n prefirieron retornar a la comunid\u00e1 esperantista, muncho m\u00e1s numberosa.\nNos a\u00f1os trenta la decadencia del ido viose ralentizada y mientres la llarga xestaci\u00f3n del proyeutu de l'Asociaci\u00f3n de la Llingua Auxiliar Internacional (n'ingl\u00e9s \"International Auxiliary Language Association\", IALA) el movimientu idista caltuvo una importancia significativa na matriz de la interling\u00fc\u00edstica.\nComo los occidentalistas, munchos idistas esperaben que'l IALA produxera una llingua bien similar a la de la so preferencia, pero finalmente, la radicalmente natural\u00edstica interlingua result\u00f3 ser ent\u00e1 m\u00e1s diversa que l'ido y del estensu occidental y (en contraste colo qu'asocedi\u00f3 cola comunid\u00e1 occidentalista) nun hubo una migraci\u00f3n importante de partidarios del ido escontra la nueva llingua.\nNesti periodu la sobrevivencia del idioma calteni\u00f3-se con recursos financieros acumulaos mientres el so periodu dor\u00e1u (por casu, el qu\u00edmicu Wilhelm Ostwald don\u00f3 lo percanciao del so Premiu Nobel de 1909 a una fundaci\u00f3n idista).\nJespersen, que tuvo presente mientres los diez d\u00edes que duraron les deliberaciones del comit\u00e9 en Par\u00eds y que depu\u00e9s form\u00f3 parte de la comisi\u00f3n permanente, escribi\u00f3 una historia del ido.\nMunchu promotores del esperantu atacaron al ido mientres a\u00f1os. Unu d'ellos, Don Harlow, escribi\u00f3 una historia del ido, concretamente nel tercer cap\u00edtulu del so \"El llibru del esperantu, \"C\u00f3mo construyir un llinguaxe\"\". Dalgunos criticaron la validez de la so historia, a lo qu'\u00e9l respondi\u00f3 nun subcap\u00edtulo, \"Ido: Los entamos\". Seya como quier, los partidarios del ido argumenten que la historia de Harlow nun cunta col testimoniu de toles partes, como fixo Jespersen. Sicas\u00ed, ta basada en material d'otros testigos como \u00c9mile Boirac y Gaston Moch y con fontes documentales a les cualos Jespersen nun pudo tener accesu (como la correspondencia de Zamenhof con Couturat y otros mientres esi periodu).\nLa comunid\u00e1 actual de falantes.\nLa gran mayor\u00eda de falantes d'ido conocieron la so esistencia n'habiendo aprend\u00edu esperantu, polo que'l porcentaxe de idistas que saben esperantu ye enforma mayor que'l casu contrariu. El mayor n\u00famberu de falantes d'ido alcu\u00e9ntrase n'Alema\u00f1a, Francia y Espa\u00f1a, anque en realid\u00e1 pueden atopase siguidores d'esta llingua en casi trenta pa\u00edses de los cinco continentes, seg\u00fan la llista de representantes nacionales qu'apaez actualizada en cada n\u00famberu de \"Progresu\" \u00f3rganu oficial de la organizaci\u00f3n mundial idista. \nAl tratase d'una llingua artificial, ye desaxeradamente dif\u00edcil saber el n\u00famberu exactu de falantes, pero enval\u00f3rase que puede haber 100 y 200 ya Internet dex\u00f3 un anov\u00e1u inter\u00e9s pola mesma nos \u00faltimos a\u00f1os. En comparanza, l'esperantu tien siquier unos cientos de miles, inclusive'l psic\u00f3logu retir\u00e1u Sidney S. Culbert, que lider\u00f3 un estudiu a escala mundial, envalora esa cifra en 2 millones, sicas\u00ed munchos esperantistes nun creen qu'esta cifra seya real y que seya un pocu esaxerada.\nSicas\u00ed, ye imprescindible estremar ente'l n\u00famberu de \"falantes\" d'ido y \"siguidores\" o \"simpatizantes\" del idioma. Siempres foi a remolque del esperantu, y munchos esperantistes aprender m\u00e1s como inter\u00e9s que pa usalo y prefirieron sofitar al m\u00e1s conoc\u00edu esperantu. Ye posible atopar n'Internet foros trilling\u00fces ido-esperantu-llingua madre (ingl\u00e9s, espa\u00f1ol...), nos cualos los distintos interlocutores comun\u00edquense casi ensin problemes.\nDellos esperantistes vieron la cisma del ido como una bendici\u00f3n y un n\u00famberu d'escritos demuestren qu'hab\u00eda inter\u00e9s en ver c\u00f3mo los comenenciudos en crear una llingua perfecta reform\u00e1ndola constantemente dexaben el campu abonao por que'l restu (los esperantistes) pudiera trabayar n'usar y promover la llingua por sigo mesma. Sicas\u00ed, estos \"reformadores constantes\" promovieron otros proyeutos de reforma, nengunu de los cualos sobrevivi\u00f3 muncho m\u00e1s all\u00e1 de les muertes de los sos autores y l'ido permaneci\u00f3 constante dende ent\u00f3s. Puede dicise que magar la comunid\u00e1 idista foi nos sos entamos d'esp\u00edritu fuertemente renovador, los sos d\u00edes de cambeos constantes terminaron y afit\u00f3se como una llingua terminada, estable y bono d'aprender.\nFonolox\u00eda.\nL'ido tien el mesmu sistema de 5 vocales t\u00edpiques (a, e, i, o, u, que tienen el mesmu valor que'l del IPA) que l'esperantu, y casi les mesmes consonantes, anque s'omiten dos fonemes conson\u00e1nticos usaos por \u00e9sti, IPA y . (Les distinciones ente y provocaben una carga innecesaria nel esperantu, asina que fueron esaniciaes nel ido).\nAcentu.\nLes normes d'acentuaci\u00f3n n'ido son regulares, pero llixeramente m\u00e1s complicaes que n'esperantu: toles pallabres polis\u00edlabes son llanes sacante los verbos infinitivos, que son agudes -asina, atopamos nomes como skolo (escuela), telefono (tel\u00e9fonu), filozofo (fil\u00f3sofu), kafeo (caf\u00e9)\"; axetivos como \"universala (universal)\" y verbos conxugaos como lernas (apriendo)\". Sicas\u00ed, tenemos \"irar (dir), savar (saber), drinkar (beber), klozar (cerrar), dankar (estimar)\" o \"pensar (pensar)\".\nCuando una pallabra termina con una vocal precedida de i o d'u, los dos vocales fundar pa formar una sola s\u00edlaba (diptongu), treslladando l'acentu a la s\u00edlaba precedente.\nExemplos: \"familio (familia), linguo (llingua), radio (radio)\".\nLa elisi\u00f3n.\nL'ido dexa (y encamienta) l'usu de la elisi\u00f3n pa evitar cacofon\u00edes o p'ameyorar la fluidez del llinguaxe fal\u00e1u. He equ\u00ed dellos exemplos:\nGram\u00e1tica.\nToles pallabres n'ido formar a partir d'una pallabra raiga\u00f1u, a la que se-y a\u00f1edir sufixos y afixos. \u00c9stos determinen el so x\u00e9neru, n\u00famberu, funci\u00f3n, etc. Como nel esperantu, l'ido ye gramaticalmente invariable; a diferencia de la mayor\u00eda de lling\u00fces naturales, nun hai esceiciones.\nNesta tabla amu\u00e9sense dalgunes de les terminaciones gramaticales (sufixos):\nEl verbu.\nLos verbos son totalmente regulares. Dientro de les formes impersonales atopamos el infinitivu que, a diferencia del asturianu y de forma similar al llat\u00edn, tien tres tiempo verbales: pas\u00e1u, presente y futuru.\nEsiste otra forma impersonal, el participiu, que non y\u00e1 tien estos tr\u00e9s tiempos, sin\u00f3n qu'am\u00e1s tien una voz activa y otra voz pasiva. La primera podr\u00eda traducise al espa\u00f1ol como la cualid\u00e1 del que fai l'acci\u00f3n del verbu correspondiente. Por exemplu \"skribanta\" significa \"el qu'escribe\". Sicas\u00ed, la correspondiente forma pasiva del singular ser\u00eda \"skribata\", que significa lliteralmente \"escritu\".\nLes formes personales tienen m\u00e1s tiempos verbales p'ameyorar la comprensi\u00f3n del testu y la so exactit\u00fa, a saber:\nDalgunes d'estes formes verbales pueden ser escrites usando'l so equivalente compuestu, que consiste na forma correuta del verbu \"esir (ser)\" y un participiu activu.\nLa voz pasiva, pela so parte tami\u00e9n utiliza la forma compuesta con \"esir\" y un participiu, pero esta vegada'l pasivu. \nEl pasivu tami\u00e9n se forma a\u00f1ediendo la part\u00edcula aglutinante -es- nel cuerpu central del verbu conxug\u00e1u:\n\"Me vide.a.s amiko \u2192 Amiko vide.es.a.s da me. (Veo a un amigu \u2192 Un amigu ye vistu por mi).\"\nLos pronomes.\nLos pronomes fueron revisaos pa faelos ac\u00fasticamente m\u00e1s distintos de lo que lo son n'esperantu, que toos acaben en i. Especialmente los pronomes personales singular y plural de la 1\u00aa persona mi y ni pod\u00eda ser confund\u00edos al falar asina que n'ido son me y ni. N'ido am\u00e1s estr\u00e9mase ente l'informal (tu), y el formal (vu) dientro de los pronomes de la 2\u00aa persona del singular. La 2\u00aa persona del plural (vi) nun tien forma informal. Aparte, l'ido tien un pronome de la 3\u00aa persona pa tolos x\u00e9neros (lu, que puede significar \"\u00e9l\", \"ella\", o \"ello\", dependiendo del contestu), am\u00e1s de los sos pronomes mascul\u00edn, femen\u00edn y neutru de la 3\u00aa persona.\nLos pronomes personales pasen a ser posesivos per aciu la desinencia -a.\nLos pronomes demostrativos son:\nLos pronomes y los axetivos interrogativos y relativos son:\nLos axetivos interrogativos siguen la regla xeneral de los axetivos, esto ye, invariables en x\u00e9neru y n\u00famberu:\nDe sigu\u00edo det\u00e1llense los pronomes y axetivos indefin\u00edos:\nula, nula, irga, altra, kelka, singla, omna, multa, poka, plura, tanta, quanta, cetera, ipsa\nLos axetivos.\nLos axetivos cualificativos terminen siempres en -a (sacante cuando hai elisi\u00f3n) y nun varien nunca en x\u00e9neru o n\u00famberu.\nCuando l'axetivu funciona como sustantivu t\u00e1cito (l'axetivu fai de pronome como na frase \"los azules son bien bonos\") el plural ind\u00edcase a\u00f1ediendo l'art\u00edculu le (\"Le blua eses tre bona\").\nLos comparativos y superlativos nun se realicen camudando l'axetivu, sin\u00f3n a\u00f1ediendo pallabres auxiliares.\nEl vocabulariu.\nEl vocabulariu del ido b\u00e1sase nes pallabres que dexen una mayor facilid\u00e1 al n\u00famberu m\u00e1s grande de falantes de lling\u00fces indoeuropees. Mientres los sos entamos, les primeres cinco mil ra\u00edz fueron analizaes, compar\u00e1ndoles a los vocabularios ingl\u00e9s, franc\u00e9s, espa\u00f1ol, alem\u00e1n, rusu y l'italianu y la resultancia foi'l siguiente:\ntotal 5371 100% \nAm\u00e1s, una comparanza del vocabulariu d'ido colos seis idiomes anteriores amuesa les siguientes proporciones de semeyanza :\nEsto fai que l'ido seya confund\u00edu dacuando col franc\u00e9s, l'italianu o l'espa\u00f1ol a la primer vista.\nNa siguiente tabla comp\u00e1rense dellos vocablos del ido coles lling\u00fces nes que se fixo referencia m\u00e1s arriba. Puede reparase la enorme semeyanza en dalgunos de los casos:\nEl vocabulariu del ido ampl\u00edase xenerando nueves pallabres per aciu l'alteraci\u00f3n d'otra pallabra y\u00e1 esistente con un ciertu n\u00famberu de prefixos y sufixos concretos. Esto dexa tomar pallabres y\u00e1 esistentes y modificar pa crear un neoloxismu y que \u00e9sti seya intelixible pol restu de la comunid\u00e1 ensin necesid\u00e1 de tener que ser esplic\u00e1u primeramente pol so creador.\nLos nuevos vocablos creyer tres un anal\u00eds del so etimolox\u00eda y faciendo referencia al so equivalente na so llingua primitiva.\nSi una pallabra nun puede crease a cencielles modificando un vocablu presistente, ent\u00f3s ad\u00f3ptase un nuevu raiga\u00f1u (como la pallabra wikipedio (\"wikipedia\"), formada con \"wiki\" + \"enciklopedio\"). En 1926, por casu, adopt\u00f3se la pallabra \"alternatoro\" (\"alternador\"), porque cinco de les seis lling\u00fces nes que se basa l'ido usaben casi la mesma ortograf\u00eda pa esa pallabra, y porque el so signific\u00e1u yera lo suficientemente allo\u00f1\u00e1u de cualesquier otra pallabra como pa poder xenerar ambig\u00fced\u00e1.\nL'adopci\u00f3n d'una pallabra vien por un consensu dempu\u00e9s de qu'esta fuera revisada de forma oficial pola Uni\u00f3n. Ponse una especial atenci\u00f3n n'evitar la homonimia, y l'adopci\u00f3n de cualesquier nueva pallabra va precedida d'una concienzuda discutiniu. Cualquier pallabra estranxera con un signific\u00e1u bien concisu y que nun seya d'usu cotidianu (como por casu la pallabra \"intifada\") tien de dexase talo como, pero escrita con lletra it\u00e1lica\".\nLos afixos.\nLos afixos son un recursu llargamente utiliz\u00e1u n'ido pa formar vocablos de la mesma familia que la pallabra orixinaria. Reciben el nome de prefixos si as\u00edtiense enantes del raiga\u00f1u na pallabra y sufixos si lo facer dempu\u00e9s. El n\u00famberu d'afixos ye demasi\u00e1u grande pa ser incluy\u00edu por entero nesti art\u00edculu.\nComparanza ente l'esperantu y l'ido.\nL'ido herieda munches de les carauter\u00edstiques gramaticales del esperantu, y en munchos casos el vocabulariu ye similar. Dambes lling\u00fces comparten les metes de la simplicid\u00e1 y de la consistencia gramaticales, la facilid\u00e1 de ser aprend\u00edes, y l'usu de pallabres ra\u00edz de dellos idiomes europeos. Los dos idiomes, en gran parte, son mutuamente intelixibles. Sicas\u00ed, fueron introduc\u00edos ciertos cambeos pa tratar delles de les esmoliciones que se presentaren sobre l'esperantu. \u00c9stos incl\u00fain: \nEsiste sicas\u00ed, una corriente del Esperantu qu'utiliza un m\u00e9todu similar: n'esperantu'l sufixu pal femen\u00edn ye -ino ( -nj si ye nom\u00e1u con mires de ci\u00f1u, por casu n'espa\u00f1ol madre &gt; mama ) y el sufixu, non oficial, pa mascul\u00edn ye -i\u0109o, (\u00bfel motivu d'esi sufixu en concretu? porque esiste un sufixu, oficial, pa nomar daqu\u00e9 mascul\u00edn cari\u00f1osamente: -\u0109j. Asina que si de -nj &gt; -ino, ent\u00f3s l\u00f3xicamente, de -\u0109j &gt; -i\u0109o). \nLliteratura y publicaciones.\nL'ido tien delles publicaciones qu'almiten suscripci\u00f3n o descarga d'Internet de forma gratuita na mayor\u00eda de los casos. Casi toles publicaciones axunten art\u00edculos de les temes m\u00e1s variaes y delles p\u00e1xines dedicaes al est\u00e1u nel que s'atopa'l movimientu, seg\u00fan noticies rellacionaes. \"Kuriero Internaciona\" ye una revista realizada en Francia cada pocos meses. \"Adavane!\" ye otra publicaci\u00f3n editada cada dos meses n'Espa\u00f1a pola Socied\u00e1 espa\u00f1ola d'Ido que conti\u00e9n una serie d'art\u00edculos d'inter\u00e9s xeneral y aproximao una docena de p\u00e1xines d'obres traduc\u00edes d'otros idiomes. \"Progresu\" ye l'\u00f3rganu oficial del Movimientu y la so voz oficial dende 1908.\nPueden topase tami\u00e9n ensame de llibros n'ido\u20a5 con hestories curties, f\u00e1bules o proverbios seg\u00fan una amenorgada edici\u00f3n de la Biblia traducida. La lliteratura actual n'ido ye bien poca y solo ed\u00edtense dellos llibros de poques p\u00e1xines cada a\u00f1u. Apenes esisten llectores, escritores o traductores pero esp\u00e9rase que cola so crecedera, anque daqu\u00e9 lentu, pueda crecer tami\u00e9n la lliteratura n'ido."}
{"id": "7746", "revid": "37624", "url": "https://ast.wikipedia.org/wiki?curid=7746", "title": "Algoritmu", "text": "En matem\u00e1tiques ya inform\u00e1tica un algoritmu (la pallabra vien del nome del matem\u00e1ticu persa Al-Khwarizmi) ye un conxuntu finitu d'instrucciones bien defin\u00edes pa facer dalguna xera que, dende un est\u00e1u inicial, va finar nun est\u00e1u final reconocible. Los algoritmos puen implementase en programes d'ordenador, anque delles vegaes con limitaciones; por errores na implementaci\u00f3n o limitaciones del ordenador pue pasar que'l programa nun seya quien a executar correutamente l'algoritmu que se pretend\u00eda.\nEl conceutu d'algoritmu asem\u00e9yase al d'una receta, pero munchos algoritmos son muncho m\u00e1s complicaos. De cutio, pa facer la so xera, tienen pasos pa repetir (iterar) o decisiones. Executar correutamente un algoritmu nun quier dicir que se resuelva'l problema, si l'algoritmu ta mal fechu o nun ye apropi\u00e1u pal problema.\nPuen pensase dellos algoritmos estremaos pa resolver el mesmu problema, con un n\u00famberu diferente d'instrucciones, y ca\u00fan dellos pue necesitar m\u00e1s o menos espaciu o tiempu (complexidad temporal o espacial)."}
{"id": "7747", "revid": "35", "url": "https://ast.wikipedia.org/wiki?curid=7747", "title": "Ordo\u00f1u II de Lle\u00f3n", "text": "Ordo\u00f1u II foi rei de Lli\u00f3n dende'l 914 al 924.\nF\u00edu d'Alfonsu III d'Asturies, educ\u00f3use na corte de los Banu Qasi de Zaragoza, a la muerte so pai dixebr\u00f3use'l reinu en tres, seyendo Galicia'l territoriu conced\u00edu n'herencia a Ordo\u00f1u. Si qu'asina la muerte de so hermanu Garcia I de Lli\u00f3n fizo que s'entitulara d'esti reinu y axunt\u00f3u las tres particiones so la corona llionesa.\nContin\u00f3u la pol\u00edtica espansionista de so pai, chegando a tomar y saquear las ciudaes d'\u00c9vora y M\u00e9rida, obligando a pagalu un tributu por nun siguire cona guerra.\nAsinamesmo, el rein\u00e1u d'Ordo\u00f1u significa un intentu d'imposici\u00f3n sobru las fuertes tendencias independentistas del cond\u00e1u de Castiella, allug\u00e1u nesa d\u00f3mina ente Navarra y Lli\u00f3n, como midida m\u00e1s conocida fou la de convocar a los gobernadores castellanos a Teyares y matalos por nun dir a la batalla de San Esteban de Gormaz al llau del rei.\nEl so rein\u00e1u vese tapec\u00edu polas invasiones d'Almanzor qu'asol\u00f3u los reinos del norte, principalmente Lli\u00f3n. Por embargu, Ordo\u00f1u II representa l'escomienzu del esplendor llion\u00e9s y del so reinu sobru tou na espansi\u00f3n pal sur que far\u00eda la corona \"legionense\"."}
{"id": "7748", "revid": "28171", "url": "https://ast.wikipedia.org/wiki?curid=7748", "title": "Programa d'ordenador", "text": "Un programa d'ordenador (de cutio nom\u00e1u \"programa\") ye una llista d'instruiciones pasu a pasu escrita pa un ordenador, nun llinguaxe de programaci\u00f3n concretu. Delles veces comp\u00e1rase cola definici\u00f3n d'algoritmu, diciendo que l'algoritmu vien a ser una llista d'instruiciones xen\u00e9riques y abstractes, mentantu'l programa d'ordenador tien eses instruiciones escrites d'una manera especial pa poder executales nuna m\u00e1quina concreta.\nLo m\u00e1s normal ye que'l programa tea escritu nun llinguaxe que les persones puen pescanciar, pero que llueu se compile nuna versi\u00f3n del programa que tar\u00e1 nun formatu especial que la m\u00e1quina pue executar direutamente."}
{"id": "7749", "revid": "116", "url": "https://ast.wikipedia.org/wiki?curid=7749", "title": "Pearlette Louisy", "text": "Calliopa Pearlette Louisy foi Gobernadora xeneral de Santa Lluc\u00eda dende'l 19 de setiembre de 1997 hasta'l 31 d'avientu de 2017 y la primer muyer qu'ocup\u00f3 esti cargu. \nBiograf\u00eda.\nFizo los sos estudios de llicenciatura na Universid\u00e1 de les Indies Occidentales gracies a una beca del gobiernu canadianu, que volvi\u00f3 apoyala pa cursar el M\u00e1ster en Lling\u00fc\u00edstica con especialid\u00e1 en Did\u00e1utica na Universid\u00e1 Laval de Qu\u00e9bec. En 1991 doctor\u00f3se n'Educaci\u00f3n na Universid\u00e1 de Bristol del Reinu Xun\u00edu. \nPola so destacada carrera nel campu de la educaci\u00f3n la Reina Isabel II del Reinu Xun\u00edu nom\u00f3la dama gran cruz de la Orde de San Miguel y San Xurde en 1999."}
{"id": "7750", "revid": "116", "url": "https://ast.wikipedia.org/wiki?curid=7750", "title": "Llista de gobernadores xenerales de Santa Lluc\u00eda", "text": "Gobernadores Xenerales de Saint Lucia dende 1979:"}
{"id": "7751", "revid": "35", "url": "https://ast.wikipedia.org/wiki?curid=7751", "title": "Software", "text": ""}
{"id": "7752", "revid": "37624", "url": "https://ast.wikipedia.org/wiki?curid=7752", "title": "Llista de primeros ministros de Santa Lluc\u00eda", "text": "Esta ye la llista de primeros ministros de Santa Lluc\u00eda:"}
{"id": "7756", "revid": "735", "url": "https://ast.wikipedia.org/wiki?curid=7756", "title": "Jos\u00e9 Luis Rubiera Vigil", "text": "Jos\u00e9 Luis Rubiera Vigil , m\u00e1s conoc\u00edu como Chechu Rubiera, ye un ciclista profesional asturianu que destaca principalmente como escalador. Mide 1'80 m y pesa 69 kg en forma.\nBiograf\u00eda.\nPas\u00f3 a profesionales en 1995 nes files del equipu \"Artiach\" (dende 1996 \"Kelme\"), nel que tuvo hasta 2000. Estam\u00f3 a destacar en 1997, ganando na etapa reina del Giro d'Italia y acabando 10\u1d58 na clasificaci\u00f3n xeneral. En 2001 pasa al \"US Postal Service\" (dende 2005 \"Discovery Channel\") como gregariu pal americanu Lance Armstrong, col que tar\u00eda nes sos seyes \u00faltimes victories nel Tour de Francia. Ente les sos victories destaquen otra etapa nel Giro d'Italia, la \"Vuelta al Alentejo\" y la Subida al Naranco. Chechu retir\u00f3se del ciclismu profesional nel a\u00f1u 2010 dapu\u00e9s de la celebraci\u00f3n del II Criterium Ciud\u00e1 d'Uvi\u00e9u, onde recibi\u00f3 un homenaxe de l'afici\u00f3n asturiana \nChechu Rubiera ye un de los deportistes asturianos que se tien significao en favor de la oficialid\u00e1 y de la normalizaci\u00f3n lling\u00fc\u00edstica de la llingua asturiana.\nLa productora \"Semeya Producciones\" rod\u00f3 un documental titul\u00e1u \"Chechu Rubiera, historia de un gregario\", dedic\u00e1u a la figura del ciclista xixon\u00e9s y que s'estren\u00f3 nel teatru de la Universid\u00e1 Llaboral el 25 de payares."}
{"id": "7758", "revid": "43102", "url": "https://ast.wikipedia.org/wiki?curid=7758", "title": "Alan Turing", "text": "Alan Mathison Turing foi un matem\u00e1ticu, l\u00f3xicu y cript\u00f3grafu brit\u00e1nicu. \nMunchos consideren a Turing el p\u00e1 de la inform\u00e1tica moderna. Col test de Turing, fizo una contribuci\u00f3n perimportante al discutiniu sobre la consciencia artificial: si ser\u00e1 posible dalg\u00fan d\u00eda decir qu'una m\u00e1quina piensa y tien conocencia. Tami\u00e9n amos\u00f3 una formalizaci\u00f3n del conceutu d'algoritmu y de computaci\u00f3n cola M\u00e1quina de Turing; cualesquier modelu de computaci\u00f3n ye equivalente o bien un subconxuntu de la m\u00e1quina de Turing.\nEn 1928, con diecis\u00e9is a\u00f1os, Turing descubri\u00f3 los trabayos d'Albert Einstein y non s\u00f3lo pudo comprendelos sin\u00f3n qu'arriendes d'ello infiri\u00f3 les cr\u00edtiques d'Einstein a les Lleis de Newton de la llectura d'un textu nel que nun taben espl\u00edcites. Na so ed\u00e1 escolar Turing foi un rapaz nel que l'optimismu y les ambiciones vi\u00e9ronse agrandaos debido, en gran parte, a la so intensa amist\u00e1 con Christopher Morcom, que morri\u00f3 siendo xoven, cosa qu'afectar\u00eda a Turing fondamente.\nDemientres la Segunda Guerra Mundial, Turing trabay\u00f3 en Bletchley Park, el centru onde los brit\u00e1nicos romp\u00eden los c\u00f3digos de los sos enemigos. Forx\u00f3 delles t\u00e9uniques pa romper c\u00f3digos secretos de los alemanes, ente elles una m\u00e1quina electromec\u00e1nica p'alcontrar la configuraci\u00f3n de la m\u00e1quina Enigma.\nDempu\u00e9s de la guerra, trabay\u00f3 nel National Physical Laboratory, creando unu de los primeros dise\u00f1os pa un programa d'ordenador, anque nun se construy\u00f3. Nel 1947 foi pa la Universid\u00e1 de Manchester y trabay\u00f3 nel Manchester Mark I, un de los primeros ordenadores.\nNel 1952 Turing foi conden\u00e1u por homosexual, y foi forz\u00e1u a siguir terapia hormonal. Morri\u00f3 en 1954; paez que se suicid\u00f3 comiendo una mazana con cianuru."}
{"id": "7762", "revid": "43102", "url": "https://ast.wikipedia.org/wiki?curid=7762", "title": "Kia", "text": "Kia, del coreanu \"Que xurde d'Asia\", ye un fabricante d'autom\u00f3viles de Corea del Sur; angua\u00f1o ta integr\u00e1u nel grupu automovil\u00edsticu, tami\u00e9n coreanu Hyundai Kia Automotive Group, \u00fan de los principales greyos del mundu.\nHistoria.\nFundada en 1944, nel entamu dedic\u00f3se a vender recambeos pa bicicletes, hasta qu'en 1952 vendi\u00f3 la so primer bicicleta completa y camud\u00f3'l nome pol de KIA Industrial Company. Pero nun ser\u00eda dica 1961 que vendiera'l so primer aut\u00f3movil, un cami\u00f3n de tr\u00e9s ruedes nom\u00e1u K-360. Si qu'asina, nun ye hasta una d\u00e9cada dempu\u00e9s qu'escomienza'l verdaderu llabor de KIA como industria automotriz.\nEn 1998, tres de llargues crisis y cay\u00edes nes ventes, KIA decl\u00e1rase en bancarrota y ye comprada, con della influyencia estatal, pol fabricante Hyundai. \nFactor\u00edes.\nTien factor\u00edes espard\u00edes per tol mundiu, u produz les m\u00e1s de 10 millones de xunidaes qu'esta marca vendiera dende la so creaci\u00f3n.\nEnllaces esternos.\nP\u00e1xina de KIA (en coreanu)"}
{"id": "7768", "revid": "735", "url": "https://ast.wikipedia.org/wiki?curid=7768", "title": "London", "text": "London pue referise a:"}
{"id": "7769", "revid": "43102", "url": "https://ast.wikipedia.org/wiki?curid=7769", "title": "Cordelera Cant\u00e1brica", "text": "La Cordelera Cant\u00e1brica ye \u00fan de los principales sistemes monta\u00f1osos de la Pen\u00ednsula Ib\u00e9rica. As\u00edtiase al norte d'ella, cuasi paralela al mar Cant\u00e1bricu, y tien una llonxit\u00fa de 480 km, ente la llende occidental de los Pirineos y'l Macizu Galaicu-Lleon\u00e9s, qu'enllaza col Sistema Ib\u00e9ricu, y un anchor mediu en direici\u00f3n norte-sur de 100 km. Estos montes, que son la cadena monta\u00f1osa m\u00e1s occidental d'Europa, formen una provincia fisiogr\u00e1fica estremada diento de la divisi\u00f3n fisiogr\u00e1fica nomada Cintur\u00f3n Alp\u00edn. \nNos sos montes pueden practicase toa triba de deportes de monte: senderismu, escalada... y tami\u00e9n esqu\u00ed, nes estaciones d'Altu Camp\u00f3o, Valgrande-Payares, Fontes d'Inviernu, San Isidro, \u1e36\u1e37eitariegos y Manzaneda. La cordelera ta ente les comunidaes aut\u00f3nomes del Pa\u00eds Vascu, Cantabria, Asturies y Castiella y Lle\u00f3n. Los cumales perpasen los 2.500 m nos tramos m\u00e1s altos, nos Picos d'Europa ente Cantabria, Asturies y Lli\u00f3n. El monte m\u00e1s altu d'esti sistema ye La Torre Cerr\u00e9u, nos Picos d'Europa, con una altit\u00fa de 2.648 m y, y\u00e1 fuera de los Picos d'Europa, Pe\u00f1a Prieta (2.536 m) en Ll\u00e9bana (Cantabria). La cavid\u00e1 m\u00e1s fonda ye'l sistema cavernariu del Trave, la mayor torca d'Espa\u00f1a y sesta mayor del mundu.\nXeograf\u00eda.\nLa Cordelera Cant\u00e1brica esti\u00e9ndese en direici\u00f3n este-oeste, cuasi paralela al mar. El so estremu oriental m\u00e1rquenlu los Montes Vascos, una cadena monta\u00f1osa de transici\u00f3n ente la Cant\u00e1brica, na qu'aveza a incluyise, y los Pirineos: tien establec\u00edose la falla de Pamplona como la so llende xeol\u00f3xica convencional, magar que nun hai ruptura xeogr\u00e1fica ente les dos formaciones monta\u00f1oses. La llende occidental m\u00e1rquenla los valles del r\u00edu Mi\u00f1o, del so afluente'l Sil y del Cabrera, afluente del Sil. Esti\u00e9ndese poles provincies de Lugo, Asturies, Lli\u00f3n, Burgos, Palencia, Cantabria, Bizkaia, Gipuzkoa, \u00c1lava, Navarra y La Rioxa. \nEn conxuntu la cordelera caracter\u00edzase polo complexo de la so estructura, magar que cuasi en toa la so estensi\u00f3n, y principalmente nel este, ye posible estremar dos socordeleres principales de les que se bifurquen sierres y cordales de menor altor. Una de les dos socordeleres principales va peraverada a la mar; la otra, con picos m\u00e1s altos, forma la llende septentrional de la gran meseta de Castiella y Lle\u00f3n. En dellos puntos esa socordelera costera cae a plomu al mar, ya inclusive onde eso nun pasa la so inclinaci\u00f3n ye tan grande qu'obliga a tolos cursos d'agua (r\u00edos, regatos) que baxen per ella a ser cortos y de cursu r\u00e1pidu. La transici\u00f3n ente la socordelera meridional y la meseta de Castiella ye m\u00e1s gradual, con dellos grandes r\u00edos, especialmente l'Ebro, que nacen nella y fl\u00fain en direici\u00f3n sur o oeste. \nL'anchor de la cordelera, con toles sos ramificaciones, va aumentando d'este (97 km) al oeste (185 km). Hai bien de picos de m\u00e1s de 2.000 m d'altor, pero los mayores d'ellos conc\u00e9ntrense nel sector central, nos Picos d'Europa, na llende ente les provincies d'Asturies, Lle\u00f3n, Palencia y Cantabria. Equ\u00ed topamos La Torre Cerr\u00e9u (2.648 m), Pe\u00f1a Vieya (2.615 m), Pe\u00f1a Prieta (2.531 m) o l'Espig\u00fcete (2.407 m); un poco m\u00e1s al oeste hai otros picos que sobrepasen los 2.100 m. como Mampodre, Penubina, Pe\u00f1a Rubia y Cui\u00f1a. Una peculiarid\u00e1 de la cordelera y la so rodiada ye la bayura de parameres, peque\u00f1es mesetes aisllaes y arrodiaes por altos picos o inclusive por muries de piedra, en xeneral calizo. \nLa cordelera fai de llende natural ente la nomada \"Espa\u00f1a verde\", de clima oce\u00e1nicu h\u00famedu, y la meseta central, la \"Espa\u00f1a seca\", de clima continental secu.\nPrincipales socordeleres.\nLa Cordelera Cant\u00e1brica dix\u00e9brase en tr\u00e9s partes estremaes.\nOccidental.\nF\u00f3rmenla'l Macizu Asturianu (Asturies, Lli\u00f3n y Cantabria) y les sos sierres y cordales asociaos. Xeol\u00f3xicamente ye la prolongaci\u00f3n oriental del Macizu Galaicu-Lleon\u00e9s, y ta form\u00e1u por materiales paleozoicos plegaos. Presenta profundes foses tect\u00f3niques d'orientaci\u00f3n este-oeste, como'l valle del r\u00edu Cares, y incl\u00fai les siguientes sierres y picos de m\u00e1s altor:\nCentral.\nOc\u00fapenla los Picos d'Europa, una monumental formaci\u00f3n xeol\u00f3xica de roca caliar y marga del Carbon\u00edferu. Div\u00eddense en tr\u00e9s sectores o macizos: el occidental o Corni\u00f3n, cola Torre Santa, con 2.596 m d'altor, como cumal; el central, los Urrieles, a\u00fa s'alluga Torrecerr\u00e9u; y l'oriental o macizu d'\u00c1ndara, col picu Morra de Lechugales como picu de m\u00e1s altor (2.444 m). A ella pertenecen delles cordeleres c\u00e1ntabres:\nOriental.\nLos Montes Vascos, na fastera oriental de la cordelera, ye un conxuntu de montes pererosionaos, orixinaos por plegamientos del Mesozoicu y d'altor moder\u00e1u. Hai delles cordeleres interiores: Sierra Salbada, Montes de Gasteiz, Izki, Urbasa y And\u00eda; y otres costeres: Gorbea, Urkiola, Elgea, Aizkorri, Altzania y Aralar.\nFlora.\nLa Cordelera Cant\u00e1brica ta dominada por bosques planocaducifolios formaos principalmente por fayes (\"Fagus sylvatica\") nes fasteres solombrices y delles especies de carbayos (\"Quercus robur\", \"Quercus petraea\" y \"Quercus pyrenaica\"), en funci\u00f3n de l'altit\u00fa y les carauter\u00edstiques del suelu, nes soleyeres. Rescampla l'ausencia cuasi total de bosques naturales de con\u00edferes, neto nel pisu montanu que nel soalp\u00edn, pola mor de la gran humed\u00e1 del suelu. Hai dellos pinares peque\u00f1os, reconoc\u00edos como aut\u00f3ctonos, en Palencia y Lli\u00f3n. Nes sierres de caliar hai, con orientaci\u00f3n sur y en llugares fr\u00edos y secos, sabinares, y tami\u00e9n texos en roquedos calizos. Perriba los 1.800 m d'altit\u00fa predominen les bedules, el brezu y otros matorrales, y praos de gram\u00ednees d'altura, perimportantes pa l'alimentaci\u00f3n del gan\u00e1u de monte.\nFauna.\nEnte les diverses especies animale de la zona destaca l'osu pardu cant\u00e1bricu, una especie en riesgu d'estinci\u00f3n, con 300 exemplares que sicas\u00ed representen un n\u00famberu abondu mayor que'l de d\u00e9cades pasaes y que faen que la especie seya viable. Son importantes tami\u00e9n les poblaciones de robecu cant\u00e1bricu (\"Rupicapra pyrenaica parva\"), ven\u00e1u com\u00fan (\"Cervus elaphus\"), corzu (\"Capreolus capreolus\"), xabaril (\"Sus scrofa\"), llobu ib\u00e9ricu (\"Canis lupus signatus\"), ll\u00f3ndriga (\"Lutra lutra\"), marta (\"Martes martes\"), melandru (\"Meles meles\"), falcatr\u00faa ib\u00e9rica (\"Galemys pyrenaicus\"), pitu mont\u00e9s (\"Tetrao urogallus\") y utre leonado (\"Gyps fulvus\").\nLa cabra montesa \"(Capra pyrenaica victoriae)\" ye una especie reintrocida na cordelera a partir d'un nucleu de cr\u00eda en cautivid\u00e1 en Ria\u00f1u (Lli\u00f3n), y angua\u00f1o esti\u00e9ndese pela Sierra de los Ancares y na Monte de Ria\u00f1u y Mampodre, con individuos aisllaos n'Asturies y Ll\u00e9bana. Consid\u00e9rase probable que, a mediu plazu, ha recolonizar tola cordelera.\nClima.\nEl clima d'esta rex\u00f3n xeogr\u00e1fica ye fundamentalmente de tipu oce\u00e1nicu templ\u00e1u y h\u00famedu, carauteriz\u00e1ndose por una mayor frecuencia de vientos de componente norte. La temperatura media a\u00f1al de la zona ye de 13 \u00b0C y la diferencia ente la m\u00e1xima temperatura del a\u00f1u (agostu) y la m\u00ednima (xineru) ye de 12 \u00b0C. Esto fai de la Rex\u00f3n Cant\u00e1brica la zona con amplit\u00fa t\u00e9rmica m\u00e1s baxa de la pen\u00ednsula ib\u00e9rica.\nEl solazu ye de 1.700 hores de sol a\u00f1ales y la precipitaci\u00f3n media ye de 1800 l/m\u00b2, con un permediu de 150 a 200 d\u00edes d'agua al a\u00f1u."}
{"id": "7770", "revid": "35", "url": "https://ast.wikipedia.org/wiki?curid=7770", "title": "Chechu Rubiera", "text": ""}
{"id": "7772", "revid": "43102", "url": "https://ast.wikipedia.org/wiki?curid=7772", "title": "Sieglu XVII", "text": "El Sieglu XVII de la era com\u00fan) foi'l s\u00e9ptimu sieglu del II mileniu nel calendariu gregorianu. Entam\u00f3'l 1 de xineru de 1601 y acab\u00f3'l 31 d'avientu de 1700.\nYe llam\u00e1u'l \u00absieglu de la f\u00edsica\u00bb por cuenta de que nesti sieglu les aportaciones de Ren\u00e9 Descartes y Isaac Newton dieron orixe a la f\u00edsica cl\u00e1sica y a un sistema de pensamientu mecanicista.\nCultura del sieglu XVII.\nEl sieglu XVII ye d'una rellumanza ensin comparanza, por cuenta de que dexa esti tiempu desligarse de les atadures provenientes de la Ed\u00e1 Media.\nEl Renacimientu del ye la puerta d'entrada por qu'en los 100 a\u00f1os que corrieron de 1600 a 1700 la socied\u00e1 pudiera safase del vieyu molde qu'enllantaba m\u00e9todos r\u00edxidos de comportamientu y actuaci\u00f3n especialmente impuestos pola Ilesia.\nAl romper estos vieyos moldes dex\u00f3 salir de la rixidez de les estructures lliniales ya imprimir nueves formes de movimientu especialmente nel campu de les artes, onde podr\u00eden ser la pintura, escultura y arquiteutura. Esti adelantu d'imprimir movimientu, rescatar les formes celestiales per mediu de la ornamentaci\u00f3n, y el pasu de lo est\u00e1tico a lo din\u00e1mico cont\u00e9mplase como l'estilu barrocu, que ye un estilu modernu que dexa tras al manierismu del sieglu precedente.\nEl barrocu que se presenta en distintes manifestaciones art\u00edstiques incluyida la lliteratura nes sos dos aguaes culteranismu y conceutismu, dexa enraigonar a la socied\u00e1 d'ent\u00f3s a un nuevu estilu de vida, nel que s'afai y acepta vivir so situaciones en constante camb\u00e9u.\nDalgunes manifectaciones como pontes ente distintos conceyos como por casu la ponte de Roa-Riaza."}
{"id": "7778", "revid": "28171", "url": "https://ast.wikipedia.org/wiki?curid=7778", "title": "Presidente del Princip\u00e1u d'Asturies", "text": "El Presidente del Princip\u00e1u de Asturies, d'acordies l'Estatutu d'Autonom\u00eda d'Asturies, preside'l Conseyu de Gobiernu del Princip\u00e1u d'Asturies, y dirixe la so activid\u00e1, coordina l'Alministraci\u00f3n de la comunid\u00e1 aut\u00f3noma, noma y separta a los conseyeros y calti\u00e9n la suprema representaci\u00f3n del Princip\u00e1u y la ordinaria del Est\u00e1u n'Asturies. Ye escoy\u00edu pola Xunta Xeneral del Princip\u00e1u d'Asturies d'ente los sos miembros y ye nom\u00e1u pol Rei d'Espa\u00f1a.\nEleici\u00f3n.\nLa eleici\u00f3n del presidente ta regulada pola llei auton\u00f3mica 6/84, que sigue'l llam\u00e1u \u00abmodelu de pura eleici\u00f3n\u00bb. Prod\u00fazse tres la constituci\u00f3n de la Xunta Xeneral del Princip\u00e1u o col cese del anterior presidente. Van ser candidatos a Presidente toos aquellos diputaos que fueren propuestos por un m\u00ednimu de cinco d'ellos. Arriendes d'ello, pue haber m\u00e1s d'un candidatu.\nTolos candidatos van esponer el so programa de gobiernu na mesma sesi\u00f3n y, tres ella, va celebrase la primer votaci\u00f3n, conxunta para toos ellos. Si dalg\u00fan candidatu llograra mayor\u00eda absoluta nesta votaci\u00f3n, resultar\u00eda escoy\u00edu. En casu contrariu, fadr\u00edase una nueva votaci\u00f3n, trescurr\u00edes 48 hores, con nam\u00e1i los dos candidatos m\u00e1s votaos. Nesti casu, resultar\u00eda escoy\u00edu'l candidatu con mayor n\u00famberu de votos (mayor\u00eda simple). \nEn casu d'empate, repitir\u00edase la votaci\u00f3n cada 48 hores a lo menos. En tolos casos, los diputaos voten p\u00fablicamente y por llamamientu, contestando col nome d'un candidatu o cola espresi\u00f3n \u00abast\u00e9ngome\u00bb (\u00ab\"me abstengo\"\u00bb, en castellanu). Si pasaos dos meses dende la constituci\u00f3n de la Xunta Xeneral, nun foi escoy\u00edu neng\u00fan candidatu, \u00e9sta va quedar disuelta y dar\u00e1se en convocar eleiciones nueves. \nPresidentes d'Asturies.\n1 Preauton\u00f3micu hasta'l 11 de xineru de 1982"}
{"id": "7779", "revid": "43102", "url": "https://ast.wikipedia.org/wiki?curid=7779", "title": "Sergio Marqu\u00e9s", "text": "Sergio Marqu\u00e9s Fern\u00e1ndez foi un pol\u00edticu asturianu, presidente del Princip\u00e1u d'Asturies ente 1995 y 1999.\nBiograf\u00eda.\nLlicenci\u00e1u en Derechu pola Universid\u00e1 d'Uvi\u00e9u. Miembru d'Alianza Popular dende la so fundaci\u00f3n en 1977. Foi diput\u00e1u de la Xunta Xeneral dende 1987. \nEn setiembre de 1993 elix\u00e9ronlu vicepresidente del Part\u00edu Popular d'Asturies. En 1995 tres la renuncia d'Isidro Fern\u00e1ndez Rozada a ser candidatu a la presidencia del Gobiernu asturianu, gan\u00f3 nes eleiciones con mayor\u00eda simple. Sicas\u00ed, les diferencies de criteriu de Sergio Marqu\u00e9s que caltuvo con dellos dirixentes del so part\u00edu como Isidro Fern\u00e1ndez Rozada o Francisco \u00c1lvarez Cascos propici\u00f3 que dexara la disciplina del PP con otros compa\u00f1eros del part\u00edu en 1998 fundando la Uni\u00f3n Renovadora Asturiana (URAS) el 2 d'avientu d'esi mesmu a\u00f1u. Gobern\u00f3 en minor\u00eda hasta la fin de la llexislatura en 1999.\nEsi a\u00f1u, present\u00f3se otra vuelta a les eleiciones auton\u00f3miques embaxo les sigles d'URAS. La so candidatura algam\u00f3 tres diputaos, colo que se convert\u00eda nel cuartu grupu parllamentariu tres del FSA-PSOE, PP y IX. Nos comicios de 2003 concurri\u00f3 otra vegada, pero ensin algamar el 3% de votos m\u00ednimu necesariu p'acceder a la Xunta Xeneral del Princip\u00e1u d'Asturies. La so formaci\u00f3n pol\u00edtica sufri\u00f3 ent\u00f3s un procesu de tresformaci\u00f3n que la llev\u00f3 a axuntase al Part\u00edu Asturianista na coalici\u00f3n Uni\u00f3n Asturianista, cola qu'opt\u00f3 otra vuelta a les eleiciones de 2007. La xuntanza de dambos part\u00edos tres de la perda de la so representaci\u00f3n nel parllamentu auton\u00f3micu, nun sirvi\u00f3 pa qu'algamaren el sofitu suficiente pa tornar a la Xunta.\nTres de les Eleiciones a la Xunta Xeneral del Princip\u00e1u d'Asturies de 2007, Marqu\u00e9s anunci\u00f3 la so marcha de la pol\u00edtica activa.\nEl 8 de mayu de 2012, l'ex-presidente del Princip\u00e1u d'Asturies fin\u00f3 por mor d'un ataque al coraz\u00f3n. El Gobiernu del Princip\u00e1u d'Asturies declar\u00f3, darr\u00e9u, tr\u00e9s d\u00edes de llutu oficial."}
{"id": "7781", "revid": "37624", "url": "https://ast.wikipedia.org/wiki?curid=7781", "title": "Yom Kippur", "text": "Yom Kippur (\u05d9\u05d5\u05dd \u05db\u05e4\u05d5\u05e8), ye la festivid\u00e1 xud\u00eda del D\u00eda de la Espiaci\u00f3n o del Perd\u00f3n; na Torah n\u00f3mase como \"Yom haKippurim\" (del hebr\u00e9u \"D\u00eda de las Espiaciones\"). Ye, xunto Rosh haShana, \u00fan de los designaos \"Yamim Noraim\" (del hebr\u00e9u, \"D\u00eda de Temor Reverencial\"). El Yom Kippur son los postreros dos d\u00edes de los \"Diaz D\u00edes del Arrepentimientu\" mientres que Rosh haShana son los primeros dos d\u00edes.\nEsti d\u00eda escomienza col tapecer del d\u00e9cimu d\u00eda del mes de Tishri, ente setiembre y ochobre, y contin\u00faa hasta'l tapecer del d\u00eda viniente.\nOrixe b\u00edblicu.\nEl ritu del Yom Kippur ta descritu cuatru vegaes cap\u00edtulu selze del Llev\u00edticu. Nel ayunu ta prohib\u00edu comer y cualaquier activid\u00e1 o llabor que distraiga l'atenci\u00f3n de la espiaci\u00f3n y del arrepentimientu. Antiguamente ofrec\u00edense sacrificios nel Templu de Xerusal\u00e9n.\nNesti mesmu llibru f\u00e1lase sobre'l ritu de les cabres (o castrones) espiatorios enviaos p'Azazel, pallabra d'orixe escuru y que nam\u00e1s apaez nesi pasax en tola Biblia xudaica; el signific\u00e1u d'esti \u00e9timu ta resueltu por tres teor\u00edes estremaes. Una calti\u00e9n que vien de \"aze\" (castr\u00f3n) y \"azel\" (partida) en referencia al barrancu nel que se sacrificaben les cabres; otra diz qu'Azazel, base\u00e1ndose nel llibru d'Enoch, yera una figura maligna polo qu'esto yera un ritu antiguu y rellacion\u00e1u coles creyencies d'otros pueblos vecinos de la d\u00f3mina y que taba empobin\u00e1u a devolver na forma de les cabres los males y da\u00f1os de tol a\u00f1u a los sos propietarios orixinales. La tercera, y m\u00e1s conservadora, cuida que'l t\u00e9rminu nam\u00e1s fai referencia a un llugar nes afueres de las ciudaes onde se tomaben los castrones o a la espresi\u00f3n asemeyada que quier dicir \"dex\u00e1ilos dir\".\nSeg\u00fan el Talmud, Dios abri\u00f3 tres llibros el primer d\u00eda del a\u00f1u; un pa los malos absolutos, un pa los bonos absolutos y un terceru pa los de clase intermedia, pa la mayor\u00eda. Nesi intre quedan fixaos quien son bonos y malos absolutos, el restu pue salvase per aciu del Yom Kippur, espiando les sos \u00e1nimes.\nSignific\u00e1u.\nEsti d\u00eda ta consider\u00e1u ente los hebreos como'l m\u00e1s santu de tol a\u00f1u, an\u00edciase col rezu de Kol Nidre (del aram\u00e9u, \"Toes les promeses\"), el cual fra\u00f1e tolos votos y xuramentos que fix\u00e9ramos na a\u00f1ada, a esta oraci\u00f3n prec\u00e9dela dalgunes letan\u00edes y peticiones llamaes \"selihot\".\nContrariamente a la creyencia popular, Yom Kippur, nun ye un d\u00eda de tristura. Ente los sefardinos esti d\u00eda ye conoc\u00edu como'l del \"ayunu blancu\", poro que munchos hebreos avezaben a emplegar nam\u00e1s vistimentes blanques pa simbolizar el candor de les sos \u00e1nimes."}
{"id": "7782", "revid": "13012", "url": "https://ast.wikipedia.org/wiki?curid=7782", "title": "Idioma aram\u00e9u", "text": ""}
{"id": "7784", "revid": "37624", "url": "https://ast.wikipedia.org/wiki?curid=7784", "title": "Antonio Trev\u00edn", "text": "Antonio Trev\u00edn Lomb\u00e1n ye un pol\u00edticu asturianu, presidente del Princip\u00e1u d'Asturies ente 1993 y 1995.\nMaestru y diplom\u00e1u n'Historia, ye profesor d'Educaci\u00f3n Xeneral B\u00e1sica, profesi\u00f3n que exerci\u00f3 por primer vez nes escueles d'Hontoria y Pur\u00f3n en Llanes. En 1982 afili\u00f3se al PSOE y al a\u00f1u siguiente foi elix\u00edu conceyal del Ayuntamientu. Nes siguientes eleiciones sali\u00f3 alcalde con mayor\u00eda absoluta, cargo que repiti\u00f3'n 1991, cuando tami\u00e9n foi elix\u00edu diput\u00e1u rexonal pola circunscripci\u00f3n oriental. Dempu\u00e9s, sucedi\u00f3 a Juan Luis Rodr\u00edguez-Vigil como presindente de la Xunta Xeneral del Princip\u00e1u d'Asturies pola so dimisi\u00f3n a mit\u00e1 de llexislatura. Ocup\u00f3'l cargu hasta 1995. En 1999 regres\u00f3 a la alcad\u00eda de Llanes. Angua\u00f1o ye delega\u00fa del Gobiernu Espa\u00f1ol n'Asturies y Secretariu Xeneral de la Agrupaci\u00f3n Socialista de Llanes."}
{"id": "7785", "revid": "116", "url": "https://ast.wikipedia.org/wiki?curid=7785", "title": "Nuberu (grupu)", "text": "Nuberu ye un grupu d'Asturies que cancia n'asturianu. Ta form\u00e1u por Chus Pedro y Manolo Blanco Pe\u00f1ayos. Surden nel a\u00f1u 1976 dientro del coleutivu cultural Camaret\u00e1, del conceyu de Samart\u00edn del Rei Aurelio. Esi mesmu a\u00f1u debuten nel D\u00eda de la Cultura qu'entamaben en La Carbayera de los Maizales de Xix\u00f3n dellos coleutivos de la ciud\u00e1 vinculaos a los grupos d'izquierda.\nNuberu caracter\u00edzase por ser un d\u00fau que cancia nuna llingua que nun existe, oficialmente. Y son unos de los mas af\u00e9rrimos defensores de la llingua como perbi\u00e9n lo retraten nos cancios.\nEn 1977 grabaron el so primer discu, nel que collaboraba'l cantante V\u00edctor Manuel que punxo la voz nel tema d'Aida de la Fuente. Dende ent\u00f3s vienen grabando son\u00edos populares d\u00e1ndo-yos un toque modernu o faciendo composiciones propies. \nA lo llargo de la so carrera, Nuberu tien actuao con m\u00fasicos como V\u00edctor Manuel, Ana Bel\u00e9n, Rosa Le\u00f3n, Quilapay\u00fan, la Coral Polif\u00f3nica de Sotrondio, Ilegales, Dixebra, Llan de Cubel, Tejedor, Luis Eduardo Aute o Jer\u00f3nimo Granda, magar que nel so repertoriu enxam\u00e1s escaecen les sos se\u00f1es d'identid\u00e1, y cantaben lletres compromet\u00edes cola so tierra, como por exemplu la renomada Aida de la Fuente, o \"Dios te llibre de Castiella\".\nEl 20 d'ochobre de 2007 Chus Pedro y Manolo Blanco Pe\u00f1ayos anuncien la disoluci\u00f3n del grupu.\nNel branu de 2008 el d\u00fau pon a la venta l'ultimu discu que foi grabau nel Xareu d'Ochobre de Cangues (2007). La caxa trai un doble CD y un DVD del mesmu conciertu.\nNel mesmu periodu foi grabau un documental por TPA, con intenci\u00f3n de sacalu per televisi\u00f3n unos meses dempu\u00e9s."}
{"id": "7786", "revid": "28171", "url": "https://ast.wikipedia.org/wiki?curid=7786", "title": "Nuberu (dixebra)", "text": "Nuberu pue ser:"}
{"id": "7797", "revid": "43102", "url": "https://ast.wikipedia.org/wiki?curid=7797", "title": "Programaci\u00f3n", "text": "La programaci\u00f3n d'ordenadores (que de cutio n\u00f3mase \"programaci\u00f3n\") ye l'arte de implementar un o m\u00e1s algoritmos astrautos emplegando un llinguaxe de programaci\u00f3n, pa facer un programa d'ordenador concretu.\nYe vieyu'l discutiniu de si programar ye un arte, una ciencia, o nam\u00e1i una activid\u00e1 dientru la inxenier\u00eda. Dalgunos piensen na programaci\u00f3n comu un arte (artesan\u00eda) que cualesquier pue dominar. Pero, cenciellamente, un programa d'ordenador (que nun seya mui peque\u00f1u) ye un artefautu abondo complexu, y neces\u00edtase una t\u00e9unica enforma depurada ya especializada pa facelu bien."}
{"id": "7798", "revid": "43102", "url": "https://ast.wikipedia.org/wiki?curid=7798", "title": "Inxenier\u00eda inform\u00e1tica", "text": "La Inxenier\u00eda inform\u00e1tica ye una rama de la inxenier\u00eda que consiste n'aplicar la teunolox\u00eda a la planificaci\u00f3n, ama\u00f1u y construcci\u00f3n de sistemes pa procesar y atroxar la informaci\u00f3n autom\u00e1ticamente, aplicaos a cualesquier estaya.\nUna de les partes se\u00f1alaes d'estos sistemas ye'l software, y la inxenier\u00eda inform\u00e1tica ofrez delles t\u00e9uniques y conocimientos espec\u00edficos pal dise\u00f1u, construcci\u00f3n y sofitu del software, suxetos a restricciones de calid\u00e1, tiempu y coste. Munches d'estes t\u00e9uniques agr\u00fapense no que se conoz comu inxenier\u00eda del software.\nAm\u00e1s de los aspectos puramente t\u00e9unicos de los sistemas inform\u00e1ticos, la inxenier\u00eda inform\u00e1tica oc\u00fapase de munchos otros de tipu organizativu, social o llegal. Por exemplu, los rellacionaos cola planificaci\u00f3n, direici\u00f3n y control de proyeutos inform\u00e1ticos; l'auditor\u00eda y control de sistemas d'informaci\u00f3n; la realizaci\u00f3n de peritaxes inform\u00e1ticos, etc."}
{"id": "7802", "revid": "43102", "url": "https://ast.wikipedia.org/wiki?curid=7802", "title": "Tabla peri\u00f3dica", "text": "La tabla peri\u00f3dica ye la presentaci\u00f3n, en forma de tabla, de los elementos qu\u00edmicos ordenaos polos sos n\u00famberos at\u00f3micos, configuraciones electr\u00f3niques y propiedaes qu\u00edmiques recurrentes. Esta forma d'ordenalos amuesa tendencies peri\u00f3diques: coloca a los elementos con comportamientu qu\u00edmicu asemey\u00e1u na mesma columna, y conforma cuatro bloques rectangulares colos elementos con propiedaes qu\u00edmiques asemeyaes. Les files de la tabla n\u00f3mense periodos, y les columnes grupos. De forma xeneral, dientru d'una misma fila (periodu) los elementos met\u00e1licos as\u00edtiense a la izquierda y los non met\u00e1licos a la derecha. Seis de los grupos tienen, am\u00e1s del so n\u00famberu, un nome propiu d'usu y aceptaci\u00f3n xeneralizaos; asina, los elementos del grupu 17 son los hal\u00f3xenos, y los del grupu 18 los gases nobles. \nLa tabla peri\u00f3dica puede usase pa derivar rellaciones ente les propiedaes de los elementos, y tami\u00e9n pa predecir les propiedaes de nuevos elementos ent\u00e1 nun descubiertos o sintetizaos, y ye un marcu te\u00f3ricu \u00fatil pa analizar el comportamientu qu\u00edmicu de los elementos, lo que fai que seya usada ampliamente neto en qu\u00edmica que notres ciencies.\nLa primer tabla peri\u00f3dica reconocida ampliamente pola comunid\u00e1 cient\u00edfica foi la espublizada pol qu\u00edmicu rusu Dimitri Mendeleyev en 1869. F\u00edzola pa amosar les tendencies peri\u00f3diques alcontraes nes propiedaes qu\u00edmiques de los elementos que se conoc\u00eden daquella, y la so ellaboraci\u00f3n permiti\u00f3-y tami\u00e9n predecir algunes propiedaes de los elementos, ent\u00e1 por descubrir cuando la fizo, que ten\u00eden d'enllenar los g\u00fcecos. La mayor\u00eda d'eses predicciones amosaron ser correutes cuando los elementos foron finalmente descubiertos. La tabla de Mendeleyev tien, de magar, espard\u00edose, y foi afin\u00e1ndose col descubrimientu o s\u00edntesis de nuevos elementos y col desarrollu de nuevos modelos te\u00f3ricos pa desplicar el comportamientu qu\u00edmicu.\nTolos elementos con n\u00famberu at\u00f3micu ente 1 (hidr\u00f3xenu) y 118 (oganes\u00f3n) tienen s\u00edo descubiertos o sintetizaos. Les caberes incorporaciones a esta llista (nihoniu, moscoviu, tenessiu y oganes\u00f3n) foron confirmaes en 2015 pola Uni\u00f3n Internacional de Qu\u00edmica Pura y Aplicada, y los sos nomes aprobaos oficialmente en 2016; con ellos t\u00e1n completes les primeres siete fileres de la tabla peri\u00f3dica. Los 94 primeros elementos alcu\u00e9ntrase na Naturaleza, magar que dellos d'ellos alcu\u00e9ntrense solo en forma de traces de forma natural y foron sintetizaos en llaboratoriu primeru de ser atopaos na naturaleza. Los esfuercios actuales c\u00e9ntrense na s\u00edntesis d'elementos con n\u00famberos at\u00f3micos m\u00e1s altos, y tami\u00e9n na s\u00edntesis d'is\u00f3topos radioactivos d'elementos presentes na naturaleza.\nFormes d'agrupaci\u00f3n de los elementos de la tabla.\nGrupos.\nN\u00f3mase grupu o familia a ca\u00fana de les columnes verticales de la tabla peri\u00f3dica. Los grupos, xeneralmente, tienen tendencies peri\u00f3diques m\u00e1s significatives que los periodos y los bloques, que han desplicase a continuaci\u00f3n. Les modernes teor\u00edes de mec\u00e1nica cu\u00e1ntica sobro la estructura del \u00e1tomu despliquen estes tendencies de grupu como'l result\u00e1u del fechu de que los elementos dientro del mesmu grupu tienen, xeneralmente, la mesma configuraci\u00f3n electr\u00f3nica nes sos capes de valencia. Consecuentemente, los elementos del mesmu grupu tienden a tener carauter\u00edstiques qu\u00edmiques comunes y amuesen una clara tendencia nes sos propiedaes pese a les diferencies importantes nel so n\u00famberu at\u00f3micu. En dellos llugares de la tabla como los bloques \"d\" y \"f\", por embargu, les semeyances horizontales pueden ser tanto o m\u00e1s importantes qu'estes semeyances verticales.\nLa denominaci\u00f3n de los grupos, decidida por convenci\u00f3n internacional aprobada pola IUPAC en 1988, numbera estos del 1 al 18 dende la columna m\u00e1s a la izquierda (la de los metales alcalinos) hasta la asitiada m\u00e1s a la derecha (los gases nobles). N'Estaos Xun\u00edos, primero d'eso, yeren denomaos con numberales romanos, que d\u00edben sigu\u00edos d'una lletra \"A\" si'l grupu yera de los bloques \"s\" o \"p\", y d'una \"B\" si yera del bloque \"d\". Los numberales utilizaos coincid\u00eden col \u00faltimu n\u00famberu de la denominaci\u00f3n actual; asina, l'actual grupu 4 yera'l grupu IVB, y l'actual grupu 14 yera'l grupu IVA. N'Europa la denominaci\u00f3n yera similar, sacante que la \"A\" us\u00e1base nos grupos que diben del 1 al 9, y la \"B\" nos grupos del 10 p'arriba. Am\u00e1s, tanto nos Estaos Xun\u00edos como n'Europa, los grupos 8, 9 y 10 consider\u00e1bense xeneralmente como un grupu \u00fanicu col triple d'elementos, nom\u00e1u grupu VIII.\nLos elementos del mesmu grupu tienden a amosar patrones similares no que cinca al so radiu at\u00f3micu, enerx\u00eda d'ionizaci\u00f3n y electronegativid\u00e1. D'arriba abaxu, dientru del mesmu grupu, aumenta el radiu at\u00f3micu de los elementos. Am\u00e1s, como seg\u00fan baxamos nel grupu aumenta'l n\u00famberu at\u00f3micu y, poro, hai m\u00e1s niveles d'enerx\u00eda enllenos, los electrones de valencia t\u00e1n cada vegada m\u00e1s allo\u00f1aos del nucleu. Eso fai que, no que cinca a la enerx\u00eda d'ionizaci\u00f3n, cada elemento socesivu, seg\u00fan baxamos na llista, tienla m\u00e1s peque\u00f1a, porque ye m\u00e1s f\u00e1cil quit\u00e1-y un electr\u00f3n. Por una raz\u00f3n asemeyada, dientru de cada grupu va menguando, d'arriba abaxu, la electronegativid\u00e1 pola creciente distancia ente los electrones de valencia y el nucleu. Sicas\u00ed, esti nun ye un patr\u00f3n uniforme; por exemplu, nel grupu 11 la electronegativid\u00e1 aumenta seg\u00fan baxamos na tabla dientro del grupu.\nPeriodos.\nN\u00f3mase periodu a ca\u00fana de les files horizontales de la tabla peri\u00f3dica. Magar que, como y\u00e1 se dixera, los grupos tienen xeneralmente tendencies peri\u00f3diques m\u00e1s significatives, hai rexones nes que les tendencies horizontales son m\u00e1s importantes. Asina asocede, por exemplu, nel bloque \"f\", nel que los lant\u00e1nidos y los act\u00ednidos conformen dos series horizontales importantes d'elementos.\nLos elementos del mesmu periodu amuesen tendencies nel so radiu at\u00f3micu, enerx\u00eda d'ionizaci\u00f3n, afinid\u00e1 electr\u00f3nica y electronegativid\u00e1. Si mos movemos d'izquierda a derecha dientro d'un periodu el radiu at\u00f3micu, xeneralmente, mengua, porque cada elemento socesivu tien un prot\u00f3n y un electr\u00f3n m\u00e1s que l'anterior, y eso fai que l'electr\u00f3n sufra una mayor atraici\u00f3n hacia'l nucleu. Esta mengua del radiu at\u00f3micu causa, a la so vegada, que la enerx\u00eda d'ionizaci\u00f3n aumente de la qu'avanzamos d'izquierda a derecha dientro d'un periodu, porque cuantes m\u00e1s compactu seya un elementu m\u00e1s enerx\u00eda fai falta pa quit\u00e1-y un electr\u00f3n. La electronegativid\u00e1, pola mesma raz\u00f3n, aumenta tami\u00e9n d'izquierda a derecha. La afinid\u00e1 electr\u00f3nica amuesa tami\u00e9n una llixera tendencia a lo llargo d'un periodu. Los metales, na fastera izquierda del periodu, tienen xeneralmente una afinid\u00e1 electr\u00f3nica menor que los non metales (fastera derecha), cola \u00fanica esceici\u00f3n de los gases nobles.\nBloques.\nN\u00f3manse bloques a rexones espec\u00edfiques de la tabla en raz\u00f3n de la secuencia d'enllen\u00e1u de les capes electr\u00f3niques de los elementos que los formen. Cada grupu recibe'l so nome en funci\u00f3n de la subcapa na que podemos alcontrar, utilizando'l sistema habitual de notaci\u00f3n, el so \u00abcaberu\u00bb electr\u00f3n. Hai, nostante, delles irregularidaes nesta convenci\u00f3n. Asina, l'heliu incl\u00faise nel bloque \"p\" magar que ye, realmente, un elementu del bloque \"s\", y, por exemplu, la subcapa \"d\" del bloque \"d\", que compriende hasta'l grupu 12, enll\u00e9nase ya nel grupu 11. \nMetales, metaloides y non metales.\nLos elementos pueden clasificase, acordies coles sos propiedaes qu\u00edmiques y f\u00edsiques, en tr\u00e9s grandes categor\u00edes: metales, metaloides y non metales. Los metales son, xeneralmente, s\u00f3lidos brillantes y mui conductores que formen aleaciones ente ellos y compuestos i\u00f3nicos asemeyaos a sales colos non metales (esceutu los gases nobles). La mayor\u00eda de los non metales son gases, incoloros o con color; los que formen compuestos con otros non metales faenlo al travi\u00e9s d'enllaces covalentes. Ente los metales y los non metales t\u00e1n los metaloides, que tienen propiedaes intermedies o mixtes.\nLos metales y non metales pueden sodividise en categor\u00edes qu'amuesen una gradaci\u00f3n de les propiedaes met\u00e1liques y non met\u00e1liques, predominando les primeres na parte izquierda de les files y les segundes seg\u00fan avanzamos pa la derecha. Los metales sodiv\u00eddense en metales alcalinos (perreactivos), alcalinoterreos (menos reactivos), lant\u00e1nidos y act\u00ednidos, metales de transici\u00f3n y metales de postransici\u00f3n. Los non metales, pela so banda, sodiv\u00eddense en poliat\u00f3micos, diat\u00f3micos y gases nobles. Los primeros, averaos a los metaloides, tienen ciertu carauter met\u00e1licu; los segundos son esencialmente non met\u00e1licos; y los gases nobles son elementos monoat\u00f3micos non met\u00e1licos y cuasimente inertes. Delles veces faese, dientro de los metales de transici\u00f3n, una sodivisi\u00f3n m\u00e1s: la qu'estrema los metales refractarios de los metales nobles.\nHistoria.\nPrimeros intentos de sistematizaci\u00f3n.\nEl primer intentu deb\u00e9mos-ylu a Antoine Laviosier, qu'espubliz\u00f3 en 1789 un llist\u00e1u con 33 elementos qu\u00edmicos, qu'agrup\u00f3 nes categor\u00edes de gas, metal, non metal y tierra. Dempu\u00e9s d'elli, los qu\u00edmicos pasar\u00eden el sieglu siguiente buscando un sistema de clasificaci\u00f3n m\u00e1s precisu. En 1829 Johann Wolfgang D\u00f6bereiner decatose de que munchos de los elementos pod\u00eden agrupase en tr\u00edades pola semeyanza de les sos propiedaes qu\u00edmiques. Litiu, sodiu y potasiu, por exemplu, foron agrupaos nuna tr\u00edada, la de los metales llixeramente reactivos. D\u00f6bereiner vio tami\u00e9n que, nes tr\u00edades, el pesu at\u00f3micu del elementu central de ca\u00fana yera aproximao la media del del primeru y el terceru; n'honor a ell\u00ed ll\u00e1mase a estos grupos tr\u00edades de D\u00f6bereiner. El quimicu alem\u00e1n Leopold Gmelin sigui\u00f3 trabayando nesa llinia, y pa 1843 ten\u00eda identificaes diez tr\u00edades, tres grupos de cuatro elementos y un grupu de cinco. Poco dempu\u00e9s, en 1857, Jean-Baptiste Dumas espubliz\u00f3 un trabayu describiendo les rellaciones ente distintos grupos de metales. Sicas\u00ed, magar que dellos qu\u00edmicos ten\u00eden identificao, pa esta d\u00f3mina, les rellaciones ente peque\u00f1os grupos d'elementos, taba ent\u00e1 por facer un esquema que los incluyera a toos.\nEn 1857 otru qu\u00edmicu alem\u00e1n, August Kekul\u00e9, observ\u00f3 que'l carbonu aveza a tener, xun\u00edos a \u00e9l, otros cuatro \u00e1tomos. El metanu, por exemplu, tien un \u00e1tomu de carbonu y cuatro d'hidr\u00f3xenu. A esti conceptu, al fechu de que los diferentes elementos suelen xunise con diferente n\u00famberu d'\u00e1tomos d'otros, dio en llam\u00e1se-y valencia.\nEn 1862 el xe\u00f3logu franc\u00e9s Alexandre-Emile B\u00e9guyer de Chancourtois espubliz\u00f3 una tabla peri\u00f3dica, a la que llam\u00f3 la h\u00e9liz tel\u00farica, porque'l teluriu yera'l elementu que quedaba na met\u00e1 d'ella. Elli foi'l primeru que se decat\u00f3 de la periodicid\u00e1 de los elementos. Asitiando estos n'espiral n\u00fan cilindru ordenaos de menor a mayor pol so peso at\u00f3micu, de Chancourtois demostr\u00f3 que los elementos con propiedaes similares apaec\u00eden a intervalos regulares. La so tabla nun yera perfecha: incluy\u00eda, am\u00e1s de los elementos, dellos iones y compuestos, usaba t\u00e9rminos xeol\u00f3xicos m\u00e1s que qu\u00edmicos y nun incluy\u00eda un diagrama. De resultes de too ello, nun se-y prest\u00f3 muncha atenci\u00f3n hasta que Mendeleyev espubliz\u00f3 la so tabla.\nEn 1864 el qu\u00edmicu alem\u00e1n Julius Lothar Meyer espubliz\u00f3 una tabla con 44 elementos organizaos pola so valencia. La tabla amos\u00f3 que los elementos con propiedaes asemeyaes munches veces compart\u00edan la mesma valencia. Al tiempu el qu\u00edmicu ingl\u00e9s William Odling espubliz\u00f3 otra tabla con 57 elementos ordenaos por pesu at\u00f3micu. Pese a alcontrar delles irregularidaes, decatose de que parec\u00eda haber una periodicid\u00e1 de los pesos at\u00f3micos ente los distintos elementos, y qu'esto concordaba colos grupos que se-yos asignaben nes tables espublizaes hasta entonces. Odling avanz\u00f3 la idea de qu'esist\u00eda una llei peri\u00f3dica que permit\u00eda organizar los elementos, pero nun la busc\u00f3, proponiendo en 1870, en cuenta d'ello, una clasificaci\u00f3n de los elementos basada nes sos valencies\nEl qu\u00edmicu ingl\u00e9s John Newlands espubliz\u00f3, ente 1863 y 1866, una serie de trabayos nos que demostr\u00f3 que cuando se fac\u00eda una llista d'elementos ordenaos, n'orde creciente, seg\u00fan el so pesu at\u00f3micu, les sos propiedaes f\u00edsiques y qu\u00edmiques repet\u00edense a intervalos de ocho, y compar\u00f3 esta periodicid\u00e1 cola de les octaves musicales. La so nomada \"Llei de les Octaves\", nostante, foi ridiculizada polos sos contempor\u00e1neos, y la Chemical Society refug\u00f3 espublizar el so trabayu. Sicas\u00ed, foi capaz de redactar una tabla y usala pa predecir la esistencia d'elementos ent\u00e1 desconoc\u00edos d'aquella, como'l xermaniu. El so trabayu habr\u00eda d'esperar pol reconocimientu de la Chemical Society hasta cinco a\u00f1os dempu\u00e9s de que tuvieran reconoc\u00edo el trabayu de Mendeleyev.\nEn 1867 el qu\u00edmicu dan\u00e9s asent\u00e1u n'Estaos Xun\u00edos Gustavus Hinrichs espubliz\u00f3 un sistema peri\u00f3dicu espiral bas\u00e1u nos pesos y espectros at\u00f3micos y nes asemeyances qu\u00edmicas. El so trabayu foi catalog\u00e1u como \"\u00abidiosincr\u00e1ticu, ostentosu y llaber\u00ednticu\u00bb\", y esto pudo tener pesao nel so escasu reconocimientu y aceptaci\u00f3n.\nLa tabla de Mendel\u00e9yev.\nEl catedr\u00e1ticu de qu\u00edmica rusu Dmitri Mendel\u00e9yev y el qu\u00edmicu alem\u00e1n Julius Lothar Meyer publicaron ca\u00fan, de forma independiente, les sos tables peri\u00f3diques en 1869 y 1870 respeutivamente. La de Mendel\u00e9yev foi la primer versi\u00f3n de les de so, mentantu que la de Meyer foi una versi\u00f3n estendida de la qu'espublizara en 1864. Dambos construyeron les sos tables llistando los elementos en files o columnes en funci\u00f3n del so pesu at\u00f3micu, y entamando una nueva fila o columna cuando les carauter\u00edstiques de los elementos entamaben a repetise.\nEl reconocimientu y la aceptaci\u00f3n otorgaos a la tabla de Mendel\u00e9yev der\u00edvase de dos de les decisiones que tom\u00f3 al facela. La primera foi dexar g\u00fcecos na tabla cuando l'elementu que parec\u00eda corresponder a ellos nun se descubriera ent\u00e1. Elli nun foi'l primero en facelo, pero foi'l primeru al que se-y reconoz tener usao les tendencies descubiertes na so tabla peri\u00f3dica pa predecir les propiedaes de los elementos ent\u00e1 por descubrir, como'l galiu y el xermaniu. La segunda decisi\u00f3n foi ignorar ocasionalmente l'orde suxerido polos pesos at\u00f3micos, camudando elementos axacentes, como'l teluriu y el yodu, pa clasificalos meyor en families d'elementos. M\u00e1s sero, en 1913, Henry Moseley estableci\u00f3 esperimentalmente los valores del n\u00famberu at\u00f3micu de cada elementu, demostrando que l'orde de Mendel\u00e9yev corresponde al orde de los elementos si los colocamos pol valor creciente del so n\u00famberu at\u00f3micu.\nLa importancia de los n\u00fameros at\u00f3micos pa la organizaci\u00f3n de la tabla peri\u00f3dica nun foi comprendida hasta que se descubrieron la esistencia de los protones y neutrones y les sos propiedaes. La tabla de Mendel\u00e9yev us\u00f3'l pesu at\u00f3micu en cuenta del n\u00famberu at\u00f3micu pa organizar los elementos. El pesu at\u00f3micu yera un datu muncho m\u00e1s \u00fatil que cualesquier otru daquella conoc\u00edu pa facer una organizaci\u00f3n de los elementos que permitiera predecir les propiedaes de los elementos ent\u00e1 desconocidos. La sustituci\u00f3n de los n\u00famberos at\u00f3micos, una vez entendida, permiti\u00f3 establecer una secuencia definitiva, basada en n\u00famberos enteros, de tolos elementos, y Moseley predici\u00f3 sobre esa base, en 1913, que los \u00fanicos elementos ent\u00e1 desconocidos ente l'aluminiu (n\u00famberu at\u00f3micu 13) y l'oru (n\u00famberu at\u00f3micu 79) yeren los de n\u00famberu at\u00f3micu 43, 61, 72 y 75, que ser\u00eden descubiertos posteriormente. La secuencia de n\u00famberos at\u00f3micos ye usada ent\u00e1 g\u00fcei inclusive magar que se producen y estudien nuevos elementos sint\u00e9ticos\nSegunda versi\u00f3n de la tabla y desarrollu posterior.\nEn 1871 Mendel\u00e9yev espubliz\u00f3 la so tabla peri\u00f3dica n\u00fan nuevu formatu, colos grupos d'elementos similares ordenaos por columnes, en cuenta de por files. Les columnes numeroles, con numerales romanos, del I al VIII, acrodies col est\u00e1u d'oxidaci\u00f3n de los elementos. Tami\u00e9n incluy\u00f3 predicciones detallaes de los elementos qu'elli descubriera que faltaben pero ten\u00eden qu'esistir. Los g\u00fcecos na tabla mendeleviana foron siendo enllenaos a medida que foron descubri\u00e9ndose nuevos elementos presentes de forma natural na Tierra. Consid\u00e9rase davezu que'l caberu d'ellos foi'l franciu, nom\u00e1u por Mendel\u00e9yev \"eka-caesium\", descubiertu en 1939. Por embargu el plutoniu, produc\u00edu sint\u00e9ticamente en 1940, foi alcontr\u00e1u, en cantidaes perpeque\u00f1es (traces), na naturaleza en 1971.\nLa forma m\u00e1s popular de la tabla peri\u00f3dica, conocida como forma est\u00e1ndar, atribuise al qu\u00edmicu d'Estaos Xun\u00edos Horace Groves Deming. Esti, en 1923, public\u00f3 una forma corta y otra m\u00e1s amplia, con 18 columnes, de la tabla peri\u00f3dica, qu'acab\u00f3 convirti\u00e9ndose na tabla est\u00e1ndar. Podemos alcontrar un antecedente de la tabla de Deming na ellaborada por Elliot Adams en 1911; esti omit\u00eda les tierres rares y lo que nomaba \u00abelementos radioactivos\u00bb (esto ye, los act\u00ednidos), qu'asitiaba n\u00fan llugar aparte del cuerpu de la tabla, como se fai angua\u00f1o. Merck and Company espubliz\u00f3, en 1928, una versi\u00f3n de bolsillu de la tabla de Deming de 18 columnes que se fizo perpopular nes escueles estauxunidenses. Na d\u00e9cada siguiente la tabla de Deming y\u00e1 apaec\u00eda en llibros de testu de qu\u00edmica ya n'enciclopedies.\nCol desarrollu de les teor\u00edes modernes de mec\u00e1nica cu\u00e1ntica sobro la configuraci\u00f3n electr\u00f3nica dientro los \u00e1tomos paeci\u00f3 evidente que cada periodu (fila) de la tabla correspond\u00eda col rellen\u00e1u d'una capa cu\u00e1ntica d'electrones. Los \u00e1tomos mayores tienen m\u00e1s subcapes electr\u00f3niques, polo que les tables posteriores tienen necesitao periodos progresivamente m\u00e1s llargos\nEn 1945 el cient\u00edficu d'Estaos Xun\u00edos Glenn Seaborg suxiri\u00f3 que los elementos act\u00ednidos, neto que los lant\u00e1nidos, enllenaben un subnivel f y nun formaben, como se crey\u00eda hasta entonces, que formaben una cuarta fila d'elementos del bloque d. Los colegas de Seaborg alvirti\u00e9ronlu que si espublizaba una idea tan radicalmente diferente al consensu cient\u00edficu del momentu arruinar\u00eda la so carrera; elli consider\u00f3 que nun ten\u00eda ent\u00e1 una carrera que pudiera desprestixase, y espublizolo. La so idea probose que yera correuta, y eso fizo que-y concedieran el premiu Nobel en 1951 como reconocimientu a les sos investigaciones na s\u00edntesis d'elementos act\u00ednidos.\nNo que cinca a los elementos transur\u00e1nicos, magar que pueden alcontrase traces d'ellos de forma natural, toos fueron descubiertos en llaboratoriu primeru de ser atopaos na naturaleza. Dende la s\u00edntesis del primeru d'ellos, el neptuniu, en 1939, el descubrimientu progresivu de los dem\u00e1s espandi\u00f3 significativamente la tabla peri\u00f3dica. Estos elementos, perinestables y que se descomponen mui r\u00e1pidamente, son perdif\u00edciles de detectar y de carauterizar cuando se sinteticen. El descubrimientu de ca\u00fan traxo, xeneralmente, controversies sobre qui\u00e9n foi'l primeru en sintetizalu, faciendo necesaria la intervenci\u00f3n de revisores independientes del trabayu de ca\u00fan de los grupos que s'atribu\u00eden el descubrimientu pa decidir qui\u00e9n ye'l primer sintetizador d'un elementu y tien, poro, el derechu a pon\u00e9-y nome. En 2010 un grupu conxuntu d'investigadores rusos y estauxunidenses reclamaron tener sintetizao seis \u00e1tomos de tenes\u00edn (elementu 117). Esti, que ye'l caberu elementu descubiertu, recibi\u00f3'l so nome oficialmente, xunto col nihoniu, el moscoviu y l'oganes\u00f3n, el 28 de payares de 2016."}
{"id": "7804", "revid": "43102", "url": "https://ast.wikipedia.org/wiki?curid=7804", "title": "Hidr\u00f3xenu", "text": "L'hidr\u00f3xenu ye un elementu qu\u00edmicu de n\u00famberu at\u00f3micu 1 y s\u00edmbolu H, allug\u00e1u nel grupu 1 de la tabla peri\u00f3dica de los elementos. A temperatura ambiente ye un gas diat\u00f3micu inflamable, incoloru y inodoru, y ye l'elementu qu\u00edmicu m\u00e1s llixeru y abondosu del Universu. Les estrelles t\u00e1n formaes mayormente por esti elementu n'est\u00e1u de plasma la mayor parte de los sos ciclos.\nApaez am\u00e1s en bien de sustancies como por exemplu l'agua y los compuestos org\u00e1nicos y ye pa reaicionar colos m\u00e1s de los elementos.\nEl nucleu del is\u00f3topu m\u00e1s abondosu ta form\u00e1u por un prot\u00f3n nam\u00e1i. Am\u00e1s esisten otros dos is\u00f3topos: el deuteriu, que tien un neutr\u00f3n y el tritiu que tien dos."}
{"id": "7805", "revid": "43102", "url": "https://ast.wikipedia.org/wiki?curid=7805", "title": "Picos d'Europa", "text": "Los Picos d'Europa son una formaci\u00f3n monta\u00f1osa engaramada nel norte d'Espa\u00f1a, magar que non mui estensa, s\u00ed ye esbayadora n'accidentes xeogr\u00e1ficos de gran afogu\u00edn.\nEsta formaci\u00f3n caliar esti\u00e9ndese per Asturies, Cantabria y Lle\u00f3n y nella figuren los sos altores, en munchos casos per enriba los 2.500 metros, polo cerca que s'alcuentren del Mar Cant\u00e1bricu, pues nel so puntu m\u00e1s septentrional ,malpenes s'allo\u00f1en 15 quil\u00f3metros de la mar.\nXeogr\u00e1ficamente, los Picos d'Europa alcu\u00e9ntrense na llinia'l Cordal Cant\u00e1bricu, si bien son coxitaos como una unid\u00e1 independiente d'\u00e9sta pola so formaci\u00f3n m\u00e1s frencha.\nLos Picos d'Europa t\u00e1n dixebraos en tres macizos. L'Occidental o Corni\u00f3n, el Central o de los Urrieles y l' Oriental o d'\u00c1ndara.\nLes mayores altores alcu\u00e9ntrense nel Central, que pasa por ser el m\u00e1s bard\u00edn de los tres, pues catorce de los sos bisllos superen los 2.600 metros d'altor, col Torrecerr\u00e9u, de 2.648 metros, como atubiu d'estos montes y de tola Pen\u00ednsula Ib\u00e9rica hasta los Pirineos y Sierra Nevada. Nun pue falase d'esti Macizu ensin mentar al \"Picu Urriellu\", indiscutible rei d'estos montes y de toles que postinen la xeograf\u00eda ib\u00e9rica, pues am\u00e1s ye'l bierzu del alpinismu espa\u00f1ol. Foi conquist\u00e1u per primer vegada en 1905 por Pedro Pidal, Marqu\u00e9s de Villaviciosa y el so collaciu de cordada Gregorio P\u00e9rez Demar\u00eda, El Cainejo, y de magar ent\u00f3s la so lleenda nun fizo m\u00e1s que xorrecer.\nNel Macizu Central o Corni\u00f3n, nom\u00e1u asina pola forma de cuernu qu'ufre la so silueta al endilgalu dende l'oeste, sobresal sobremanera la Pe\u00f1a Santa, que colos sos 2.596 metros d'altor supera en 110 a la siguiente cima d'esti Macizu, la Torre de Santa Mar\u00eda o Torre Santa d'Enol. Por estos dos montes, la Pe\u00f1a Santa y la Torre Santa, esti Macizu ye tami\u00e9n conoc\u00edu como'l de les \"Pe\u00f1es Santes\".\nEl Macizu Oriental, tami\u00e9n nom\u00e1u d'\u00c1ndara por tar n'elli'l circu del mesmu nome, ye'l m\u00e1s modestu los tres, tantu n'altores (so atubiu, la Morra de Llechugales, algama los 2.444 metros d'altor) como n'alces.\nEtimolox\u00eda.\nEstos montes de gran importancia hist\u00f3rica nun tienen, sicas\u00ed, mui defin\u00edu l'orixe del so nome, Picos d'Europa. Escenariu de la resistencia d'\u00e1stures y c\u00e1ntabros escontra l'Emperiu Romanu y dempu\u00e9s, nos entamos del sieglu VIII, bierzu la Reconquista, foron nomaos Mons Vindius polos primeros romanos que s'adientraron n'ellos, pues yera'l santuariu natural dedic\u00e1u al dios celta \"Vindius\", marniegu ente \u00e1stures y c\u00e1ntabros. Tami\u00e9n hai denominaciones daes polos historiadores musulmanes y otres cincaes n'Alta Ed\u00e1 Media, como'l Monte Auseva en Cuadonga. Maguer, la denominaci\u00f3n \"d'Europa\" nun apruz fasta'l sieglu XVI. La primer costancia que se tien del so emplegu ye al tresvel del capell\u00e1n italianu Lucio Marineo S\u00edculo, cronista la corte de Fernando'l Cat\u00f3licu. Esta denominaci\u00f3n, seya y\u00e1 acompa\u00f1ada de \u201cpe\u00f1es\u201d o \u201cmontes\u201d siguir\u00e1 empleg\u00e1ndose en sieglos socesivos, siendo dende'l XIX cuando la denominaci\u00f3n Picos d'Europa pasa ser com\u00fanmente aceutada.\nLa teor\u00eda m\u00e1s enanchada del por qu\u00e9 estes formaciones caliares recibieron esi nome c\u00edncase en que lo primero que d'Europa v\u00eden los navegantes que ven\u00eden pel Cant\u00e1bricu dende'l norte yeren estos montes. Sicas\u00ed, munchos estudiosos como Pedro Pidal o'l conde de Saint-Saud enxam\u00e1s nun sofitaron esta teor\u00eda y banc\u00e1bense en desemeyaes razones, como que dichos marineros podr\u00eden ver enantes otros puntos del Cordal Cant\u00e1bricu o que, por mor de les \u00f1atures climatol\u00f3xiques desti periceutu, los Picos d'Europa taben constantemente tapec\u00edos pola borrina, lo que fac\u00eda imposible apanigualos dende la mar.\nEsplicaciones alternatives suxeren que la denominaci\u00f3n vien pola sospresa que pa los visitantes de la pen\u00ednsula camentaba afayar talos resguilos nos rimeros d'Europa, o que foi pinada polos pelegrinos centroeuropeos a Santiago, que denominaren asina a estos montes pol so asemeyu colos Alpes.\nPoro, pu\u00e9dese concluyir que la teor\u00eda anicialmente despaladinada, la de los navegantes, x\u00falgase valible a falta d'otra qu'esplique meyor l'orixe del nome de Picos d'Europa.\nValga tami\u00e9n como apunte indicar que pa les xentes de les tierres u s'alcuentren los Picos d'Europa, \u00e9stos son, cenciellamente, Los Picos.\nXeograf\u00eda.\nLos Picos d'Europa all\u00faguense dientro la llinia que, d'este a oeste, ocupa'l Cordal Cant\u00e1bricu. Abarganen un tomu m\u00e1s o menos retangular d'unos 20 quil\u00f3metros de norte a sur y arrimadamente 35 d'este a oeste, lo que da unos 550 quil\u00f3metros cuadraos.\nTan modestos son n'estensi\u00f3n como doyuros en n\u00famberu de cumes y picos, cunt\u00e1ndose catorce per enriba los 2.600 metros, cuarenta de m\u00e1s de 2.500 metros, y pr\u00e1uticamente doscientos cincuenta que superen los dos mil metros d'altor.\nLos desemeyaos macizos vienen defin\u00edos polos r\u00edos que los escolten y treviesen. Asina, el conxuntu de Picos d'Europa ta afins\u00e1u pelos r\u00edos Sella y Dobra pel oeste y pol Deva pel este. Otros dos r\u00edos, el Cares y el Duh.e, foron los empoquinaos de, nun llabor de millones d'a\u00f1os, esculpir los valles pelos que g\u00fcei arroyen y ans\u00ed bozar a los tres macizos. El Cares dixebra El Corni\u00f3n de los Urrieles y, m\u00e1s al este, el Duh.e redra \u00e9stos del Macizu d'\u00c1ndara.\nAlministrativamente, estos montes t\u00e1n enclavaos en tres estremaes comunidaes, como son el Princip\u00e1u d'Asturies, Cantabria y Lli\u00f3n (dientro la comunid\u00e1 de Castiella y Lli\u00f3n). Coye figurar que la zona central de los Picos, los Urrieles, ta pr\u00e1uticamente equidistante les tres capitales d'estes provincies, Uvi\u00e9u, Lli\u00f3n y Santander, allug\u00e1ndose siempres a unos 85-90 quil\u00f3metros d'\u00e9stes. Tami\u00e9n ye figurable'l Picu Tesoreru, nel Macizu Central, por ser el puntu au llenden les tres provincies enantes abalizaes.\nAsturies ye la \u00fanica de les tres provincies qu'aporta a los tres macizos, pues la presencia de Lli\u00f3n en Picos ta nos macizos Occidental y Central y la de Cantabria, nel Central y l'Oriental.\nXeolox\u00eda.\nSi bien los Picos d'Europa at\u00f3pense nel cimblu que boza'l Cordal Cant\u00e1bricu , ye precisu desemeyalos d'\u00e9sta pola so formaci\u00f3n m\u00e1s frencha. De magar el Cordal ta constituyida por materiales del Paleozoicu (con una antig\u00fced\u00e1 acuantiada d'ente 300 y 600 millones d'a\u00f1os), los Picos d'Europa esperaron hasta los caberos cap\u00edtulos d'esti eru, al Paleol\u00edticu Superior y m\u00e1s concretamente a lo que se dio n'apellar Oroxenia Herc\u00ednica, pa ser arrincaos de la tierra en forma de monumentales moles calices. Los materiales qu'atolden estos montes pertenecen, dientro la Oroxenia Herc\u00ednica, a les edaes Dinantiense, Namuriense y Westfaliense y tienen una antig\u00fced\u00e1 que tingalexa ente los 250 y los 300 millones d'a\u00f1os. Dempu\u00e9s, los efeutos del raspiazu y la glaciaci\u00f3n nel Cuaternariu bozar\u00eden los Picos hasta da-yos el fustaxe qu'ang\u00fca\u00f1o presenten. Esi raspiazu, que tantu efeutu ha na piedra caliar, ye lo que xenera los pecu\u00f1ares campos de calizos y gaviluetales. El calter k\u00e1rsticu'l paisaxe de Picos ye lo que fai que l'augua procedente les precipitaciones calistre anaina al sosuelu y circule soterra\u00f1amente hasta remanecer fuera los macizos.\nMagar que demientres el Cuaternariu los glaciares yeren daqu\u00e9 com\u00fan en Picos d'Europa y aportaben a altores mui baxos (per debaxu los mil metros), g\u00fcei y\u00e1 nun se caltienen glaciares nestos montes, sicas\u00ed, coye figurar la presencia d'abondos \u00f1everos, como'l \u00f1everu'l H.ou Prietu a los pies de Torrecerr\u00e9u o Cemba Vieya, en Pe\u00f1a Santa d'Enol.\nLos tres macizos.\nMacizu Occidental o Corni\u00f3n.\nYe'l m\u00e1s estensu los tres macizos y af\u00e1yase afins\u00e1u polos r\u00edos Sella y Dobra al oeste y pol Cares al este. Alministrativamente all\u00fagase ente Asturies y Lli\u00f3n, concretamente nos conceyos asturianos d'Amieva, Cabrales, Cangues d'On\u00eds y On\u00eds, y los ll\u00efoneses Sayambre y Valde\u00f3n.\nYe tami\u00e9n importante figurar qu'esti conxuntu montes u tami\u00e9n s'alcuentren los Llagos de Cuadonga, asina como'l santuariu'l mesmu nome, integraron, dende l'a\u00f1u 1918, el primer Parque Nacional cre\u00e1u n'Espa\u00f1a. Daquella foi nom\u00e1u Parque Nacional de la Monta\u00f1a de Cuadonga, renov\u00e1ndose, enanch\u00e1ndose y renom\u00e1u en 1995, recibiendo la denominaci\u00f3n de Parque Nacional de los Picos d'Europa. Nesti macizu pu\u00e9dense estremar delles zones que se detayar\u00e1n de norte a sur.\nZona Norte.\nLa estaya m\u00e1s septentrional del Corni\u00f3n ta guarnida polos Llagos de Cuadonga, deica u, escontra'l sur, va chot\u00e1ndose n'altor seg\u00fan s'avera a los abellugos de Vegarredonda (1.420 m) y de Vega d'Ariu (1.615 m). A m\u00e1s altor alcu\u00e9ntrase'l miradoriu d'Ordiales, pecu\u00f1ar puntu d'esti macizu y llugar au s'afayen los nantes de Pedro Pidal. L'abellugu de Vegarredonda ye un bon puntu pasu p'algamar la zona central y occidental, mientres que'l de Vega d'Ariu, tami\u00e9n nom\u00e1u Marqu\u00e9s de Villaviciosa n'honor al conquistador del Urriellu, ta na zona m\u00e1s oriental del macizu. Dende esti puntu y tami\u00e9n dende los vecinos cembos del \u1e24ultayu y el Cuvicente pu\u00e9dense remirar unes curioses vistes de l'antemuria'l Macizu Central. Nestos dos bisllos, d'en tornu a los 2.000 metros d'altor tami\u00e9n pu\u00e9dense atalayar, 1.500 metros m\u00e1s abaxo nel valle, el pueblu de Ca\u00edn, puntu entemediu la Ruta'l Cares que, de sur a norte, parte de Posada de Valde\u00f3n y aporta a Camarme\u00f1a, pero que ye deica Ca\u00edn onde ufre les sos m\u00e1s ablucantes vistes. Coye figurar, ente l'abellugu de Vega d'Ariu y el picu del \u1e24ultayu, el Sistema'l \u1e24itu, torca de gran importancia qu'algama una polura de 1.135 metros.\nOtros bisllos a figurar nesta zona son, na so parte m\u00e1s septentrional, el H.ascal (1.724 m) y Cabezu Llerosos (1.798 m). Escontra'l sur aprucen altores m\u00e1s importantes y dende'l Cuvicente escontra'l suroeste (en sen a l'\u00e1rea les Pe\u00f1es Santes) aprucen montes como la Pe\u00f1a Canda o la Robliza, dambes superando los 2.200 metros.\nZona Central.\nLa forma natural de pasar na zona central del Corni\u00f3n, aquella previa a l'\u00e1rea les Pe\u00f1es Santes, ye per Vegarredonda. La estaya oriental d'esti \u00e1rea ta integrada por montes como'l Cotalba (2.026 m), el Porru Llagu (1.926 m) o la Torre los Tres Poyones (2.092 metros el m\u00e1s empic\u00e1u). Menci\u00f3n especial merez el Porru Bolu (2.025 m), una mole gran\u00edtica que, reblagando les distancies, asem\u00e9yase al Picu Urriellu y qu'ufre v\u00edes de gran abegu p'algamar el so cembu. Tami\u00e9n figuren, guetando y\u00e1 los cordales la Torre de Santa Mar\u00eda, los Argaos, un conxuntu cimes con alli\u00f1aci\u00f3n norte-sur del que'l mayor allevantamientu ye la m\u00e1s meridional (2.152 m).\n\u00c1rea les Pe\u00f1es Santes.\nEn tornu al \u1e24ou Santu alcu\u00e9ntrense los bisllos m\u00e1s relevantes d'esti macizu, figurando sobro toos ellos la Pe\u00f1a Santa (2.596 m). La segunda n'altor ye la Torre Santa d'Enol o Torre de Santa Mar\u00eda (2.486 m) que pasa por ser la otra gran protagonista'l Corni\u00f3n, secundada al norte pola Aguya d'Enol. Al oeste la Torre de Santa Mar\u00eda t\u00e1n les cinco Torres de Cebolleda, algamando un altor de 2.438 metros. Al sur de la Torre Santa, superando la Forcada de Santa Mar\u00eda (2.346 m), af\u00e1yense n'alli\u00f1aci\u00f3n norte-sur la Torre de la Forcada, la Torre d'Enmediu, la Torre de les Tres Mar\u00edes y la Torre'l Torcu. S\u00f3lo la Forcadona (2.304 m) dixebra a la Torre'l Torcu la descomanada muria que d'oeste a este boza la Pe\u00f1a Santa. Escolt\u00e1ndola alcu\u00e9ntrense otros bisllos de se\u00f1alada importancia, como l'Aguya'l Corpus Christi y l'Aguya'l Gatu al suroeste o l'Aguya Jos\u00e9 de Prado, cuasi integrada na imponente muria sur del atubiu'l Corni\u00f3n.\nAl noreste'l \u1e24ou Santu, y redrada la Torre Santa Mar\u00eda pol \u1e24ou de los Asturianos, alcu\u00e9ntrase'l Picu los Asturianos, la Torre la Canal Parda y Los Traviesos.\nZona Meridional.\nLa zona Meridional del Corni\u00f3n ta dominada pola Torre Bermeya, que colos sos 2.400 metros domina n\u2019altor a tolos pica\u00f1os del so entornu. D'ente \u00e9stes figuren, escontra'l norte (ente la Bermeya y la Pe\u00f1a Santa), montes como les Torres del Cotalb\u00edn, la Punta Estremera, el Cuetalbu y, m\u00e1s al oeste, los Altos del Verde. Toos estos allevantamientos av\u00e9rense a los 2.200 metros d'altor.\nM\u00e1s averaes a la Torre Bermeya, al oeste d'\u00e9sta, af\u00e1yense los Moledizos I y l'II, de 2.254 y 2.295 metros respeutivamente. Al sur la Torre Bermeya tami\u00e9n alcu\u00e9ntrense altores figurables, como son el Pardu Pescuezu (2.302 m), les Torres de Parda (2.317, 2.316 y 2.236 metros), la Torre d'Ita (2.236 m), la Torre Ciega (2.240 m) y les Torres de les Arestes (2.136, 2.125 y 2.122 metros).\nEnt\u00e1 m\u00e1s al sur d'estos cembos alcu\u00e9ntrase una \u00e1rea montes que rolden los 2.000 metros d'altor, como'l Cantu Cabroneru (1.996 m) y Pe\u00f1a Beza (1.958 m). M\u00e1s n'altor son los montes en tornu a Vegaba\u00f1u, llugar onde a 1.300 metros s'afaya otru abellugu monte. Delles merecen ser figuraes; el Picu \u1e24ariu (1.913 m), la Pica Ne\u00f3n (1.792 m) o la Pe\u00f1a Dobres (1.796 m), toes averaes al pueblu Sotu Sayambre.\nMacizu Central o de los Urrieles.\nAllug\u00e1u ente los valles fondigaos polos r\u00edos Cares y Duh.e af\u00e1yase'l Macizu Central, ensin dubia'l m\u00e1s bard\u00edn y forfag\u00f3n de Picos d'Europa. \nAlministrativamente ta compart\u00edu por Asturies, Cantabria y Lli\u00f3n y tien los mayores altores de los tres macizos, pues 38 de los sos bisllos rebasen los 2.500 metros, tando catorce d'ellos (curiosamente'l mesmo n\u00famberu d'ochomiles qu'hai nel planeta) por enriba los 2.600 metros. S\u00f3lo la Pe\u00f1a Santa, nel Macizu Occidental, entrar\u00eda nesi grupu de 38 montes per enriba de 2.500 metros.\nSi bien ye menos estensu qu'El Corni\u00f3n, el macizu los Urrieles tien m\u00e1s superficie d'altu monte que'l d'enantes, coron\u00e1u pol Torrecerr\u00e9u colos sos 2.648 metros d'altor. Sicas\u00ed, nun ye nesi puntu onde se concentra la lleenda d'esti macizu en particular y de Picos d'Europa en xeneral. Pa topalu hai qu'empobinase al este, al coral de los Urrieles, escontra l'Urriellu, s\u00edmbolu netu del monte asturiano y llugar u s'escribieren, dende la so conquista en 1905, les m\u00e1s fermoses p\u00e1xines del alpinismu espa\u00f1ol. Sirven como exemplos l'apertura de la primer v\u00eda na so faza oeste, 550 metros de verticalid\u00e1 caliar, por Alberto Rabad\u00e1 y Ernesto Navarro en 1962, o la v\u00eda \u201c\"Sua\u00f1os d'Iviernu\"\u201d, pal so consiguimientu, Jos\u00e9 Luis Garc\u00eda Gallego y Miguel \u00c1ngel D\u00edez Vives tuvieren entarangaos de dicha parede demientres 69 d\u00edes de forma ininterrumpida.\nAl igual que'l Corni\u00f3n, el Macizu Central pu\u00e9dese dixebrar n'estremaes estayes pa un anal\u00eds m\u00e1s cenciellu y atolenable.\nGrupu la Pe\u00f1a Ma\u00edn.\nDe norte a sur, los primeros cembos son los del grupu la Pe\u00f1a Ma\u00edn, d'ente los que figuren el Cuetu Redondu, la Cabeza la Mesa (que con 1.605 metros ye'l m\u00e1s altu d'esti conxuntu) o la Cabecina Quemada. Dende cualesquiera d'ellos ti\u00e9nense unes ablucantes vistes del coral de los Urrieles. \nAl oeste alcu\u00e9ntrase Bulnes, pueblu que, tantu pol so allugamientu como pol so avertimientu al que la xeograf\u00eda someti\u00e9ralu demientres sieglos, quiciabes seya'l que meyor representa la presencia del home nesti entornu tan fosqueru. Dende Bulnes al tresvel de la Canal de Balcos\u00edn primero, y de la Canal de Cambureru dempu\u00e9s, ap\u00f3rtase a la cinca'l pica\u00f1u l'Urriellu\nGrupu'l Picu Urriellu.\n Los ll\u00edmites d'esti ablucante conxuntu de bisllos pod\u00e9moslos asitiar ente'l Cuetu de Santa Ana pel sur y la Pe\u00f1a Castil na so parte septentrional.\nEntamando pel sur sobresalen les Torres del Tiro Navarro (2.602 m), conxuntu de tres cembos, la m\u00e1s alta d'ente elles ye la \u00fanica que supera los 2.600 metros. M\u00e1s hacia'l norte, al travi\u00e9s de la Forcada del Infanz\u00f3n (2.482m) alcu\u00e9ntrense los Campanarios, otru picu triple que'l so m\u00e1ximu altor algama los 2.572 metros. Al este d'esti conxuntu y al tresvel del H.ou del Infanz\u00f3n alcu\u00e9ntrase la Torre de los Tiros de Santiago y daqu\u00e9 m\u00e1s al norte, el Cuchall\u00f3n de Villasobrada (2.416 m).\nEl Picu Urriellu boza, xunto colos montes del so entornu, el H.ou tres el Picu, un redol de montes que dexa nel interior una ponzada tan paraxismera como prefonda. Entamando pel norte, siguiendo'l sen de les aguyes del rel\u00f3, aprucen la Torre del Carnizosu (2.332 m), la Torre del Osu (2.461 m), el Riscu V\u00edctor y, al tresvel de la nomada Falsia Collada Bonita, l'Aguya de los Mart\u00ednez (2.422 m) dende u s'amiya escontra la Collada Bonita (2.382 m), llugar privilex\u00e1u p'adicar la cara sur del Picu. Siguiendo escontra'l sur apruz la Torre de les Colladetes (2.456 m) y dempu\u00e9s la Morra, cume bic\u00e9fala que tien un altor m\u00e1ximu de 2.554 metros, lo que-y sup\u00f3n ser el cembu m\u00e1s altu de tolos que-y acorren, xunto col Urriellu, el H.ou tres el Picu. La zona oeste del \u1e24ou tres el Picu ta tapec\u00edu polos Tiros de la Torca (2.386 m), arrecibimientu pel sur del Picu Urriellu (2.519 m), del que parte la Canal de la Celada escontra la Vega d'Urriellu.\nAl este d'esti conxuntu s\u00f3lo finca la Pe\u00f1a Castil (2.444 m), imponente pir\u00e1mide que marca'l fin, pel norte, de los grandes altores de los Urrieles.\nGrupu Torrecerr\u00e9u.\nXeogr\u00e1ficamente esta estaya alcu\u00e9ntrase al oeste'l Picu Urriellu y afinsa m\u00e1s al oeste col r\u00edu Cares. De norte a sur, entama col Murall\u00f3n d'Amuela qu'ena\u00edna va ganando altor hasta configurar los primeros bisllos, como son los Cuetos del Trave (2.253 metros el m\u00e1s alto) y, tres sobrepasar la Collada de l'Agua, el Picu de Dobresengros (2.395). Col mesmu nome foi abatiada la Canal de Dobresengros, v\u00eda que parte metanes de Ca\u00edn y qu'accede, tres vencer un des\u00f1ivel de dos mil metros, a los bisllos m\u00e1s altos d'esta \u00e1rea.\nAl sur del Picu de Dobresengros apruz, imponente, el conxuntu Cabrones. Primero les aguyes de Cabrones (2.474 m) y dempu\u00e9s el Picu los Cabrones (2.553 m), fermosu cembu d'espirdaga silueta que, escontra l'este, abelluga'l \u1e24ou de los Cabrones, zona especialmente ensucha y llugar u s'alcuentren l'Abellugu Jos\u00e9 Ram\u00f3n Lueje (2.035 m) y el Sistema del Trave, un conxuntu de tres torques que, colos sos 1.441 metros de fungor ye'l m\u00e1s importante de Picos.\nEnsin cuasi maya ap\u00f3rtase al s\u00edmbolu d'esta \u00e1rea, el Torrecerr\u00e9u (2.648 m), atubiu los Urrieles y el puntu m\u00e1s empic\u00e1u en munchos cientos de quil\u00f3metros alredor. Ye am\u00e1s un llugar mui xeitosu p'adicar el Macizu les Pe\u00f1es Santes.\nEl Torrecerr\u00e9u ta escolt\u00e1u por dos aguyes de nomes pecu\u00f1ares, pues de les sos muries se desprenden el Riscu Saint Saud (2.575 m) y, llixeramente m\u00e1s abaxo, la Torre de Labrouche (2.525). Estos cembos porten el nome de dos personaxes illustres de Picos d'Europa, el Conde de Saint Saud y Paul Labrouche, munches vegaes collacios y descubridores, demientres finales del sieglu XIX, de munchos de los secretos d'estos montes.\nSiguiendo escontra'l sur, pegada cabo la Torre Bermeya (2.606 m) y, tres degolar la collada Bermeya (2.485 m), la Torre Coello (2.584 m). Xirando hacia l'este y dempu\u00e9s al norte, alcu\u00e9ntrase'l Tiru l'Osu (2.576 m) y tres superar la Forcada de Don Carlos (2.418 m), el Picu de Boada (2.523 m). Al cabo, la Torre de la P\u00e1rdida (2.596 m), picu qu'ufierta unes ablucantes vistes tantu a la faza oeste l'Urriellu como a Torrecerr\u00e9u y, m\u00e1s all\u00f3, al Corni\u00f3n.\nDende la Torre de la P\u00e1rdida en sen norte alcu\u00e9ntrase'l \u00d1ever\u00f3n d'Urriellu (2.559 m), otru privilex\u00e1u balc\u00f3n dende'l qu'atobar la faza oeste l'Urriellu, y el Diente d'Urriellu. M\u00e1s al norte, y tres franquiar la Forcada Arenera, surde'l conxuntu Los Albos. Nesti grupu d'altores sobresalen el Never\u00f3n Albu (2.442 m), el Cuetu Albu (2.414 m), el Picu Albu (2.442 m) y les tres Torres Areneres (2.445 metros la m\u00e1s alta). Dende los Albos, siguiendo escontra'l norte, recu\u00e9rrese la Canal de Cambureru y, dempu\u00e9s, la de Balcos\u00edn hasta aportar al pueblu Bulnes.\nGrupu de Pe\u00f1a Vieya.\nPartiendo de la zona sur del \u00e1rea anterior, ye dicir, del Tiru l'Osu, y siguiendo la llende astur-llionesa, allev\u00e1ntense los Picos Arenices, triple cemblu que'l so mayor altor algama los 2.515 metros. Siguiendo esta trayeutoria escontra'l sur de los Urrieles apruz el recu y piramidal Picu Tesoreru (2.570 m), figurable pola so guapura y pecu\u00f1ar por ser el puntu au mesten les tres provincies que comparten el territoriu Picos d'Europa, esto ye, Asturies, Cantabria y Lli\u00f3n. Tami\u00e9n paraxismeru ye'l paisaxe qu'ufre a aquelli qu'aporte al so cume, pues da vista a cuasi tolos puntos relevantes de los Urrieles.\nTrazando la llinia que se dixebra de Lli\u00f3n y que sigue'l cimblu ente Asturies y Cantabria escontra l'este, s'entaraminga la Torre de los Forcaos Roxos (2.506 m) y m\u00e1s all\u00f3, los Picos de Santa Ana (el m\u00e1s altu d'ente ellos supera por un solu metru'l ll\u00edmite los 2.600).\nEn sen sureste, y\u00e1 en territoriu c\u00e1ntabru, dos guiyes aguyes, la de la Canalona y la de Bustamante, anteceden a la Pe\u00f1a Vieya, que colos sos 2.619 metros ye'l mayor allevantamientu d'esti conxuntu montes y de toda Cantabria. Al sur, y\u00e1 na llende d'esti macizu, ta la Pe\u00f1a Olvidada (2.430 m) y al noreste dende los Picos de Santa Ana s'algamar\u00eden les Torres del Tiru Navarru, y\u00e1 mentaes enantes. El conxuntu Arenices, Tesoreru, Forcados Roxos, Santa Ana y Tiro Navarro dan forma al \u1e24ou de los Boches, que ta al sur del \u1e24ou Sin Tierre, qu'al empar desembocar\u00eda, m\u00e1s al norte, na Vega d'Urriellu.\nEn sen contrariu, al sur de los Forcados Roxos tar\u00eda l'Hoyo Sin Tierra, que nel so estremu noroeste s'alcuentra l'abellugu de Caba\u00f1a Ver\u00f3nica (2.325 m), el m\u00e1s singular de cuantos s'alcuentren en Picos, pues la so cadarma ye'l pical met\u00e1licu de les bater\u00edes antia\u00e9rees d'un barcu portaviones.\nAl norte de Pe\u00f1a Vieya, travesando los nomaos Cuetos de San Xuan de la Cuadra pa entrar en territoriu \u00e1stur, s\u2019acceder\u00eda al Valle de les Mo\u00f1etes, dexando al oeste'l grupu'l Picu Urriellu y algamando'l cam\u00edn hacia les Veges de Sotres (llende oriental de los Urrieles) el pintorescu Llagu de les Mo\u00f1etes.\nDellos figurables bisllos d'esta peque\u00f1a sierra ser\u00eden les Coteres Roxes (2.295 metros la m\u00e1s empicada, la Garmona (2.291 m), el Cuetu de la Cuadra (2.231 m), el Pared\u00f3n del Albu (2.125 m) o l'Escamellau (2.063 m).\nEstaya'l Llambri\u00f3n.\nNesta faza allugada nel suroeste\u2019l Macizu Central af\u00e1yase la mayor concentraci\u00f3n d'allevantamientos de Picos d'Europa, con dellos altores que superen los 2.600 metros. Concretamente avargana a nueve les catorce cumes que superen esos 2.600 metros.\nEn tornu la Torre'l Llambri\u00f3n (2.642 metros y atubiu d'esti conxuntu) pu\u00e9dense atopar altores de gran relevancia y toes mui averaes a \u00e9sta. Sobresal, pol so altor que-y fai rivalizar col propiu Llambri\u00f3n, el Tiru Tirso, colos sos 2.641 metros d'altor. Tami\u00e9n t\u00e1n la Torre ensin Nome (2.638 metros y g\u00fcei en tr\u00e1mites de ser bautizada como Torre Schulze, n'honor a la figura d'esti pioneru los Picos d'Europa), la Torre Casiano de Prado (2.622 m), la Torre de les Llastries (2.621 m), la Torre Blanca (2.617 m), la Torre de la Palanca (2.614 m), la Torre Pe\u00f1alara (2.607 m) y la Torre del Hoyo Grande (2.602 m). Al sur de la Torre Casiano de Prado tami\u00e9n pueden mentase la Torre de les Mines del Carb\u00f3n, que se cinca en 2.595 metros d'altor.\nAl sureste la Torre Blanca \u00e1lcense importantes allevantamientos, como son el Tiru Llagu, el Made\u1e25unu o los Tiros de Casares, y\u00e1 nes rodiaes de Caba\u00f1a Ver\u00f3nica. Siguiendo escontra'l sureste, otros cembos que van surdiendo, como la Torre del Hoyo Oscuro, el Pico San Carlos, la Torre del Alt\u00e1iz o el Picu de la Padierna, va alleg\u00e1ndose hacia Fonte D\u00e9, nel estremu sur de los Urrieles.\nAl oeste la Torre de la Palanca allev\u00e1ntense tres importantes torres, la de Diego Mella, la de Delgado \u00dabeda y la Torre de Pe\u00f1alba. Siguiendo nesi sen oeste ent\u00e1mase perder altor con cumes de menor relevancia hasta aportar al c\u00e1lcer del r\u00edu Cares. Convi\u00e9n sobresalir, al poco d'aniciar el recorr\u00edu hacia'l r\u00edu, la Torre de la Celada (2.470 m), tanto pol so altor como pol otru nome col que tami\u00e9n se-y bautizara, Torre de Don Pedro Pidal, n'honor al home del que'l so nome probablemente seya'l m\u00e1s importante na historia d'estos montes.\nLes Pe\u00f1es Cifuentes.\nNa estaya m\u00e1s meridional de los Urrieles, concretamenti ente Cordi\u00f1anes y Fonte D\u00e9, \u00e1lzase una gran muria monta\u00f1es que recibe'l nome les Pe\u00f1es Cifuentes. De notable estensi\u00f3n, pu\u00e9dense dixebrar en tres aries gracies a los dos blagos que les traviesen.\nNa estaya oeste, mui cerca'l r\u00edu Cares, sobresal l'Aguya de Mar\u00eda'l Carmen, que ye siguida pel Borrachu, a Cantadota y la Torre de las Mojosas. Ca\u00fan d'estos montes va calandriando n'altor, roldando esta cabera Torre de las Moh.oses los dos mil metros. M\u00e1s al este, acorrando pel sur l'Hoyo de las Mojosas, apruz l'Aguya de Mar\u00eda Lluisa (2.386 m) y darr\u00e9u, la Torre'l Frieru (2.445 m), que si bien nun ye, por poco, el mayor altor d'esti conxuntu, s\u00ed que ye'l monte que presenta les m\u00e1s ablucantes y abegoses paredes, especialmente na so costana septentrional.\nM\u00e1s al este acc\u00e9dese a la Canal de la Cabida (2.160 m), que separta l'\u00e1rea'l Frieru del central, presid\u00edu pola Torre de Salines (2.446 m). Pero enantes d'aportar al atubiu d'esti conxuntu s'alcuentren la Torre del Hoyo Chico (2.356 m) y la Torre del Hoyo de Liordes (2.474 m), atubiu d'esta formaci\u00f3n.\nSiguiendo en sen este af\u00e1yase la Canal del Pedavejo (2.030 m), que da pasu al Altu de la Canal, les Pe\u00f1es de la regaliz (cume triple, siendo la m\u00e1s alta de 2.229 m), la Torre del Alcaceru (2.247 m) y Pe\u00f1a Remo\u00f1a (2.227 m). M\u00e1s all\u00f3 s\u2019amiya hacia Fonte D\u00e9, mil metros m\u00e1s abaxo.\nAl este Fonte D\u00e9, y fuera'l Cordal de les Pe\u00f1es Cifuentes, alcu\u00e9ntrense bisllos como'l H.oracau o el Valdemoru, que rolden los 1.800 metros y que marquen el t\u00e9rminu los Urrieles pel sureste.\nMacizu Oriental o d'\u00c1ndara.\nComo se se\u00f1alara enantes, el Macizu d'\u00c1ndara ye'l menos estensu los tres y tami\u00e9n el menos manudu n'altores. La so principal exa en\u00e1nchase de suroeste a noreste, dixebr\u00e1ndose en dos costanes nel puntu u se concentren los sos mayores altores, en tornu al Circu d'\u00c1ndara. Esti macizu ta escolt\u00e1u pelos r\u00edos Duh.e al oeste y Deva al este y alministrativamente all\u00faguense ente Asturies y Cantabria.\nLa primer alliniaci\u00f3n de montes que s\u2019adica pel sur son les Cumes Avenes. El cembu m\u00e1s meridional d'esti conxuntu ye'l Castru Cogollos (1.692 m), dempu\u00e9s ta'l Picu'l Buey (1.870 m), el \u1e24orac\u00f3n de la Miel (1.902 m), el Picu de la Canal Arenosa (1.882 m) y el Picu'l Corvu (1.878 m).\nAl encruz del Coll\u00e1u de C\u00e1mara acc\u00e9dese al verdaderu nucleu del Macizu Oriental. Siguiendo l'alliniaci\u00f3n suroeste-noreste aprucen en primer llugar los Picos de C\u00e1mara (2.050 m), boza l'itinerariu resguilada m\u00e1s importante'l Macizu d'\u00c1ndara.\nSiguiendo escontra'l norte y\u00e1 aprucen altores relevantes, como'l Prau Cort\u00e9s (2.288 m) y el Picu Cort\u00e9s (2.373 m). Tami\u00e9n el Cueto la Encina (2.193 m), que da balgu a la Morra de Llechugales, m\u00e1ximu altor d'esti macizu colos sos 2.444 metros d'altor.\nM\u00e1s al norte alcu\u00e9ntrense los Picos del \u1e24ierru (2.422 m) y la Pica'l \u1e24ierru (2.421 m), tami\u00e9n conocida como l'Evanxelista o Tiru la Infanta. Nesti puntu a\u00f1\u00edciase un biforcu, qu'hacia'l norte va'l Picu Valdomingueru (2.265 m), les Malates y el Cuetu la Vezada, que van dar, hacia l'oeste a les Vegues de Sotres.\nSiguiendo'l Picu Valdomingueru escontra'l norte t\u00e1n les Piques del \u1e24ou sin Tierre (2.159 metros la m\u00e1s alta les dos), el Cuetu Te\u1e25au (2.129 m), el Picu Boru, el Cuetu los Clabreros y, al cabu, la Pica de Fonte Soles, que va dar al \u1e24itu d'Escarandi, llende septentrional del Macizu d'\u00c1ndara.\nDende'l Picu Valdomingueru hacia'l noreste esisten otros cembos, como son el Picu Sorianu (2.161 m) y los Cuetos de los Senderos y de la Ramazosa (dambos en tornu a los 1.900 metros d'altor), nes rodiaes del abellugu del Caset\u00f3n d'\u00c1ndara. Al otru llau del abellugu allev\u00e1ntase\u2019l Picu\u2019l Macond\u00edu, de 1.999 metros.\nFigurables son tami\u00e9n los bisllos que s'alcuentren al este la Morra de Llechugales, como son la Siella del Caballu Cimeru (2.436 m) y al sur d'\u00e9sta, la Tabla\u2019l Pinu (2.154 m).\nDende la Pica'l H.ierru esti\u00e9ndese un cordal hacia'l noroeste que recuerre cembos como'l Picu'l Gra\u1e25al d'Arriba (2.349 m), el Picu de Grah.al d'Abaxo (2.248 m), el Castiellu'l Gra\u1e25al (2.091 m), la Rasa de la Inagotable (2.284 m) y el Cuetu'l Diablu (2.267 m), tami\u00e9n conoc\u00edu como la \u1e24unciana.\nAl este la \u1e24unciana allev\u00e1ntase'l Picu'l Sagr\u00e1u Coraz\u00f3n, de 2.214 metros y con gran significaci\u00f3n pues dende'l \u00faltimu a\u00f1u'l sieglu XIX cell\u00e9brase, por parte la xente llariego, una ceremo\u00f1a nel so cembu. Dende esti picu en sen este, al tresvel de la Forcada \u1e24onfr\u00eda (1.988 m) at\u00f3pense bisllos como'l Picu de la \u1e24onfr\u00eda (2.067 m), el Castill\u00edn (2.042 m), l'Altu de los Novillos (2.033 m) o, y\u00e1 nel estremu oriental, la Pe\u00f1a'l Roblu (1.775 m).\nCoyendo como referimientu'l Picu'l Sagrau Coraz\u00f3n, allev\u00e1ntense hacia'l norte otros altores como'l Picu de Samelar (2.227 m), el Cantu la Concha (2.093 m), l'Altu les Verdianes (2.024 m). y y\u00e1 per embaxo los dos mil metros, les Becerreres, el Cuetu les Becerreres y los Columbros. Dende l'Altu les Verdianes y al encruz del Coll\u00e1u la Llaguna (1.948 m) s'alcen, nel estremu oriental del Macizu d'\u00c1ndara, bisllos como'l Picu les Agudines, de 1.976 metros d'altor. Les siguientes cumes (el Picu l'Aceru, el Picu la Tarabillera, el Picu Pa\u00f1a, el Cuetu la Llosa y el Ciruenzu Mayor) van perdiendo altor progresivamente hasta roldar los mil trescientos metros y aportar al llugar u, pel este, finen los Picos d'Europa.\nFauna.\nL'animal m\u00e1s representativu ye'l Robezu cant\u00e1bricu. La so presencia nes faces m\u00e1s empicaes de los macizos remanez tan ablucante como sosprendente ye la so axilid\u00e1 nun terr\u00e9n tan abegosu pues ye l'\u00fanicu que s'atreve aventurar en Picos hasta les sos estayes m\u00e1s altes.\nEn llugares m\u00e1s accesibles hai una mayor doyura de tribes, como'l corciu, el gochu xabaz, el raposu, el bardi\u00f3n, o'l llobu. Tami\u00e9n pueden figurase la ll\u00f3ndriga, el llir\u00f3n, l'corcuspin, el melandru o l'esguil. Y como non, al recu\u00f1ar gallu mont\u00e9s, magar que la so presencia ye mayor nel Cordal Cant\u00e1bricu. Ente les aves tami\u00e9n sobresalen; el verderr\u00edos, la utre, l'aigla real o la zapiquera, y el frang\u00fcesu. Esti caberu rexistr\u00f3'l primer nacimientu en marzu de 2020 dende'l desaniciu de la especie n'Asturies hai 70 a\u00f1os.\nFlora.\nL\u2019allegancia los Picos d'Europa a la costa, de cerca trenta quil\u00f3metros, permite que nellos s'espoxiguen tribes vexetales tanto atl\u00e1ntiques como mediterr\u00e1nees. La vexetaci\u00f3n presente en Picos pue desemeyase seg\u00fan l'altor a la que s'atopa. Asina puen se\u00f1alase les \u00e1rees dominaes pol alc\u00e9u cant\u00e1bricu, el carbayu y la faya. Per enriba los 1.500 metros, por mor a l'altor y a lo arispiu'l terr\u00e9n, la presencia vexetal llim\u00edtase, ell\u00ed onde'l suelu lo permite, el pradial alp\u00edn. Figuren la presencia d'otres tribes vexetales, como la casta\u00f1al, el texu, el fresnu, l'abedoriu, el conxal o la texa, y tami\u00e9n delles tribes de flores, como l'aguile\u00f1a cant\u00e1brica, l'alhel\u00ed de campu o la siempreviva."}
{"id": "7808", "revid": "43102", "url": "https://ast.wikipedia.org/wiki?curid=7808", "title": "Uzbequist\u00e1n", "text": "La Rep\u00fablica d'Uzbequist\u00e1n o simplemente Uzbequist\u00e1n ye un pa\u00eds asit\u00e1u n'Asia Central. Llenda al norte y noroeste con Kazakst\u00e1n, al sur con Afganist\u00e1n, al noreste con Kirguist\u00e1n, al sureste con Taxiquist\u00e1n y al suroeste con Turkmenist\u00e1n. \nXeograf\u00eda.\nUzbequist\u00e1n ye unu de los dos \u00fanicos pa\u00edses nel mundu que nun s\u00f3lo nun tien salida al mar sin\u00f3n que tampoco la tien ningunu de los pa\u00edses colos que llenda. L'otru pa\u00eds na mesma situaci\u00f3n ye Liechtenstein.\nOrganizaci\u00f3n pol\u00edtico-alministrativa.\nUzbequist\u00e1n ta divid\u00edu en 12 provincies o rexones aut\u00f3nomes (\"vilotayi\"), una ciud\u00e1 (\"shahri\") y una rep\u00fablica aut\u00f3noma (\"respublikasi\"):\nEconom\u00eda.\nUnid\u00e1 monetaria: 1 som uzbekistan\u00edn = 100 tiyins \nPrincipales esportaciones: algod\u00f3n, oru, gas natural, fertilizantes minerales, metales ferrosos, testiles, veh\u00edculos de motor. \nIngresu anual per c\u00e1pita: US US$420 (Bancu Mundial, 2003)"}
{"id": "7810", "revid": "37624", "url": "https://ast.wikipedia.org/wiki?curid=7810", "title": "Km", "text": ""}
{"id": "7812", "revid": "28171", "url": "https://ast.wikipedia.org/wiki?curid=7812", "title": "Electr\u00f3n (dixebra)", "text": "Un electr\u00f3n pue ser:"}
{"id": "7813", "revid": "37624", "url": "https://ast.wikipedia.org/wiki?curid=7813", "title": "Shakira", "text": "Shakira Isabel Mebarak Ripoll ye una cantante y compositora colombiana conocida simplemente como Shakira (que quier dicir \"Muyer de Gracia\" n'\u00e1rabe).\nBiograf\u00eda.\nShakira naci\u00f3 en Barranquilla, Colombia, el 2 de febreru de 1977 de p\u00e1 liban\u00e9s y ma colombiana. A los 13 a\u00f1os tresllad\u00f3se a vivir a Bogot\u00e1 y un a\u00f1u dempu\u00e9s asoley\u00f3'l so primer trabayu \"Magia\", pa la discogr\u00e1fica Sony. Tami\u00e9n actu\u00f3 na telenovela colombiana \"El Oasis\". L'\u00e9situ llego-y col \u00e1lbum \"Pies descalzos\" y el so \"single\" \u00ab\"Estoy aqu\u00ed\"\u00bb\nDende ent\u00f3s sac\u00f3 otra media docena de discos y incluso grab\u00f3 un discu n'ac\u00fasticu pa la MTV."}
{"id": "7814", "revid": "116", "url": "https://ast.wikipedia.org/wiki?curid=7814", "title": "Nacho Vegas", "text": "Nacho Vegas ye un m\u00fasicu asturianu, perimportante nel desendolque de la m\u00fasica espa\u00f1ola alternativa (\"indie\") nos a\u00f1os 1990.\nLos entamos musicales de Nacho Vegas alcu\u00e9ntrense no que se llam\u00f3 \"Xix\u00f3n Sound\": nos caberos a\u00f1os 80, la ciud\u00e1 de Xix\u00f3n torn\u00f3se un amburante centru cultural nel que xurdieron munchos grupos mozos, como Pen\u00e9lope Trip, Australian Blonde o Dr. Explosion, que naguaben por una m\u00fasica mui llonxana da que se fac\u00eda n'Espa\u00f1a nesa d\u00f3mina. Baxo l' influxu de Sonic Youth, Dinosaur Jr., Pixies, H\u00fcsker D\u00fc o My Bloody Valentine, procuraben un son\u00edu qu' amestara melod\u00edes nidies y llimpies con un ru\u00edu fechu de violencia y llercia. Vegas entam\u00f3 como guitarrista col grupu Eliminator Jr. - nome d'un cantar de Sonic Youth -, qu' espubliz\u00f3 un discu nam\u00e1s , \"Ch\u00e1ndal\". D'eh\u00ed pas\u00f3 al grupu col que algamar\u00eda abonda reconocencia nel mundiu indie: Manta Ray - otra vuelta un nome de cantar, nesti casu de Pixies. Con Manta Ray espublizar\u00eda, tami\u00e9n como guitarrista, dellos EPs y los discos \"Manta Ray\" (1995) y \"Peque\u00f1as puertas que se abren, peque\u00f1as puertas que se cierran\" (1997). Manta Ray ye, ensin dulda, un grupu perimportante na \"escena alternativa\" espa\u00f1ola, por tene-y dao costancia ya puxu a un xeitu de m\u00fasica que, munches vegaes y en munches bandes, paec\u00eda abondo \"amateur\". \nEn 1997 aparez \"Diariu I\", el primer discu de Vegas nel so proyeutu paralelu Diariu: Vegas pon m\u00fasica a dellos poemes n'asturianu de Ram\u00f3n Llu\u00eds Bande, col qu'en 1999, tras colar de Manta Ray, espublizar\u00e1 \"Diariu II\". En 2002 Bande dirixe \"El fulgor\", documental so'l mou creativu de Vegas, nel que la c\u00e1mara percuerre tou'l cam\u00edn dende que'l m\u00fasicu entama a trabayar nuna canci\u00f3n (la mesma que da t\u00edtulu al documental) hasta que-y da fin y la toca nun conciertu. \nEn 2001 Nacho Vegas graba, baxo'l so nome, el discu \"Actos inexplicables\". Si dica esi momentu nun hai nam\u00e1s que visos de Nacho Vegas como m\u00fasicu \"en collaboraci\u00f3n\", esti deb\u00fa amuesa el so car\u00e1uter completu: lletres fondes, escures ya intimistes, nel cam\u00edn de Bob Dylan, Leonard Cohen o Nick Drake, con melod\u00edes seles y agries, que pasen de la guitarra ac\u00fastica al contrabaxu, y de los istrumentos de vientu a les guitarres frayantes. En 2003 espubliza'l discu doble \"Cajas de m\u00fasica dif\u00edciles de parar\", onde les sos traces musicales apaecen y\u00e1 pernidies, afondaes. Del a\u00f1u 2005 ye \"Desaparezca aqu\u00ed\", discu inda m\u00e1s escuru, pero tami\u00e9n con m\u00e1s retranca ya humor negru; los cantares, llargos (5, 6 \u00f3 7 minutos cad\u00fan), som\u00f3rguiense n'hestories tr\u00e1xiques y borrinoses, onde nunca nun se sabe cu\u00e1l ye la verd\u00e1. "}
{"id": "7817", "revid": "28171", "url": "https://ast.wikipedia.org/wiki?curid=7817", "title": "Xacintu (mitolox\u00eda)", "text": "Xacintu ye un personaxe de la mitolox\u00eda griega que viv\u00eda n'Amicle, cerca d'Esparta; fo am\u00e1u al tiempu por C\u00e9firu y Apolu. Dambos compitieron pol amor del mozu, pero \u00e9sti escoy\u00f3 al segundu como'l so amor. Poro, C\u00e9firu decidi\u00f3 vengase, y asina un d\u00eda, cuando xugaben Apolu y Xacintu al llanzamientu de discu, esvi\u00f3'l discu llanz\u00e1u por Apolu pa escontra Xacintu, qu'al ser golpe\u00e1u na vidaya morri\u00f3, y de la firida xurdi\u00f3'l so sangre, que nel campu fizo que xorrecieren los xacintos.\nYera un dios prehel\u00e9nicu, rellacion\u00e1u cola fertilid\u00e1, como lo amuesa'l sufixu -nth, y la rellaci\u00f3n con Apolu nesta tradici\u00f3n paez significar el pasu de la relixosid\u00e1 prehel\u00e9nica a la griega d\u00f3rica na figura d'esti \u00faltimu.\nYera reverenci\u00e1u nes fiestes espartanes de les Xac\u00edntides."}
{"id": "7818", "revid": "12605", "url": "https://ast.wikipedia.org/wiki?curid=7818", "title": "R\u00edu Sella", "text": ""}
{"id": "7819", "revid": "116", "url": "https://ast.wikipedia.org/wiki?curid=7819", "title": "ISO 639", "text": "La norma ISO 639 ye la norma ISO que da c\u00f3digos pa les lling\u00fces y families de lling\u00fces. Ta dividida nes siguientes subnormes:"}
{"id": "7821", "revid": "116", "url": "https://ast.wikipedia.org/wiki?curid=7821", "title": "Oru", "text": "L'oru ye un elementu qu\u00edmicu de n\u00famberu at\u00f3micu 79 y s\u00edmbolu Au (del llat\u00edn \"aurum\"), allug\u00e1u nel grupu 11 de la tabla peri\u00f3dica de los elementos. L'oru ye un metal de transici\u00f3n blandu, rellucente, mariellu, pes\u00e1u, maleable, d\u00factil (trivalente y univalente) que nun reacciona colos m\u00e1s de los productos qu\u00edmicos, pero ye sensible al cloru y al agua rexo. El metal alcu\u00e9ntrase normalmente n'est\u00e1u puru y en forma de pebides y dep\u00f3sitos aluviales y ye \u00fan de los metales tradicionalmente emplegaos p'acu\u00f1ar monedes. Tami\u00e9n s'emplega na xoyer\u00eda, la industria y la lletr\u00f3nica."}
{"id": "7824", "revid": "37624", "url": "https://ast.wikipedia.org/wiki?curid=7824", "title": "Presidente", "text": "Presidente, del llat\u00edn: \"prae sedere\" \u00abquien ta'l frente\u00bb. Esti t\u00e9rminu s'emplega pa identificar a la persona que dirixe un axuntamientu, una sesi\u00f3n de trabayu o aconceyamientu, anque lo m\u00e1s habitual ye us\u00e1lo pa referise al funcionariu p\u00fablicu elix\u00edu pa un periodu determin\u00e1u, que representa'l poder executivu d'un Est\u00e1u. Los primeros n'usar esti modelu fueron los Estaos Xun\u00edos. \nTami\u00e9n sirve pa identificar a los que presiden ciertos organismos p\u00fablicos como'l Congresu, el Sen\u00e1u, la Corte Suprema de Xusticia...\nA lo \u00faltimo, \u00fasase tami\u00e9n pa nomar al m\u00e1ximu directivu d'empreses privaes, universidaes, c\u00e1mares empresariales, asociaciones ya instituciones, etc."}
{"id": "7830", "revid": "116", "url": "https://ast.wikipedia.org/wiki?curid=7830", "title": "Qatar", "text": "L'Emiratu de Qatar (\u062f\u0648\u0644\u0629 \u0642\u0637\u0631, n'\u00e1rabe) ye un est\u00e1u asiti\u00e1u nel Oriente Mediu.\nXeograf\u00eda.\nQatar div\u00eddese dende 2015 en 8 conceyos (\"baladiyah\"):\nDemograf\u00eda.\nLa poblaci\u00f3n qatarina solo ye'l 20% de los habitantes nac\u00edos nel pa\u00eds. La mayor\u00eda son trabayadores estranxeros de la India, d'Ir\u00e1n o de pa\u00edses norteafricanos. L'\u00e1rabe ye l'idioma oficial, anque por esta mecedura de cultures l'ingl\u00e9s tami\u00e9n s'emplega. \nCasi tolos qatarinos son musulmanes, y\u00e1 que la relix\u00f3n mayoritaria ye la interpretaci\u00f3n \"wahabita\" del Islam sunita. Anque son conservadores les muyeres nun t\u00e1n obligaes a llevar velu y tienen derechu a sacar el carn\u00e9 de conducir. Los cristianos tienen llibert\u00e1 de cultu, pero nun t\u00e1n autorizaos a esparder les sos creyencies. \nDende que s'entam\u00f3 a sacar petroleu la mayor parte de la xente emigr\u00f3 pa les ciudaes. Cuasi'l 90% de la poblaci\u00f3n vive en Do\u1e25a, la capital, o nes afueres; esta urbanizaci\u00f3n provoc\u00f3 una gran despoblaci\u00f3n nos pueblos del norte."}
{"id": "7832", "revid": "116", "url": "https://ast.wikipedia.org/wiki?curid=7832", "title": "Do\u1e25a", "text": "Do\u1e25a (\u00e1rabe: \u062f\u0648\u062d\u0629, Ad-Dawhah) ye la capital de Qatar. Tien una poblaci\u00f3n d'unos 550.700 habitantes (2005) y les principales actividaes econ\u00f3miques son la industria del petroleu y la pesca. Cerca de Do\u1e25a alcu\u00e9ntrase la Ciud\u00e1 de la Educaci\u00f3n, zona dedicada a la investigaci\u00f3n y la educaci\u00f3n.\nLa ciud\u00e1 tien un aeropuertu, l'Aeropuertu Internacional de Do\u1e25a.\nNa ciud\u00e1 alcu\u00e9ntrase la sede de la cadena de televisi\u00f3n Al Jazeera, \u00fan de los principales medios de comunicaci\u00f3n internacionales en llingua \u00e1rabe.\nDeportes.\nEn 2006 foi sede de la 15\u00aa edici\u00f3n de los Xuegos Asi\u00e1ticos. Foi ciud\u00e1 aspirante a organizar los Xuegos Ol\u00edmpicos de 2016, anque qued\u00f3 descartada na primer ronda."}
{"id": "7833", "revid": "43102", "url": "https://ast.wikipedia.org/wiki?curid=7833", "title": "Tracia", "text": "Tracia (en griegu \"Thr\u00e1k\u0113\") ye una rex\u00f3n hist\u00f3rica que, na so d\u00f3mina, s'espard\u00eda dende Macedonia pal mar Negru y el mar de M\u00e1rmara; y dende'l mar Ex\u00e9u pa col r\u00edu Danubiu. Ocupa la punta sureste de la Pen\u00ednsula Balc\u00e1nica y comprende'l nordeste de Grecia, el sur de Bulgaria y la zona europea de Turqu\u00eda; les sos llendes camudaron al travi\u00e9s del tiempu. Los montes R\u00f3dope separten la Tracia griega de la b\u00falgara y el r\u00edu Maritsa separta la turca de la griega.\nLes ciudaes principales de la zona son Estambul, Gallipoli, Edirne y Tekirdag toes elles na rep\u00fablica turca, especialmente ye una rex\u00f3n agr\u00edcola u se produz tabacu, arroz, trigu, algod\u00f3n, aceite d'oliva y frutes.\nHistoria.\nNa Antig\u00fced\u00e1 tuvo habitada por numberoses tribus y clanes pertenecientes a los tracios que, a diferencia de los macedonios, enxam\u00e1s absorbieron la cultura griega, y formaben peque\u00f1os reinos independientes. Hacia'l 600 e.C. los griegos sometieron a los tracios y los emplegaron como mineros nes sos mines d'oru y plata.\nDempu\u00e9s pasaron a dominiu persa y pal a\u00f1u 46 Claudiu conquista la rex\u00f3n pal Imperiu romanu, lo que benefici\u00f3 sobremanera a Tracia. Sicas\u00ed coles invasiones b\u00e1rbares del sieglu III esta zona ye davezu campu de guerres y batalles.\nNel sieglu VII, el norte pasa a manes b\u00falgares y el sur al Imperiu bizant\u00edn y asina calti\u00e9nse, con peque\u00f1os cambeos, ta 1453 cuando tola rex\u00f3n cai xunto al Imperiu en manes turques.\nHistoria moderna y contempor\u00e1nea.\nEn 1878, el norte de Tracia foi anexon\u00e1u pola provincia de Rumelia del Este, entid\u00e1 b\u00falgara aut\u00f3noma perteneciente al Imperiu otomanu. Pero en 1885 Bulgaria toma la provincia de Rumelia, conoci\u00e9ndose dende ent\u00f3s baxo'l nome de Tracia \u00fanicamente a la parte sur, qu'ent\u00e1 sigu\u00eda en posesi\u00f3n turca.\nL'actual configuraci\u00f3n divisi\u00f3n de la rex\u00f3n d\u00e9bese a dos alcuerdos, el Trat\u00e1u de Neuilly, 1919 y el Trat\u00e1u de Lausana, esti entamaba'l r\u00edu Maritsa como fastera ente la Tracia griega y la turca."}
{"id": "7834", "revid": "37624", "url": "https://ast.wikipedia.org/wiki?curid=7834", "title": "Hannover", "text": "Hannover ye una ciud\u00e1 d'Alema\u00f1a, capital de distritu y de rex\u00f3n nel est\u00e1u de Baxa Saxonia. Tien una poblaci\u00f3n de .\nDesque'l rei Xurde I ocup\u00f3'l tronu d'Inglaterra hasta que morri\u00f3 Xurde IV, Hannover comparti\u00f3 monarca col Reinu d'Inglaterra. Dexar\u00eda de ser reinu independente en 1866 cuando foi anexonada por Prusia.\nNa Segunda Guerra Mundial foi arrasada polos bombardeos, dempu\u00e9s quedar\u00eda nel llau oeste, na Rep\u00fablica Federal. Nel a\u00f1u 2000 celebr\u00f3se na ciud\u00e1 la Esposici\u00f3n Universal."}
{"id": "7835", "revid": "28171", "url": "https://ast.wikipedia.org/wiki?curid=7835", "title": "Horst K\u00f6hler", "text": "Horst K\u00f6hler ocup\u00f3'l cargu de presidente federal d'Alema\u00f1a dende'l 1 de xunetu de 2004 al 31 de mayu de 2010.\nAnantes foi'l direutor del Fondu Monetariu Internacional."}
{"id": "7836", "revid": "28171", "url": "https://ast.wikipedia.org/wiki?curid=7836", "title": "Frixu", "text": "El frixu foi la llingua indoeuropea de los frixos, pueblu que migrou dende Tracia ta Anatolia por vuelta l'a\u00f1u 1200 e.C.\nEisting\u00eduse nel sieglu VI d.C. \nAlb\u00eddrase que ten\u00eda parec\u00edu col traciu y el armeniu. Col griegu tuvu muitu tiempu en contautu. "}
{"id": "7837", "revid": "28171", "url": "https://ast.wikipedia.org/wiki?curid=7837", "title": "Torna-boda", "text": "La torna-boda o tornamesa ye un vezu nupcial que se celebra, ente otres zones, n'Asturies y Lli\u00f3n. Consiste nel acompa\u00f1amientu de la novia tiempu depu\u00e9s de la boda, dende la casa de so familia a la de la familia'l noviu. La novia diba tradicionalmente nun carru col so axugal. En llegando a la casa'l noviu fac\u00edase xinta y baille.\nEsta tradici\u00f3n cambia dependiendo de la comarca o conceyu. Am\u00e1s, la so forma foi camudando col pasu'l tiempu. Asina en delles zones la torna-boda ye la fiesta o cena que se fai na nueche anterior o posterior al casamientu, o incluso la cena del mesmu d\u00eda de les nupcies."}
{"id": "7839", "revid": "43102", "url": "https://ast.wikipedia.org/wiki?curid=7839", "title": "Tuc\u00eddides", "text": "Tuc\u00eddides foi un historiador y militar griegu.\nTuc\u00eddides pertenec\u00eda a la familia de los Filaidas, de la cuala fac\u00edan parte Cim\u00f3n ou Milc\u00edades, vencedor de la batalla de Marat\u00f3n. Nel a\u00f1u 424 e.C.., na Guerra del Peloponesu, foi nom\u00e1u estratega de la ciud\u00e1 d'Atenes y confi\u00f3-y el mandu de la flota encargada de fra\u00f1er l'asediu d'Anf\u00edpolis, en Tracia. Por embargu, fracas\u00f3 nel intentu y la ciud\u00e1 cay\u00f3 en manes espartanes colo que foi conderg\u00e1u pal exiliu. \nEsto fizo que tuviera la oportunid\u00e1 d'informase sobro la realid\u00e1 de la guerra nos dos bandos cona dita informaci\u00f3n compunxo la Historia de la Guerra del Peloponesu, que cunta los fechos acontec\u00edos pente los a\u00f1os 431 e.C. y 411 e.C.. Torn\u00f3 p'anc\u00e1 s\u00faa tres venti a\u00f1os d'exiliu, cuando la guerra termin\u00f3.\nTa consider\u00e1u como'l primer historiador y como'l meyor historiador griegu. Na so obra emplega \u00fanicamente las causas naturales y la conducta humana pa esplicar el devenir hist\u00f3ricu, anantias que como frutu de la intervenci\u00f3n divina. Pero, am\u00e1s, na so obra analiza los fechos, diendo m\u00e1s all\u00e1 de lo anecd\u00f3ticu pa buscar les motivaciones personales de los protagonistes, les sos ambiciones y las sos llercies. Pa ello, introduz, dacuandu, discuros ficticios pa esponer les motivaciones de los personaxes hist\u00f3ricos."}
{"id": "7840", "revid": "43102", "url": "https://ast.wikipedia.org/wiki?curid=7840", "title": "Arabia", "text": "Arabia (n'\u00e1rabe,\u0627\u0644\u0639\u0631\u0628\u064a\u0651\u0629, al-'Arab\u012byah) ye una pen\u00ednsula del sureste d'Asia, na xuntura con \u00c1frica. Mayormente ye una rex\u00f3n de clima des\u00e9rticu. Tami\u00e9n ye conocida como pen\u00ednsula Ar\u00e1bica.\nLes costes de la pen\u00ednsula tan ba\u00f1aes pal oeste pol mar Roxu y el golfu d'Aqaba, al sur pol mar d'Arabia y pal este pol golfu d'Om\u00e1n y el golfu P\u00e9rsicu. Pal norte llenda con Israel, Xordania, Iraq y Kuwait. Pol\u00edticamente la pen\u00ednsula Ar\u00e1bica ta dixebrada nos vinientes estaos (allugaos por orde de tama\u00f1u):\nArabia Saudita (reinu gobern\u00e1u pola dinast\u00eda wahhabidta de los al-Sa\u00fcd) enllena la mayor parte de la pen\u00ednsula, que tien una estensi\u00f3n total de 3.000.000 km\u00b2 la mayor\u00eda de la poblaci\u00f3n, averada pa los 50 millones, vive n'Arabia Saudita y Yemen. El subsuelu d'Arabia conti\u00e9n grandes cantidaes de petroleu. Nesta pen\u00ednsula at\u00f3pense La Meca y Medina (dambes n'Arabia Saudita), les dos ciudaes santes del Islam, por aciu'l pa\u00eds tien gran influyencia nos estaos vecinos. Am\u00e1s los Emiratos \u00c1rabes Xun\u00edos y Qatar son la sede de les principales cadenes de televisi\u00f3n del mundiu \u00e1rabe, como por exemplu Al-Jazira.\nDacuando el t\u00e9rminu \"Pr\u00f3ximu Oriente\" apl\u00edcase nam\u00e1i a esta pen\u00ednsula, lo que ye una incorreici\u00f3n dau qu'esti tami\u00e9n se refier a l'antigua Mesopotamia y territorios vecinos. Ye com\u00fan referise a tola pen\u00ednsula col nome d'Arabia, masque n'otru tiempu la pallabra ficiere referencia a tol mundiu \u00e1rabe dende Marruecos hasta Om\u00e1n.\nHistoria antiga.\nArabia ye literalmente'l pa\u00eds de los \u00e1rabes, por ser el bierzu d'esta cultura. Esta etnia ye conocida dende'l 2\u1d58 mileniu e.C.\nLos primeros soberanos d'Arabia anicien nel sieglu VIII e.C., inda que nam\u00e1i gobernaben confederaciones tribales, nuna rex\u00f3n erma y escosa poco afaya\u00edza pa l'agricultura que taba tradicionalmente habitada por pueblos n\u00f3mades. Asina, nos anicios atopamos les reines Zabida y Samsi, y nel entamu'l sieglu VII e.C. apaecen les reines Iati, Te'elhunu, Hazael y Iskallatu (les dos postreres pareyes de reines gobernaren xuntes).\nArabia tami\u00e9n foi una provincia del Imperiu Romanu hacia'l sieglu II e.C. Trat\u00e1base del antiguu reinu nabat\u00e9u, en territoriu de lo qu'angua\u00f1o ye Xordania, el Sina\u00ed y la parte noroccidental d'Arabia Saudita; Petra yera la capital, darr\u00e9u d'ello yera nomada Arabia Petria, en llat\u00edn \"Arabia Petraea\"."}
{"id": "7844", "revid": "35", "url": "https://ast.wikipedia.org/wiki?curid=7844", "title": "Dominica", "text": "Dominica, oficialmente Mancomunid\u00e1 de Dominica, ye una islla y un est\u00e1u del Mar Caribe, ente los territorios franceses d'ultramar de Guadalupe al norte y Martinica al sur; pertenez a la Mancomunid\u00e1 Brit\u00e1nica de Naciones. Nun hai que confundila cola Rep\u00fablica Dominicana, otra naci\u00f3n caribe\u00f1a.\nOrganizaci\u00f3n pol\u00edticu-alministrativa.\nDominica ta dividida en 10 parroquies:"}
{"id": "7847", "revid": "37624", "url": "https://ast.wikipedia.org/wiki?curid=7847", "title": "Linux", "text": "Linux ye un nucleu o kernel pa sistemes operativos con llicencia llibre y polo xeneral suel dir acompa\u00f1ando a los paquetes de software de GNU formando el sistema operativu GNU/Linux (a este sistema completu y funcional nomase popularmente Linux, a seques.\nEsti nucleu, escritu cuasi tou en C con dalgunes estensiones GNU C, foi desarrollau pol hacker finland\u00e9s Linus Torvalds, quien nun primer momentu quer\u00eda facer un sistema operativu completu asemey\u00e1u a Unix que funcionara con microprocesadores Intel 80386, aunque finalmente amestose al proyeutu GNU.\nEl proyeutu \u00f1aci\u00f3 en 1991 col famosu mensaxe nel grupu comp.os.minix d'Usenet, que calten\u00eda lo siguiente (puedes lleer el testu orixinal y completu del mensaxe \nequ\u00ed):\nDe secute, los hackers de Minix aportaron idees y c\u00f3digu al nucleu Linux, y g\u00fcei recibiera contribuciones de miles de programadores.\nTorvalds sigue lliberando nueves versiones del nucleu, consolidando aportes d'otros programadores y faciendo cambios el mesmu. Toles versiones de Linux que tienen el n\u00famberu de sub-versi\u00f3n (el segundu n\u00famberu) par, pertenecen a la serie \"estable\", por exemplu: 1.0.x, 1.2.x, 2.0.x, 2.2.x, 2.4.x y agua\u00f1u 2.6.x, demientres que les versiones con sub versi\u00f3n impar, como la serie 2.5.x, son versiones de desarrollu, esto ye que nun consideranse de producci\u00f3n. Mientres que Torvalds contin\u00faa lliberando les caberes versiones de desarrollu, el mantenimientu de las rama \"estables\", siempres algo mas vieyes, deleganse a otros programadores, incluyendo a David Weinehall (2.0), Alan Cox (2.2), Marcelo Tosatti (2.4) y Andrew Morton (2.6). Am\u00e1s d'estes versiones \"oficiales\" del nucleu, puede obtenese versiones \"alternatives\" d'otres fuentes. Los encargaos de les Distribuciones de GNU/Linux, normalmente mantienen les sus propies versiones del nucleu, que dalgunes vegaes por exemplu, traen controladores que nun tan na versi\u00f3n oficial.\nLa rama estable d'agua\u00f1u ye la 2.6.x. La serie 2.6 ya calti\u00e9n munches meyores de la versi\u00f3n estable d'enantes: 2.4. Entre elles destaca la posibilid\u00e1 de correr una nueva copia del nucleu Linux enriba Linux, n'Espaciu d'Usuariu, dalg\u00fan modu asemey\u00e1u a una m\u00e1quina virtual, usando'l sistema en Modu Usuariu (GNU/Linux).\nLa mascota de Linux ye un ping\u00fcino con barrig\u00f3n nomau Tux, fechu por Larry Ewing."}
{"id": "7848", "revid": "116", "url": "https://ast.wikipedia.org/wiki?curid=7848", "title": "GNU/Linux", "text": "GNU/Linux ye la familia de sistemes operativos fechos a partir del sistema GNU, desarroll\u00e1u pol proyeutu del mesmu nome, amest\u00e1u al nucleu Linux. Esta familia ye conocida popularmente por Linux, el nome del nucleu ensin m\u00e1s.\nYe \u00fan de los exemplos m\u00e1s conoc\u00edos de software llibre y desendolcu de c\u00f3digu abiertu: al aviesu que los sistemes operativos privativos como Windows y Mac OS, tol c\u00f3digu fonte ta a disposici\u00f3n del p\u00fablicu y tol mundu pue emplegalu, camudalu y redistribu\u00edlu llibremente.\nAngua\u00f1o, hai sistemes GNU/Linux sofitaos por empreses perimportantes, comu IBM, Hewlett-Packard o Novell pa usalu en servidores, y estaciones de trabayu ya ordenadores personales. Dizse qu'esti \u00e9situ d\u00e9bese a la independencia del vendedor, la segurid\u00e1 y la fiabilid\u00e1.\nAngua\u00f1o GNU/Linux pue instalase en c\u00e1sique toles arquitectures d'ordenador, dende sistemes empotraos, superordenadores, o tel\u00e9fonos m\u00f3viles.\nEl proyeutu GNU entam\u00f3lu Richard Stallman en 1983, Y Linux foi, de mano, un proyeutu personal de Linus Torvalds en 1991.\nDalgunes distribuciones GNU/Linux.\nDistribuciones llibres.\nDistribuciones 100% llibres"}
{"id": "7849", "revid": "12662", "url": "https://ast.wikipedia.org/wiki?curid=7849", "title": "Richard Stallman", "text": "Richard Matthew Stallman (tami\u00e9n nom\u00e1u RMS) ye'l fundador del movimientu del software llibre, el proyeutu GNU y la \"Free Software Foundation\" (Fundaci\u00f3n del Software Llibre). Ye un h\u00e1cker perconoc\u00edu; ente los sos llogros tan Emacs, el compilador GNU C, y el depurador GNU. Tami\u00e9n ye l'autor de la \"GNU General Public License\" (GNU GPL o GPL), la llicencia de software llibre que m\u00e1s s'emplega, y que pue dicise que ta nel orixe del conceutu de \"copyleft\". Tami\u00e9n ye l'autor de la GNU FDL, llicencia embaxu la que tan tolos conten\u00edos de la wikipedia.\nDende mediaos de los 1990, Stallman ded\u00edcase sobre too a facer campa\u00f1es pol\u00edtiques, puxando pol software llibre y contra les patentes de software o la ampliaci\u00f3n de les lleis de \"copyright\". Cuando ta programando, de cutio ded\u00edcase al GNU Emacs. Vive de cobrar por delles de les conferencies que da.\nBiograf\u00eda.\nStallman \u00f1aci\u00f3'l 16 de marzu de 1953 en Manhattan, Nueva York.\nEn 1971, siendo estudiante de primer a\u00f1u de F\u00edsica na Universid\u00e1 de Harvard, Stallman convirti\u00f3se nun hacker del llaboratoriu d'intelixencia artificial del MIT. Nos a\u00f1os 1980, la cultura hacker que constitu\u00eda la vida de Stallman entam\u00f3 a desaniciase embaxu la presi\u00f3n de la comercializaci\u00f3n na industria del software. En particular, otros hackers del llaboratoriu d'IA fundaron la compa\u00f1\u00eda Symbolics, enfotada en sustituyir el software llibre del Llaboratoriu col so propiu software privativu. Pente dos a\u00f1os, dende 1983 a 1985, Stallman por s\u00ed solu dobl\u00f3 los esfuercios de los programadores de Symbolics pa que nun algamaren el monopoliu nos ordenadores del llaboratoriu. Daquella, de toes maneres, \u00e9l yera'l caberu hacker de su xeneraci\u00f3n nel llaboratoriu.\nPidi\u00e9ron-y que firmara un alcuerdu de non divulgaci\u00f3n (\"non-disclosure agreement\") y ficiera otres coses qu'\u00e9l consider\u00f3 traiciones a los sos principios. En 1986, Stallman espubliz\u00f3'l Manifiestu GNU, nel que declaraba les sus intenciones y motivaciones pa facer una alternativa llibre al sistema operativu Unix, al que nom\u00f3 GNU (\"GNU Nun ye Unix\"), que tami\u00e9n quier dicir \"\u00f1u\" n'ingl\u00e9s (d'eh\u00ed el logotipu de sistema). Al pocu x\u00fanese a la organizaci\u00f3n non llucrativa Free Software Foundation pa coordinar l'esfuerciu. Invent\u00f3 el conceutu de copyleft qu'emplegose na Llicencia P\u00fablica Xeneral GNU (conocida xeneralmente como la \"GPL\") en 1989. La mayor parte del sistema GNU, sacando'l nucleu, completose casique al tiempu. En 1991, Linus Torvalds lliber\u00f3 el nucleu Linux embaxu los t\u00e9rminos de la GPL, completando d'esta mena un sistema GNU completu y operativu, el sistema operativu GNU/Linux.\nLes motivaciones pol\u00edtiques y morales de Richard Stallman faen d'elli un personax controvert\u00edu. Munchos programadores influyentes que t\u00e1n d'alcuerdu col conceutu de compartir el c\u00f3digu, difieren coles postures morales, filosof\u00eda personal o el llinguax qu'usa Stallman pa describir les sos posiciones. Un result\u00e1u d'estos alderiques llev\u00f3 a l'afitamientu d'una alternativa al movimientu del software llibre, el movimientu de c\u00f3digu abiertu.\nStallman recibiera munchos premios y reconocimientos pol su trabayu, ente ellos una \"membres\u00eda\" na \"MacArthur Foundation\" en 1990, el \"Grace Hopper Award\" de la \"Association for Computing Machinery\" en 1991 pol so trabayu nel editor Emacs orixinal, un Doctor\u00e1u Honoris Causa del \"Royal Institute of Technology\" de Suecia en 1996, el \"Pioneer award\" de la \"Electronic Frontier Foundation\" nel 1998, el \"Yuki Rubinski memorial award\" en 1999, y el \"Takeda award\" en 2001. El 2004 recibi\u00f3 un Doctorau Honoris Causa dau pola Universid\u00e1 de Salta (Arxentina).\nPapel nel movimientu GNU.\nAngua\u00f1o, Stallman trabaya nel espardimientu de la \"ideolox\u00eda\" GNU en tol mundu per aciu de charres y conferencies. Esto fai que lu consideren como un profeta o gur\u00fa.\nCuriosidaes.\nLa so aparentemente descuidada imaxe y les sos man\u00edes extravagantes (nun usa tel\u00e9fonu m\u00f3vil, siempres va acompa\u00f1\u00e1u del so ordenador port\u00e1til, lleva'l so propiu colch\u00f3n vaya onde vaya, etc) f\u00e1enlu ser blancu de munchos chistes y chancies, llegando incluso a apaecer en tires c\u00f3miques."}
{"id": "7850", "revid": "488", "url": "https://ast.wikipedia.org/wiki?curid=7850", "title": "Software llibre", "text": "El software llibre, como lu define la Free Software Foundation, ye software que se pue emplegar, copiar, estudiar, camudar y redistribuir sin restricciones. Esa llibert\u00e1 ye central al conceutu de \u00absoftware llibre\u00bb; poro, lo contrario de software llibre ye software privativu, y non el software que se vende pa ganar perres, como'l software comercial. El software llibre tami\u00e9n se llama \"libre software\" (dizse as\u00ed n'ingl\u00e9s tomando la pallabra \"libre\" prestada del espa\u00f1ol), FLOSS, o software de c\u00f3digu abiertu (por embargu, la espresi\u00f3n cabera nun diz esautamente lo mesmo).\nPa estremar el software llibre del software de baldre (n'ingl\u00e9s les dos coses d\u00edcense igual), Richard Stallman, fundador del movimientu del software llibre, dixo que'l software llibre ye una cuesti\u00f3n de llibert\u00e1, non de perres (esta esplicaci\u00f3n neces\u00edtase n'ingl\u00e9s, llingua na que, como se dixo m\u00e1s arriba, la pallabra \"free\" quier dicir igualmente \"de baldre, gratis\" y \"llibre\", y mucha xente tracamundia'l signific\u00e1u). Quier dicir que los usuarios del software tienen la llibert\u00e1 de cooperar y de controlar el software qu'empleguen.\nMunchu software llibre distrib\u00fayese de baldre n'Internet, pero nun ye una condici\u00f3n necesaria; pue vendese."}
{"id": "7851", "revid": "37624", "url": "https://ast.wikipedia.org/wiki?curid=7851", "title": "Llinguaxe de programaci\u00f3n", "text": "Un llinguaxe de programaci\u00f3n ye un llinguaxe pa da-y instruiciones a un ordenador. Un llinguaxe de programaci\u00f3n ye formal dafechu, y descr\u00edbese con un conxuntu de regles sint\u00e1utiques y sem\u00e1ntiques. Con \u00fan d'estos llinguaxes el programador pue especificar de manera mui precisa los datos colos que va operar un ordenador, c\u00f3mo los va guardar y tresmitir l'ordenador y qu\u00e9 tien que facer l'ordenador seg\u00fan les circunstancies.\nL'actu de escribir programas d'ordenador conozse como programar.\nEl llinguaxe de programaci\u00f3n espresa computaciones que pueden llevase a cau por m\u00e1quines como los ordenadores. Pueden usase pa crear programes que remanen el comportamientu f\u00edsicu y l\u00f3xicu d'una m\u00e1quina, pa espresar algoritmos con precisi\u00f3n, o como mou de comunicaci\u00f3n humana. Ta form\u00e1u d'un conxuntu de s\u00edmbolos y regles sint\u00e1utiques y sem\u00e1ntiques que definen la so cadarma y el signific\u00e1u de los sos elementos y espresiones. Al procesu pol qu'escr\u00edbese, pru\u00e9base, dep\u00farase, comp\u00edlase y calti\u00e9nse el c\u00f3digu fonte d'un programa inform\u00e1ticu, den\u00f3mase-y programaci\u00f3n. Tami\u00e9n la pallabra programaci\u00f3n def\u00ednese como'l procesu de creaci\u00f3n d'un programa d'ordenador, per aciu de l'aplicaci\u00f3n de procedimientos l\u00f3xicos, al travi\u00e9s de los vinientes pasos:"}
{"id": "7852", "revid": "35", "url": "https://ast.wikipedia.org/wiki?curid=7852", "title": "Partido Regionalista del Pa\u00eds Leon\u00e9s", "text": "El Partido Regionalista del Pa\u00eds Leon\u00e9s o PREPAL (Part\u00edu Rexonalista del Pa\u00eds Lleon\u00e9s) ye un part\u00edu pol\u00edticu que nagua pola autonom\u00eda pal Pa\u00eds Lleon\u00e9s.\nDempu\u00e9s de les eleiciones xenerales de 1979 u se presentaron pal Sen\u00e1u D. Francisco Iglesias Carre\u00f1o y D\u00aa. In\u00e9s Gutierrez Carbajal pol enxame d'eleutores \"Zamoranos por Zamora\", el primeru proyeuta, nun aconceyamientu na ciud\u00e1 de Toro, el \"Partido Regionalista del Pa\u00eds Leon\u00e9s\", pa defender y caltener los derechos constitucionales de la Rex\u00f3n Lleonesa, la so historia, la so cultura, la so idiosincrasia, etc. El 18 de setiembre de 1980 va ser llegaliz\u00e1u dafechu.\nEl so presidente ye Francisco Iglesias Carre\u00f1o, dende 1993.\nPREPAL foi la primera entid\u00e1 pol\u00edtica a reclamar l'autonom\u00eda pa la rex\u00f3n lleonesa. Sicas\u00ed pres\u00e9ntase a toles eleiciones (Europees, xenerales, auton\u00f3niques y conceyeres) dende la so creaci\u00f3n. Ye'l part\u00edu decanu del lleonesismu nes tres provincies lleoneses (Salamanca, Zamora y Lle\u00f3n).\nNes eleiciones auton\u00f3miques del 8 de mayu de 1983, en coalici\u00f3n col \"Bloque Agrario\", consolid\u00f3se como tercera fuercia pol\u00edtica pa\u00f1ando abondu n\u00famberu de votos: Salamanca 11.622 (5,83 %); Zamora 2.896 (2,32 %); Lle\u00f3n 11.048 (4,28 %).\nNes eleiciones Xenerales de 1986 fonon refugaes les llistes del PREPAL pola griesca llegal per aciu d'un grupu esgay\u00e1u illegalmente, que avencey\u00f3se nuna coalici\u00f3n apellada \"Convergencia Leonesista\". Escontra d'esta gafura de la \"Junta Eleutoral Central\" l'Audiencia Territorial esclari\u00f3 sentencia favoritible al PREPAL. Cinco part\u00edos (PSOE, PRD, CDS, FE y Convergencia Leonesista\" ficienon recursu y, sicas\u00ed tuvo suspensu'l procesu eleutoral nes tres provincies lleoneses. La griesca llegal fora ganada pol PREPAL que conservara les sos sigles.\nFonon secretarios xenerales d'esti part\u00edu D. Francisco Iglesias Carre\u00f1o, D. Miguel Angel de Diego N\u00fa\u00f1ez, D. Rafael de Diego N\u00fa\u00f1ez, D. Jos\u00e9 Miguel Trufero Barrios."}
{"id": "7853", "revid": "37624", "url": "https://ast.wikipedia.org/wiki?curid=7853", "title": "Partido de El Bierzo", "text": "El Partido del Bierzo (PB) ye un part\u00edu pol\u00edticu rexonalista de la fasteira llionesa d'El Bierzu.\nEl so secretariu xeneral ye Iv\u00e1n Alonso."}
{"id": "7854", "revid": "37624", "url": "https://ast.wikipedia.org/wiki?curid=7854", "title": "Juli\u00e1n Lanzarote", "text": "Juli\u00e1n Lanzarote ye un pol\u00edticu salmantinu, militante del Part\u00edu Popular. Foi alcalde de de la ciud\u00e1 de Salamanca ente 1995 y 2011 y senador de 2011 a 2015."}
{"id": "7857", "revid": "43102", "url": "https://ast.wikipedia.org/wiki?curid=7857", "title": "Lling\u00fces paleohisp\u00e1niques", "text": "Den\u00f3mense lling\u00fces paleohisp\u00e1niques o prerromanes a les lling\u00fces ind\u00edxenes falaes na Pen\u00ednsula Ib\u00e9rica enantes de la llegada de los romanos. Magar que'l t\u00e9rminu \"ind\u00edxenes\" seya controvert\u00edu, darr\u00e9u que nun se conoz l'orixe de munches d'estes lling\u00fces y otres son lling\u00fces indoeuropees, ye pr\u00e1uticu pa estremar estes lling\u00fces del feniciu, griegu y llat\u00edn.\nLes lling\u00fces paleohisp\u00e1niques de les que se caltienen testos escritos son:\nOtres lling\u00fces ensin documentos calten\u00edos son:\nOtres lling\u00fces prerromanes de la Pen\u00ednsula Ib\u00e9rica.\nL'indoeurop\u00e9u tami\u00e9n se fal\u00f3 na Pen\u00ednsula Ib\u00e9rica como amuesen dellos top\u00f3nimos Sella, Salamanca, X\u00e1lima ou Arlanz\u00f3n."}
{"id": "7858", "revid": "43102", "url": "https://ast.wikipedia.org/wiki?curid=7858", "title": "Namibia", "text": "Namibia, oficialmente Rep\u00fablica de Namibia, ye un pa\u00eds allug\u00e1u nel suroeste d'\u00c1frica, na costa del Oc\u00e9anu Atl\u00e1nticu. Tien llendes con Angola y Zambia pel norte, con Botsuana pel este y cola Rep\u00fablica Sudafricana pel sur. Magar que nun comparte frontera con Zimbabue, dambos pa\u00edses t\u00e1n separtaos nam\u00e1i por menos de 200 m del cursu del r\u00edu Zambeze. Namibia algam\u00f3 la independencia de Sud\u00e1frica'l 21 de marzu de 1990, tres de la guerra d'independencia namibia. La so capital, y ciud\u00e1 mayor, ye Windhoek. Namibia ye un pa\u00eds miembru de les Naciones Xun\u00edes, la Comunid\u00e1 de Desenvolvimientu d'\u00c1frica Austral, la Xuni\u00f3n Africana y la Mancomunid\u00e1 de Naciones.\nNamibia, el m\u00e1s secu de los pa\u00edses del \u00c1frica subsa\u1e25ariana, lleva miles d'a\u00f1os siendo habitada por xentes de los pueblos san, damara y nama. Alredor del sieglu XIV, dientru del procesu d'espansi\u00f3n de los bant\u00fas, aportaron a la rex\u00f3n xentes d'esta etnia. De magar los grupos bant\u00fas, ente los cuales el mayor ye'l de los ovambo, tienen dominao la poblaci\u00f3n del pa\u00eds, y son mayor\u00eda nella dende finales del sieglu XIX.\nEn 1878 la Colonia del Cabu, daquella una colonia brit\u00e1nica, anexon\u00f3se'l puertu de Walvis Bay y les islles Ping\u00fcinu, que pasaron a formar parte integral de la nueva Xuni\u00f3n Sudafricana cuando foi creada en 1910. En 1884 l'Imperiu alem\u00e1n pas\u00f3 a controlar la mayor\u00eda del territoriu actualmente namibiu, col que form\u00f3 la colonia conocida como \u00c1frica del Suroeste Alemana. Los alemanes, que desarrollaron l'agricultura y les infraestructures de la rex\u00f3n, perpetraron un xenocidiu escontra la poblaci\u00f3n herero y nama ente 1904 y 1908. El dominiu alem\u00e1n fin\u00f3 en 1915, cuando foron derrotaos polos soldaos sudafricanos. En 1920, tres del fin de la Primer Guerra Mundial, la Lliga de Naciones encomend\u00f3-y l'alministraci\u00f3n de la colonia a Sud\u00e1frica. Esta impuso les sos lleis, incluyies la so clasificaci\u00f3n racial y les sos normes raciales. De magar 1948, col Part\u00edu Nacional nel poder, la politica del apartheid foi impuesta nesti territoriu que recib\u00eda d'aquella'l nome d'\u00c1frica del Suroeste.\nSeg\u00fan avanzaba'l sieglu XX, les demandes crecientes de representaci\u00f3n pol\u00edtica de los activistes pol\u00edticos del pa\u00eds, que pid\u00eden la independencia, dieron como result\u00e1u la asunci\u00f3n poles Naciones Xun\u00edes de l'alministraci\u00f3n directa del territoriu en 1966, pese a lo que Sud\u00e1frica sigui\u00f3 calteniendo'l so control de facto. En 1973 la ONX reconoci\u00f3 a la Organizaci\u00f3n del Pueblu d'\u00c1frica del Suroeste (South West Africa People's Organisation, SWAPO) como representante oficial del pueblu namibiu. Esta organizaci\u00f3n, dominada polos ovambo, la etnia dominante en n\u00famberu nel pa\u00eds, sigui\u00f3 cola so guerra de guerrilles. Sud\u00e1frica estableci\u00f3 una alministraci\u00f3n interina nel pa\u00eds en 1985, y concedi\u00f3-y la independencia al pa\u00eds en 1990. Sicas\u00ed, Walvis Bay y les islles Penguin siguieron controlaes por Sud\u00e1frica hasta 1994.\nNamibia tien una poblaci\u00f3n de 2,55 millones d'habitantes, que se gobiernen al travi\u00e9s d'un sistema democr\u00e1ticu parllamentariu multipartidista. Agricultura, turismu y miner\u00eda, de diamantes, uraniu, oru, plata y metales b\u00e1sicos, son la base de la econom\u00eda del pa\u00eds, que tien un sector industrial poco desarroll\u00e1u. El desiertu del Namib, perestensu y per\u00e1ridu, ocupa la mayor parte del territoriu d'esti pa\u00eds al que-y da nome, que ye \u00fan de los de menor densid\u00e1 de poblaci\u00f3n del mundu.\nHistoria.\nPrimeros pobladores.\nLos descubrimientos arqueol\u00f3xicos fechos en Namibia, como la caxada fosilizada d'\u00fan de los primeros hom\u00ednidos atopada nos montes Otavi, les pintures rupestres de Damaraland o la ferramienta prehist\u00f3rico del Namib, tienden a probar que'l continente africanu foi'l berciu de la humanid\u00e1.\nA principios del sieglu IX, el pa\u00eds taba pobl\u00e1u polos sans y los khoikhois, llegaos dende Bostwana 1 500 a\u00f1os antes, y los damares orixinarios del oeste de Sud\u00e1n. La llegada de pueblos bant\u00fas que s'instalaron nel norte del territoriu, oblig\u00f3 a los sans y a los damaras a migrar pal sur.\nXeograf\u00eda.\nNamibia comp\u00f3nse de cuatro fasteres estremaes:\nDivisiones alministratives.\nNamibia ta dividida en 13 rexones:"}
{"id": "7859", "revid": "29", "url": "https://ast.wikipedia.org/wiki?curid=7859", "title": "Frixiu", "text": ""}
{"id": "7860", "revid": "37624", "url": "https://ast.wikipedia.org/wiki?curid=7860", "title": "Miguel Torga", "text": "Miguel Torga ye l'alcu\u00f1u adopt\u00e1u en 1934 pol escritor portugu\u00e9s Adolfo Correia da Rocha.\nF\u00edu de llabriegos, emigr\u00f3 con trelce a\u00f1os al Brasil, d'onde volvi\u00f3 pa Portugal nel 1925 pa estudiar na Facult\u00e1 de Medicina de la Universid\u00e1 de Co\u00edmbra, au terminar\u00eda los sos estudios en 1933. Exerci\u00f3 de m\u00e9dicu y mesmo d'albeitre en dellos conceyos del pa\u00eds, enantes d'establecese definitivo en 1939 en Co\u00edmbra.\nEntam\u00f3 cola lliteratura nel primer a\u00f1u de la universid\u00e1, forx\u00e1ndose y\u00e1'l Torga poeta de Tras-Os-Montes. Foi una de les figures cimeres de la lliteratura portuguesa del sieglu XX y tuvo llazos mui fuertes coles fasteres tresmontanes falantes de mirand\u00e9s."}
{"id": "7861", "revid": "35", "url": "https://ast.wikipedia.org/wiki?curid=7861", "title": "Llista de les Naciones Xun\u00edes de territorios non aut\u00f3nomos", "text": "La Organizaci\u00f3n de les Naciones Xun\u00edes manexa una llista de territorios que nun se gobiernen a sigo mesmos. Nam\u00e1i t\u00e1n nesta llista territorios habitaos permanentemente."}
{"id": "7862", "revid": "37624", "url": "https://ast.wikipedia.org/wiki?curid=7862", "title": "Tresona", "text": "Tresona ye una parroquia del conceyu asturianu de Corvera. Ocupa la faza m\u00e1s septentrional del territoriu del conceyu, y tien una estensi\u00f3n de 8,32 km\u00b2 . La so poblaci\u00f3n ye de .\nLa so activid\u00e1 econ\u00f3mica ye eminentemente industrial (ArcelorMittal, Fertiberia) y comercial (centru y galer\u00edes comerciales), anque hai delles esplotaciones ganaderes. L'embalse de Tresona ye un referente deportivu n'Asturies pola presencia del Centru d'Altu Rendimientu, qu'aconceya a deportistes d'elite internacionales de pirag\u00fcismu y remu principalmente.\nLa poblaci\u00f3n de la parroquia div\u00eddese ente les siguientes poblaciones:"}
{"id": "7866", "revid": "31021", "url": "https://ast.wikipedia.org/wiki?curid=7866", "title": "Llinguaxes declarativos", "text": ""}
{"id": "7867", "revid": "43102", "url": "https://ast.wikipedia.org/wiki?curid=7867", "title": "Llinguaxe de programaci\u00f3n declarativu", "text": "Un llinguaxe de programaci\u00f3n declarativu ye un llinguaxe de programaci\u00f3n nel que, a diferencia de lo que aporta n'otros llinguaxes de programaci\u00f3n, como los llinguaxes imperativos, nun se diz pasu por pasu lo que l'ordenador tien que facer (como nun algoritmu), sin\u00f3n que s\u00f3lo se diz como ye'l problema o qu\u00e9 se ta buscando, y l'ordenador fai'l restu'l trabayu. Pue dicise que nun llinguaxe declarativu dizse-y al ordenador qu\u00e9 tien que facer, pero non c\u00f3mo tien que algamar la soluci\u00f3n.\nDe cutio, un llinguaxe declarativu va arrey\u00e1u a un motor: otru programa que, interpretando el programa escritu en llinguaxe declarativu, ye'l qu'en realid\u00e1 fai'l trabayu (y ye'l que s'ocupa del \"c\u00f3mo\").\nDalgunos exemplos de llinguaxes declarativos son el SQL, les espresiones regulares, Prolog o Haskell."}
{"id": "7868", "revid": "31028", "url": "https://ast.wikipedia.org/wiki?curid=7868", "title": "Llinguaxes imperativos", "text": ""}
{"id": "7869", "revid": "43102", "url": "https://ast.wikipedia.org/wiki?curid=7869", "title": "Llinguaxe de programaci\u00f3n imperativu", "text": "Un llinguaxe de programaci\u00f3n imperativu ye un llinguaxe de programaci\u00f3n nel que, a la manera d'un algoritmu, se diz pasu por pasu al ordenador lo que tien que facer pa iguar dalg\u00fan problema (ta centr\u00e1u nel \"c\u00f3mo\" facer les coses). La computaci\u00f3n descr\u00edbese en t\u00e9rminos d'un est\u00e1u del programa y de les instrucciones que camuden esi est\u00e1u. \nYe asemey\u00e1u al emplegu imperativu del llinguaxe natural, dando \u00f3rdenes que daqui\u00e9n tien que cumplir; nesti casu les \u00f3rdenes c\u00fampleles l'ordenador.\nLes estructures b\u00e1siques de control nun llinguaxe imperativu son:\nEl conoc\u00edu como \"Teorema de la programaci\u00f3n estructurada\" diz que cualesquier problema computable pue resolvese nam\u00e1i que con eses tres estructures de control.\nOtres tribes de llinguaxes nun se basen na idea de dic\u00ed-y al ordenador lo que tien que facer pasu a pasu, como se describe equ\u00ed. \nL'exemplu m\u00e1s claru ye'l de la programaci\u00f3n declarativa, que munches veces c\u00edtase como ant\u00f3nimu de la programaci\u00f3n imperativa. Esos otros son llinguaxes m\u00e1s afayadizos pa dalgunos problemes concretos; sicas\u00ed, los llinguaxes de programaci\u00f3n que m\u00e1s s'empleguen angua\u00f1o son los imperativos, ente otres coses porque c\u00e1sique tolos ordenadores t\u00e1n fechos pa funcionar internamente de manera imperativa."}
{"id": "7870", "revid": "37624", "url": "https://ast.wikipedia.org/wiki?curid=7870", "title": "C\u00f3digu abiertu", "text": "La espresi\u00f3n c\u00f3digu abiertu \u00fasase pa nomar lo que dalgunos ven como una \"filosof\u00eda\" y otros cenciellamente como una pr\u00e1utica. Fai referencia a dexar llibre accesu a les fontes d'un productu, y empl\u00e9gase muncho na estaya del software. El software de c\u00f3digu abiertu ye software pal que se espubliza'l c\u00f3digu fonte.\nCuandu \u00fan tien el c\u00f3digu fonte d'un programa d'ordenador, en xeneral ye posible xenerar esi programa coles ferramientes afayadices. Cuando se espubliza'l c\u00f3digu fonte, na pr\u00e1utica ta permiti\u00e9ndose que cualaquier persona xenere esi programa y lu emplegue. Poro, muncha xente camienta que falar de c\u00f3digu abiertu ye lo mesmo que falar de software llibre o de software de baldre; pero nun son lo mesmo.\nPue pasar que un programa seya de c\u00f3digu abiertu, pero la so llicencia nun permita'l so emplegu en dalgunes o en toles circunstancies. Tami\u00e9n pue haber software de baldre que, por embargu, nun seya de c\u00f3digu abiertu. S\u00ed ye frecuente que'l software llibre seya de c\u00f3digu abiertu.\nAnque hai dellos usos anteriores, pue dicise que'l nome \"c\u00f3digu abiertu\" entam\u00f3 a emplegase de manera xeneral y organizada nos caberos a\u00f1os de la d\u00e9cada de 1990."}
{"id": "7871", "revid": "116", "url": "https://ast.wikipedia.org/wiki?curid=7871", "title": "C\u00f3digu fonte", "text": "El c\u00f3digu fonte (de cutio nom\u00e1u cenciellamente c\u00f3digu o fonte) ye'l testu orixinal d'un programa d'ordenador, escritu en dalg\u00fan llinguaxe de programaci\u00f3n.\nEl c\u00f3digu fonte calti\u00e9n les instruiciones pa qu'un ordenador faiga daqu\u00e9, pero eses instruiciones tienen una forma qu'una persona pue escribir y caltriar. Gu\u00e1rdense en dellos ficheros de testu, que puen lleese, imprimise, etc.\nLo normal ye que'l ordenador nun caltrie'l c\u00f3digu fonte direutamente; pa qu'emplegue eses instruiciones na pr\u00e1utica, fai falta enantes procesar el c\u00f3digu fonte coles ferramientes afayadices (normalmente, otru programa nom\u00e1u compilador o int\u00e9rprete)."}
{"id": "7874", "revid": "43102", "url": "https://ast.wikipedia.org/wiki?curid=7874", "title": "Ba\u1e25r\u00e9in", "text": "Ba\u1e25r\u00e9in, oficialmente Reinu de Ba\u1e25r\u00e9in (\"Mamlakat al-Bahrain\"), ye un pa\u00eds del mediu Oriente y \u00fan de los pa\u00edses m\u00e1s peque\u00f1os de la rex\u00f3n. Ta integr\u00e1u por 5 islles, de les que la mayor ye Ba\u1e25r\u00e9in, arriendes hai ente 25 y 28 isllotes menores. Ta allug\u00e1u nel Golfu P\u00e9rsicu y tien fronteres mar\u00edtimes con Qatar pel este y l'oeste, y con Arabia Saudita pel oeste y el noreste, xun\u00edos pela calzada del Rei Fahd.\nEl nome de Mamlakat al-Bahrain quier decir lliteralmente \"reinu de los dos mares\".\nEl so sistema de gobiernu ye la monarqu\u00eda parllamentaria, col rei como Xefe del Est\u00e1u y un primer ministru como Xefe de Gobiernu.\nHistoria.\nBa\u1e25r\u00e9in foi pobl\u00e1u dende tiempos prehist\u00f3ricos, la so estrat\u00e9xica posici\u00f3n nel gulfu p\u00e9rsicu ficieron que fuese controlada polos asirios primeru, y llueu polos babilonios, perses, griegos y finalmente polos \u00e1rabes, que convertir\u00eden a la so poblaci\u00f3n al Islam. Ba\u1e25r\u00e9in yera conocida en tiempos antiguos como Dilman, Tylos (nome dau polos Griegos) Awal o Mishmahig, nome que tuviera cuando yera gobernada polos Perses.\nLa islla foi nos sos entamos abellugu de los musulmanes g\u00e1rmates, hasta que foi ocupada polos portugueses en 1507. Ente 1602 y 1783 tuvo ocupada polos perses qu'echaren a los portugueses, si m\u00e1s la gobernaci\u00f3n yera ocasional, con d\u00f3mines d'independencia nominal. En 1783 dix\u00e9brase de la influyencia persa finalmente y pasa a tar gobernada pola dinast\u00eda al Khalifa cona forma oficial de Xecatu. En 1861 los perses intentaren reanexionarla, polo que la dinast\u00eda pidi\u00f3 ayuda al Imperiu Brit\u00e1nicu, convirti\u00e9ndose dende entos nun proteutur\u00e1u brit\u00e1nicu. Esti trat\u00e1u foi reratificau nos a\u00f1os 1880, 1892 y 1913, magar que Persia sigui\u00f3 reclam\u00e1ndola hasta 1970.\nEn 1932 descubrieron petroleu nel reinu, lo que propiciara un gran desargau del pa\u00eds. En 1950 entamaron a xurdir movimientos nacionaliegos que llevar\u00eden a la independencia nel a\u00f1u 1968 ya la integraci\u00f3n na federaci\u00f3n d'Emiratos \u00c1rabes, magar que tres a\u00f1os dempu\u00e9s dixebr\u00e1rase d'esti, mantuvi\u00e9ndose la dinast\u00eda al Khalifa que tomar\u00eda el t\u00edtulu d'Emir. Esti mesmu a\u00f1u roblose un trat\u00e1u d'amist\u00e1 colos brit\u00e1nicos y la retirada de les sos tropes, polo que munchos consideren esti a\u00f1u el de la so independencia dafechu. N'avientu del mesmu a\u00f1u roblose otru tratau colos Estaos Xun\u00edos pol que la marina americana obtuvo el permisu pa se instalar na base naval d'al-Jufayr."}
{"id": "7875", "revid": "470", "url": "https://ast.wikipedia.org/wiki?curid=7875", "title": "Llingua Abinomn", "text": "L'abinomn ye una llingua aisllada falada n'Irian Jaya (Indonesia).\nDistribuci\u00f3n xeogr\u00e1fica.\nF\u00e1lase en dos aldees, conoc\u00edes como Baso I y Baso II, allugaes nes veres del r\u00edu Baso, afluente del r\u00edu Idenburg, na rex\u00f3n de Lakes Plain, Irian Jaya.\nFalantes.\nFalen la llingua cerca de 300 persones (1999).\nEnllaces esternos.\nEthnologue"}
{"id": "7876", "revid": "116", "url": "https://ast.wikipedia.org/wiki?curid=7876", "title": "Llingua Akolet", "text": "L'akolet ye una llingua malayu-polinesia que se fala en Pap\u00faa Nueva Guinea.\nISO/DIS 639-3: akt\nDistribuci\u00f3n xeogr\u00e1fica.\nF\u00e1lase nas llocalidades de Pililo, Kambun y Sauren na costa suroeste de la provincia de Nueva Breta\u00f1a Oriental.\nFalantes.\n1500 (2002)"}
{"id": "7877", "revid": "470", "url": "https://ast.wikipedia.org/wiki?curid=7877", "title": "Llingua Ak\u00e1n", "text": "L'ak\u00e1n ye una llingua del grupu nixerocongole\u00f1u, o un conxuntu de dialeutos rellacionaos ente s\u00ed, del grupu kwa que se fala en Ghana.\nISO/DIS 639-3: aka\nFalantes.\n8.300.000\nDistribuci\u00f3n xeogr\u00e1fica.\nEl fante f\u00e1lase na costa al oeste d'Accra, l'akuapem al norte d'Accra y l'asante f\u00e1lase nel oeste de Ghana.\nDialeutos.\nLos dialeutos lliterarios del ak\u00e1n son:\nDialeutos non lliterarios"}
{"id": "7878", "revid": "43102", "url": "https://ast.wikipedia.org/wiki?curid=7878", "title": "San", "text": "Los san, tami\u00e9n llamaos khwe, basarwa o bosquimanos, son una etnia que vive nes fasteres averaes al desiertu de Kalahari, principalmente en Namibia y Botsuana. T\u00e1n emparentaos colos khoikhois, colos que formen el grupu khoisan.\nLes lling\u00fces de los sans, falaes por alredor de 100.000 persones, caracter\u00edcense como les otres lling\u00fces de la familia khoisan, pola presencia de los chasqu\u00edos.\nLos sans nun tienen una pallabra pa indicar el so pueblu en nenguna de les sos lling\u00fces. El t\u00e9rminu \"san\" vien de la llingua khoikhoi y significa \"forasteru\" o \"primitivu\". Los holandeses llam\u00e1ronlos \"Bosjesmannen\" (\"xente de la viesca\"). Toos estos t\u00e9rminos, a los qu'hai qu'amestar el de \"basarwa\" us\u00e1u en Botswana, son consideraos peyorativos y tienden a sustituyise angua\u00f1o pola denominaci\u00f3n xen\u00e9rica \"khoisan\".\nLos sans estr\u00e9mense de los pueblos vecinos, khoikhois y bant\u00fas por ser d'estatura peque\u00f1a, tener la piel claro y arrugao y g\u00fceyos en forma d'almendra. Esti aspectu f\u00edsicu llev\u00f3 a munchos etn\u00f3logos a suponer que yeren orixinarios d'Asia. Anque esta hip\u00f3tesis ta angua\u00f1o abandonada, nun se conoz el so orixe.\nEsti pueblu n\u00f3mada, que viv\u00eda de la caza y de coyer fruta, ocupaba antiguamente les llanaes de Tanzania, Etiop\u00eda, Uganda y Sud\u00e1n del Sur. La llegada sucesiva de los bant\u00fas y de los khoikhois nos sieglos XII y XIV fizo menguar la poblaci\u00f3n y desplaz\u00f3los a les tierres menos hospitalaries. La colonizaci\u00f3n europea, acab\u00f3 por reducilos a la miseria. \nAngua\u00f1o los sans viven nuna de les tierres m\u00e1s dures del planeta, el desiertu de Kalahari. Anque la mayor\u00eda t\u00e1n sedentarizaos, hasta polo menos los a\u00f1os 50 hab\u00edalos que sigu\u00eden llevando la mesma vida n\u00f3mada a la gueta de caza y plantes que nel Neol\u00edticu. \nEl gobiernu de Botswana trata de desplazalos de los sos territorios tradicionales, oficialmente pa que se puedan beneficiar de los progresos de la civilizaci\u00f3n, anque dalgunos denuncien que se trata en realid\u00e1 de favorecer el turismu o la prospecci\u00f3n diamantera de la compa\u00f1\u00eda De Beers.\nLa mayor parte de los sans actuales nun tien tierres propies, pero dalgunos d'ellos traten d'alcontrar nueves formes de vida, deprendiendo a cultivar la tierra y curiando reba\u00f1os peque\u00f1os de cabres. Al mesmu tiempu entamen a crease asociaciones en defensa de los sos derechos como la Cooperativa de Granxeros Nyae Nyae en Namibia o Primeros Pueblos del Kalahari en Botswana."}
{"id": "7880", "revid": "35", "url": "https://ast.wikipedia.org/wiki?curid=7880", "title": "Adolfo Correia da Rocha", "text": ""}
{"id": "7884", "revid": "116", "url": "https://ast.wikipedia.org/wiki?curid=7884", "title": "Compilador", "text": "Un compilador ye un programa d'ordenador que traduz un conxuntu d'instrucciones escrites nun llinguaxe de programaci\u00f3n (el c\u00f3digu fonte) nun conxuntu d'instrucciones n'otru llinguaxe diferente (el c\u00f3digu oxetu)\nDe cutio f\u00e1lase de compilador cuando'l c\u00f3digu fonte ta escritu nun llinguaxe d'altu nivel (qu'una persona pue caltriar), y el c\u00f3digu oxetu ye c\u00f3digu especialmente pens\u00e1u pa que lu emplegue la m\u00e1quina (l'ordenador) que va executar les instrucciones (por exemplu, ye t\u00edpicu que'l c\u00f3digu oxetu quede nun ficheru COM o EXE que pue executase direutamente).\nHai programes que traducen instrucciones d'un llinguaxe d'altu nivel a otru, pero ent\u00f3s ye m\u00e1s correutu nomar a esos programes \"traductores\" y non compiladores. Tami\u00e9n hai programes que traducen d'un llinguaxe de baxu nivel a \u00fan d'altu nivel; ll\u00e1mense descompiladores (esti procesu nun se pue facer siempre).\nNa pr\u00e1utica, un compilador pue vese como una ferramienta qu'empleguen los programadores pa xenerar un programa; ellos escriben nun llinguaxe d'altu nivel, y col compilador xeneren el programa executable que-y dan al veceru, y qu'\u00e9sti pue emplegar na xera que correspuenda."}
{"id": "7885", "revid": "37624", "url": "https://ast.wikipedia.org/wiki?curid=7885", "title": "John von Neumann", "text": "John von Neumann (J\u00e1nos Lajos Margittai Neumann) foi un matem\u00e1ticu, nac\u00edu n'Hungr\u00eda, que fizo delles importantes contribuciones en f\u00edsica cu\u00e1ntica, an\u00e1lisis funcional, teor\u00eda de conxuntos, inform\u00e1tica, econom\u00eda y otres munches estayes.\nEl so nome orixinal yera J\u00e1nos Lajos Margittai Neumann, y naci\u00f3 en Budapest (el mayor de tres hermanos). El so p\u00e1 yera abog\u00e1u. Ya de nu\u00e9u v\u00edase que ten\u00eda capacidades estraordinaries de memoria y de c\u00e1lculu. So p\u00e1 merc\u00f3 un t\u00edtulu nobiliariu en 1913, y d'eh\u00ed la marca de nobleza d'Austria nel so apellidu, \"von\". Camud\u00f3se'l nome por \"John\" cuando foi a vivir a los Estaos Xun\u00edos, nos a\u00f1os 1930.\nDoctor\u00f3se en matem\u00e1tiques na Universid\u00e1 de Budapest a los 23 a\u00f1os. Estudi\u00f3 qu\u00edmica en Suiza, y ente 1926 y 1930 foi profesor priv\u00e1u en Berl\u00edn.\nInvit\u00e1ronlu na Universid\u00e1 de Princeton en 1930, y foi \u00fan de los cuatro primeros miembros del \"Institute for Advanced Study\" (Institutu d'Estudios Avanzaos). Eh\u00ed trabay\u00f3 dende 1933 hasta que morri\u00f3.\nEn 1937 nacionaliz\u00f3se ciudadanu de los Estaos Xun\u00edos, y en 1938 di\u00e9ron-y el B\u00f6cher Memorial Prize pol so trabayu n'an\u00e1lisis.\nVon Neumann foi entamador en teor\u00eda de xuegos, trabay\u00f3 nel Proyeutu Manhattan, y fizo trabayos perimportantes en mec\u00e1nica cu\u00e1ntica, pero ye conoc\u00edu de manera especial pol so trabayu n'inform\u00e1tica. L'arquiteutura von Neumann ye la de pr\u00e1uticamente tolos ordenadores non paralelos de angua\u00f1o, y ta venceyada al funcionamientu de los llinguaxes imperativos."}
{"id": "7891", "revid": "37624", "url": "https://ast.wikipedia.org/wiki?curid=7891", "title": "La Bouza", "text": "La Bouza ye un conceyu de la provincia de Salamanca. Tien un \u00e1rea 14,53 km\u00b2 con una poblaci\u00f3n de 68 habitantes (2004) y una densid\u00e1 de poblaci\u00f3n de 4,68 hab/km\u00b2. Alcu\u00e9ntrase a 142 km de Salamanca, la capital de la provincia, a unos 600 metros sobre'l nivel del mar. \nEl so c\u00f3digu postal ye 37487."}
{"id": "7892", "revid": "43102", "url": "https://ast.wikipedia.org/wiki?curid=7892", "title": "Ba\u00f1ob\u00e1rez", "text": "Ba\u00f1ob\u00e1rez ye un conceyu y llocalid\u00e1 espa\u00f1ola de la provincia de Salamanca, na comunid\u00e1 aut\u00f3noma de Castiella y Lle\u00f3n. Int\u00e9grase dientro de la contorna de Vitigudino y la subcomarca d'El Abadengo. Pertenez al part\u00edu xudicial de Vitigudino.\nEl so t\u00e9rminu municipal ta form\u00e1u por un solu nucleu de poblaci\u00f3n, ocupa una superficie total de 50,49\u00a0km\u00b2 y seg\u00fan los datos demogr\u00e1ficos recoy\u00edos nel padr\u00f3n municipal ellabor\u00e1u pol INE nel a\u00f1u , cuenta con una poblaci\u00f3n de habitantes.\nXeograf\u00eda.\nSituaci\u00f3n.\nBa\u00f1ob\u00e1rez as\u00edtiase nel noroeste salmantino. Falta 92 km de Salamanca capital.\nAt\u00f3pase na contorna d'El Abadengo. Pertenez a la Mancomunid\u00e1 El Abadengo y al part\u00edu xudicial de Vitigudino.\nEconom\u00eda.\nLa econom\u00eda del conceyu, al igual qu'en tola contorna, b\u00e1sase principalmente na agricultura y la ganader\u00eda.\nEl sector que predominante en tola zona ye'l ganaderu, cuntando con una importante caba\u00f1a de gan\u00e1u vacuno y porc\u00edn (Sur y Esti) y lanar (Norte).\nNo que se refier a l'agricultura, les tierres son principalmente de secanu y amen\u00f3rguense a parceles medianes de 40-50 hect\u00e1rees. Les ceberes empiecen a cultivase cada vez menos, dexando pasu al cultivu de plantes forrajeras, pal alimentu del gan\u00e1u.\nLes actividaes industrial y tur\u00edsticu na contorna son escases, amenorg\u00e1ndose a unes peque\u00f1es industries agroalimentaries (ellaboraci\u00f3n de quesu d'oveya), chigres, restoranes, comercios y talleres que cubren les necesidaes de la zona. Angua\u00f1o nam\u00e1i esisten tres bares, dos tiendas de comestibles, una carnicer\u00eda, una panader\u00eda, una cooperativa y otros peque\u00f1os negocios de les ca\u00f1es de la lletricid\u00e1, l'alba\u00f1iler\u00eda, carpinter\u00eda met\u00e1lica y la mec\u00e1nica. El sector servicios, por tanto, ta bien pocu desenvueltu.\nHistoria.\nL'afitamientu de Ba\u00f1ob\u00e1rez, denomin\u00e1u d'antiguo Va\u00f1ev\u00e1rez, como nucleu de poblaci\u00f3n cabo asitiala a finales del sieglu XII, d\u00f3mina de la repoblaci\u00f3n medieval entamada, nesti casu, polos reis de Lle\u00f3n. Ye en dichos a\u00f1os cuando \u00e9stos dexen la xesti\u00f3n del Abadengo a la Orde del Temple, dempu\u00e9s de que la so desapaici\u00f3n pas\u00f3 esti territoriu a formar parte de la Di\u00f3cesis de Ciudad Rodrigo.\nD'esta miente, Ba\u00f1ob\u00e1rez pas\u00f3 a formar parte nel sieglu XIII del Obisp\u00e1u de Ciudad Rodrigo, dientro del Reinu de Lle\u00f3n. Coles mesmes, cola divisi\u00f3n territorial d'Espa\u00f1a de 1833 na que se crean les actuales provincies, queda encuadr\u00e1u dientro de la Rex\u00f3n Lleonesa, formada poles provincies de Lle\u00f3n, Zamora y Salamanca, de calter puramente clasificatorio, ensin operatividad alministrativa, qu'a les traces vendr\u00eda recoyer l'antigua demarcaci\u00f3n del Reinu de Lle\u00f3n (ensin Galicia nin Asturies nin Estremadura).\nMonumentos y llugares d'inter\u00e9s.\nBa\u00f1ob\u00e1rez tien un ricu heriedu cultural, hist\u00f3rica y art\u00edstica, anque pocu valorada.\nEsisten dellos xacimientos arqueol\u00f3xicos. Dalgunos d'ellos pertenecen a la d\u00f3mina prehist\u00f3rica, como los descubiertos nel despoblado de Medinilla y Campos Carniceros, onde se repararon diversos nicios, consistentes en fragmentos de cer\u00e1mica y restos de construcciones, que podr\u00eden pertenecer a la fin de la Ed\u00e1 del Bronce, con una antig\u00fced\u00e1 d'alredor de tr\u00e9s mil a\u00f1os.\nA la d\u00f3mina romana, correspuenden otros restos seg\u00fan un cercu funerariu perteneciente a la mesma d\u00f3mina, alcontraos na Tarihuela y Medinilla.\nNa devesa de Medinilla atopamos tami\u00e9n una necr\u00f3polis tardorromana, correspondiente a la d\u00f3mina hispanu-visigoda am\u00e1s d'otres muertes visig\u00f3tiques. Los m\u00e1s comunes son los sepulcros, llabraos nel granitu, con forma trapezoidal y encaxe pa la cabeza. Anque tami\u00e9n atopamos dellos enterramientos dobles, aprovechando bloques de granitu de mayor tama\u00f1u.\nNel nucleu municipal, atopamos la Ilesia parroquial del pueblu, dedicada a San Pedro Ap\u00f3stol. La so fabricaci\u00f3n ye de granitu, y data de los sieglos XV y XVI. La planta del edificiu ye rectangular. Na torre resalta un escudu her\u00e1ldicu de la familia Xaque o Xaque. La construcci\u00f3n de la ilesia dur\u00f3 dellos a\u00f1os y nel so interior recon\u00f3cense distintos estilos art\u00edsticos. El retablu ye renacentista y consid\u00e9rase unu de los meyores de la di\u00f3cesis de Ciudad Rodrigo. Ta compuestu d'once escultures grandes y quince peque\u00f1es. El dor\u00e1u del retablu apautar nel a\u00f1u 1583.\nLa Ermita del Humilladero, de los sieglos XVII y XVII, na que s'atopa'l Cristu de la Sal\u00fa, patr\u00f3n del pueblu, ye otru de los importantes monumentos del pueblu. Ye un peque\u00f1u edificiu construy\u00edu con sillares de granitu con un p\u00f3rticu de cuatro columnes y una peque\u00f1a campana a lo cimero.\nEl conceyu construyir nel a\u00f1u 1792, siendo restaur\u00e1u nos a\u00f1os 2004-2005.\nFiestes.\nLes fiestes de Ba\u00f1ob\u00e1rez celebrar nel segundu fin de selmana de setiembre siendo'l d\u00eda 14 la fiesta mayor, n'honor al Cristu de la Sal\u00fa, patr\u00f3n del pueblu.\nOtra conocida fiesta ye la de los quintos\u201d, celebrada'l d\u00eda 30 d'avientu. Una selmana antes, los quintos del pueblu, salen al campu a buscar lle\u00f1a y preparen una foguera que s'encender la nueche del 30, calteni\u00e9ndola encendida hasta la ma\u00f1ana siguiente, anque g\u00fcei d\u00eda esta fiesta y\u00e1 nun se celebra."}
{"id": "7893", "revid": "43102", "url": "https://ast.wikipedia.org/wiki?curid=7893", "title": "El Bod\u00f3n", "text": "El Bod\u00f3n ye un conceyu y llocalid\u00e1 espa\u00f1ola de la provincia de Salamanca, na comunid\u00e1 aut\u00f3noma de Castiella y Lle\u00f3n. Int\u00e9grase dientro de la contorna de Ciudad Rodrigo y la subcomarca del Campu de Carbayeda. Pertenez al part\u00edu xudicial de Ciudad Rodrigo.\nEl so t\u00e9rminu municipal ta form\u00e1u poles llocalidaes de Aldealba de Hortaces, El Bod\u00f3n, Melimbrazos, Pascualarina, Tejadillo, Valquemada y Collada de Malvar\u00edn, esti postreru despoblado. Ocupa una superficie total de 60,74\u00a0km\u00b2 y seg\u00fan los datos demogr\u00e1ficos recoy\u00edos nel padr\u00f3n municipal ellabor\u00e1u pol INE nel a\u00f1u , cuenta con una poblaci\u00f3n de habitantes.\nDemograf\u00eda.\nNucleos de poblaci\u00f3n.\nEl conceyu estremar en dellos nucleos de poblaci\u00f3n, que ten\u00eden la siguiente poblaci\u00f3n en 2015 seg\u00fan l'INE.\nHistoria.\nLos or\u00edxenes d'El Bod\u00f3n remontar a la repoblaci\u00f3n llevada a cabu na Ed\u00e1 Media polos reis de Lle\u00f3n, quedando integr\u00e1u na xurisdicci\u00f3n de Ciudad Rodrigo, denomin\u00e1ndose ent\u00f3s la llocalid\u00e1 a cencielles como Bod\u00f3n. Cola creaci\u00f3n de les actuales provincies en 1833, El Bod\u00f3n qued\u00f3 encuadr\u00e1u na provincia de Salamanca, dientro de la Rex\u00f3n Lleonesa.\nCombate d'El Bod\u00f3n.\nEl Bod\u00f3n foi'l llugar de la batalla asocedida'l 25 de setiembre de 1811, ente les tropes franceses y les aliaes al mandu de Wellington, compuesta por tropes ingleses, portugueses y espa\u00f1oles. Mientres l'acci\u00f3n la caballer\u00eda francesa tom\u00f3 2 pieces d'artiller\u00eda portugu\u00e9s, pero'l 5\u00ba reximientu d'infanter\u00eda ingl\u00e9s nun fechu carente de l\u00f3xica, cargu contra la caballer\u00eda francesa y recuper\u00f3 les pieces. A otru d\u00eda los ex\u00e9rcitos at\u00f3pase na posici\u00f3n de Guinaldo o Fuenteguinaldo, tornando wellington la llucha y retir\u00e1ndose a Portugal."}
{"id": "7894", "revid": "37624", "url": "https://ast.wikipedia.org/wiki?curid=7894", "title": "Brincones", "text": "Brincones ye un conceyu y un pueblu de la provincia de Salamanca. Tien un \u00e1rea 14,94 km\u00b2 con una poblaci\u00f3n de . Ta a unos 45 km de la capital de la provincia, a unos 765 metros sobre'l nivel del mar. \nEl so c\u00f3digu postal ye 37217."}
{"id": "7896", "revid": "43102", "url": "https://ast.wikipedia.org/wiki?curid=7896", "title": "Lars Nor\u00e9n", "text": "Lars Nor\u00e9n , foi un poeta y dramaturgu suecu.\nEl primer llibru de Nor\u00e9n, espubliz\u00e1u na so moced\u00e1, foi un poemariu: \"Syrener, sn\u00f6\" (\"Sirenes, \u00f1eve\", 1963). Magar que llueu s'adicara m\u00e1s al teatru y algamara fama nesti campu, nel entamu'l so percorrer lliterariu espubliz\u00f3 munchos llibros de poemes y de muncha calid\u00e1, como \"Dagbok\" (\"Diariu\", 1976), \"Order\" (\"Pallabres\", 1978) o \"Hj\u00e4rta i hj\u00e4rta\" (\"Coral en coral\", 1980). \nEnte les sos pieces teatrales m\u00e1s conoc\u00edes puen camentase \"7:3\", \"Kaos \u00e4r granne med gud\" (\"El caos ye vec\u00edn de Dios\") o \"Natten \u00e4r dagens mor\" (\"La nueche ye ma del d\u00eda\"). Nestes obres, enforma realistes, ye perimportante el car\u00e1uter autobiogr\u00e1ficu y la so escurid\u00e1.\nPremios.\nNor\u00e9n recibi\u00f3'l premiu lliterariu d'Aftonbladet en 1971. En 2003, gan\u00f3'l Premiu N\u00f3rdicu de l'Academia Sueca, conoc\u00edu como'l \"peque\u00f1u Nobel\"."}
{"id": "7900", "revid": "28171", "url": "https://ast.wikipedia.org/wiki?curid=7900", "title": "Llista de reis de Portugal", "text": "Llista de los Reis de Portugal"}
{"id": "7901", "revid": "43102", "url": "https://ast.wikipedia.org/wiki?curid=7901", "title": "Tipu de datu", "text": "N'Inform\u00e1tica, un tipu de datu (munches veces dizse cenciellamente \"tipu\") ye un nome pa un conxuntu valores ya operaciones que pu\u00e9n facese nellos. Los llinguaxes de programaci\u00f3n de cutio empleguen polo menos \u00fan tipu de datos (de cutio dellos m\u00e1s). \nCuandu nun programa se tien una informaci\u00f3n calten\u00eda nun conxuntu de bits, al da-y a esi grupu de bits un tipu ta d\u00e1ndose-y un signific\u00e1u a esos bits. Al hardware da-y lo mesmo cu\u00e1l seya esi signific\u00e1u, pero los programas manexen esa informaci\u00f3n seg\u00fan el tipu.\nEnte los tipos de datos pregueros tan: n\u00famberu enteru, real (tami\u00e9n nom\u00e1u n\u00famberu en coma flotante) o car\u00e1cter (lletra). Los mesmos bits na memoria del ordenador puen significar coses estremaes seg\u00fan el tipu de datos que tengan; por exemplu, los bits 1000001 representen el n\u00famberu 65 si ye un n\u00famberu enteru, pero ser\u00eda la lletra A si ye un car\u00e1cter en c\u00f3digu ASCII."}
{"id": "7904", "revid": "37624", "url": "https://ast.wikipedia.org/wiki?curid=7904", "title": "C\u00f3digu postal", "text": "Un c\u00f3digu postal (C.P.) ye una serie de lletres o cifres que, a\u00f1ad\u00edes a la direici\u00f3n postal, sirven pa ordenar meyor el corr\u00e9u.\nLa Rep\u00fablica Federal d'Alema\u00f1a fue'l primer pa\u00eds del mundu n'usar un sistema de c\u00f3digos postales, a principios de los a\u00f1os 1960. Un par d'a\u00f1os m\u00e1s tarde los Estaos Xun\u00edos siguieron l'exemplu.\nN'Espa\u00f1a.\nLos c\u00f3digos postales consten de 5 cifres, de les que les 2 primeres faen referencia a la provincia por orden alfab\u00e9ticu. Los tres siguientes n\u00famberos indiquen la zona postal. Para facer m\u00e1s f\u00e1cil el cambiu al c\u00f3digu postal cuando s'entam\u00f3 a usar ficieron que nes capitales de provincia el primer n\u00famberu de la zona postal fuera un cero y los dos siguientes los mesmos que los de l'antigua zona postal (nes ciudaes que la tuvieran, como Madrid, Barcelona y Val\u00e8ncia)."}
{"id": "7905", "revid": "37624", "url": "https://ast.wikipedia.org/wiki?curid=7905", "title": "Alcalde", "text": "Un alcalde o una alcaldesa (\u00e1rabe cl\u00e1sicu, \u0642\u0627\u0636\u064a \"q\u0101\u1e0d\u012b\" &lt; \u00e1rabe hispanu, \u0642\u0627\u0636\u064a \"alq\u00e1\u1e0di\": xuez) ye un cargu p\u00fablicu que s'atopa al mandu de l'alministraci\u00f3n pol\u00edtica d'una ciud\u00e1, conceyu o pueblu. Esiste una amplia varied\u00e1 de regulaciones xur\u00eddiques d'esta figura, tantu no relativo a les sos competencies y responsabilidaes como a la forma en que l'alcalde ye escoy\u00edu. \nL'alcalde puede ser reelix\u00edu na mayor\u00eda de los pa\u00edses. La so obligaci\u00f3n consiste en defender los intereses de los sos conciudadanos por aciu la execuci\u00f3n de les pol\u00edtiques llocales que tengan por oxetivu la meyora de la so calid\u00e1 de vida.\nHistoria.\nHist\u00f3ricamente, un alcalde exerc\u00eda funciones de xuez. Nel Antiguu R\u00e9xime n'Espa\u00f1a hab\u00eda un alcalde pol \"est\u00e1u noble\" y otru pol \"est\u00e1u llanu\"; y nes principales poblaciones un alcalde design\u00e1u pol rei. Los poblaos qu'ostentaben esi privilexu ten\u00eden t\u00edtulu de villa (o de ciud\u00e1). Les villes con alcalde ten\u00eden derechu a alzar un rollu, llugar de ajusticiamiento. L'alministraci\u00f3n municipal d'otres poblaciones taba en manes d'un correxidor. \nEsisti\u00f3, am\u00e1s, nel Reinu de Castiella, el cargu d'Alcalde de la Casa y Corte de La so Maxest\u00e1, funcionariu xudicial qu'impart\u00eda xusticia na Sala d'Alcaldes de la Casa y Corte.\nAm\u00e9rica.\nArxentina.\nN'Arxentina, siendo un est\u00e1u federal, cada provincia establez la forma de gobiernu de los sos conceyos. Polo xeneral, el cargu executivu m\u00e1ximu dientro d'un conceyu ye Intendente o Intendente municipal. El conceyu municipal tien funciones deliberativas o llexislatives. Nel casu de la Ciud\u00e1 Aut\u00f3noma de Buenos Aires, dende l'a\u00f1u 1996, el cargu executivu denominar Xefe de gobiernu.\nNes provincies del sur suelse acu\u00f1ar el t\u00e9rminu alcalde a la m\u00e1xima autorid\u00e1 d'un conceyu.\nBolivia.\nEn Bolivia, l'alcalde ye la m\u00e1xima autorid\u00e1 del Gobiernu Aut\u00f3nomu Municipal. El so mandatu dura 5 a\u00f1os, pudiendo ser reelix\u00edu.\nBrasil.\nEn Brasil, el \"prefeito\" ye la m\u00e1xima autorid\u00e1 d'un conceyu, xefe del poder executivu municipal. Ye electu pa un mandatu de 4 a\u00f1os, pudiendo ser reelix\u00edu una \u00fanica vegada consecutiva. \nLa figura del \"prefeito\" foi creada dempu\u00e9s de la Revoluci\u00f3n de 1930, sustituyendo al intendente y al inda m\u00e1s antiguu cargu de presidente de la c\u00e1mara. A partir de la Constituci\u00f3n brasilana de 1934, el cargu d'alcalde xeneralizar en tou Brasil y atribuy\u00e9ronse-y les funciones de xefe del poder executivu del gobiernu llocal, esto ye, quien dirixe l'alministraci\u00f3n y los servicios p\u00fablicos municipales.\nCanad\u00e1.\nSeg\u00fan el marcu llegal del federalismu canadiense, los conceyos son xurisdicci\u00f3n esclusiva de les provincies. El cargu de \"maire\" ye, por tanto, significativamente distintu d'una provincia a otra.\nChile.\nEn Chile, l'alcalde ye la m\u00e1xima autorid\u00e1 d'una municipalid\u00e1 y en tal calid\u00e1 correspu\u00e9nde-y el so direici\u00f3n y alministraci\u00f3n cimera y la supervisi\u00f3n del so funcionamientu. \nLa municipalid\u00e1, qu'am\u00e1s del alcalde ta integrada por un conceyu comunal, ta encargada d'alministrar una o m\u00e1s comu\u00f1es. L'alcalde ye electu democr\u00e1ticamente por aciu sufraxu universal por un periodu de 4 a\u00f1os, pudiendo ser reelix\u00edu.\nColombia.\nEn Colombia, l'alcalde ye'l cargu executivu d'un conceyu. L'actu llexislativu del Congresu de Colombia de 9 de xineru de 1986 modific\u00f3 l'art\u00edculu 201 de la Constituci\u00f3n pol\u00edtica estableciendo que los alcaldes fueren escoy\u00edos por votu popular. El par\u00e1grafu transitoriu de dicha disposici\u00f3n determin\u00f3 que la primer eleici\u00f3n d'alcaldes pol nuevu sistema tuviera llugar el segundu domingu de marzu de 1988. El so mandatu, en principiu de dos a\u00f1os, foi estend\u00edu a tr\u00e9s en 1994 y a cuatro dende 2004. L'alcalde dirixe l'alministraci\u00f3n municipal y representa al conceyu. Les sos funciones principales son l'alministraci\u00f3n de los recursos de la municipalid\u00e1, velar pol bienestar y los intereses de los sos conciudadanos y representalos ante'l Gobiernu nacional, am\u00e1s d'impulsar pol\u00edtiques llocales p'ameyorar la so calid\u00e1 de vida, tales como programes de sal\u00fa, vivienda, segurid\u00e1, educaci\u00f3n, infraestructura vial y orde p\u00fablicu. Tien De presentar a los eleutores un plan de gobiernu. Si nun lu cumple, los ciudadanos pueden pidir la revocatoria del so mandatu.\nCosta Rica.\nEn Costa Rica exerz el poder executivo y en coordinaci\u00f3n colos rexidores municipales (poder llexislativu llocal), alministra los intereses y servicios del conceyu. Cuenta, am\u00e1s, col sofitu de dos vicealcaldes. Dende 1998 ye escoy\u00edu por votaci\u00f3n popular. Les eleiciones municipales pa la eleici\u00f3n d'Alcaldes, Rexidores, Conceyos de Distritu y S\u00edndicos realicen el primer domingu de febreru, dos a\u00f1os dempu\u00e9s de les eleiciones nacionales en que s'escueye al Presidente, Vicepresidentes y Diputaos. Tomen posesi\u00f3n de los sos cargos el primer d\u00eda de mayu del mesmu a\u00f1u de la so eleici\u00f3n, por un periodu de cuatro a\u00f1os, y pueden ser reelix\u00edos.\nEcuador.\nN'Ecuador, l'alcalde ye'l xefe del poder executivu d'un conceyu y el so m\u00e1ximu representante. Ye'l responsable de l'alministraci\u00f3n de la municipalid\u00e1 y de les sos rellaciones col gobiernu central. Gobierna en xunto col ente llexislativu llocal, el conseyu municipal.\nL'alcalde ye escoy\u00edu por sufraxu democr\u00e1ticu direutu por un periodu de cuatro a\u00f1os y puede ser reelix\u00edu una sola vegada, consecutiva o non.\nEstaos Xun\u00edos.\nEl \"mayor\" (alcalde) ye'l l\u00edder na mayor\u00eda de los conceyos de los Estaos Xun\u00edos, como \"cities\" (ciudaes), \"towns\" (pueblos), etc. Nos Estaos Xun\u00edos, hai dellos tipos distintos d'alcaldes, seg\u00fan el sistema del gobiernu llocal. Sol sistema del gobiernu del alministrador del conseyu, el '\"mayor\"' ye'l primeru ente iguales nel conseyu de la ciud\u00e1, qu'act\u00faa como un cuerpu llexislativu, ente que les funciones executives llevar a cabu un xerente design\u00e1u. El \"'mayor\"' puede presidir el conseyu de la ciud\u00e1, pero escarez de poderes llexislativos especiales. El '\"mayor'\" y el conseyu de l\u00e1 ciudaes sirven a tiempu parcial, cola alministraci\u00f3n diaria en manes d'un alministrador de ciud\u00e1 profesional. El sistema ye m\u00e1s com\u00fan ente les ciudaes medianes d'alredor de 25,000 a dellos cientos de miles, xeneralmente conceyos rurales y suburbanos.\nNa segunda forma, conocida como'l gobiernu del conseyu municipal, l'alcald\u00eda y el conseyu de la ciud\u00e1 son oficines separaes. So un fuerte sistema de '\"mayor'\", el \"'mayor'\" act\u00faa como un executivu electu col conseyu de la ciud\u00e1 exerciendo poderes llexislativos. Pueden escoyer un oficial alministrativu xefe pa supervisar los distintos departamentos. Este ye'l sistema utiliz\u00e1u na mayor\u00eda de les grandes ciudaes de los Estaos Xun\u00edos, principalmente porque los \"'mayors'\" empresten servicios a tiempu completu y tienen una amplia gama de servicios que supervisen.\nGuatemala y El Salvador.\nEn Guatemala y El Salvador, l'alcalde ye la m\u00e1xima autorid\u00e1 d'un conceyu y como tal correspu\u00e9nde-y el so alministraci\u00f3n. La municipalid\u00e1, qu'am\u00e1s del alcalde ta integrada por un conceyu municipal, encargar d'alministrar los recursos del conceyu. Tanto l'alcalde qu'encabeza la planilla, como los s\u00edndicos y conceyales que lu acompa\u00f1en, son electos democr\u00e1ticamente por un periodu de 3 a\u00f1os, pudiendo ser reelix\u00edos. \nL'Alcalde electu tien d'afaese al C\u00f3digu Municipal que rixe la so autorid\u00e1; tien de cumplir con una alministraci\u00f3n tresparente y que faiga espolletar al conceyu y los sos habitantes.\nM\u00e9xicu.\nEn M\u00e9xicu, el t\u00e9rminu ye utiliz\u00e1u coloquialmente como sin\u00f3nimu de presidente municipal, que ye'l funcionariu p\u00fablicu electu cada tr\u00e9s a\u00f1os pa presidir un conceyu, tami\u00e9n llam\u00e1u cabildru. La denominaci\u00f3n de presidente municipal\u00bb tien el so fundamentu nel art\u00edculu 115 de la Constituci\u00f3n Pol\u00edtica de los Estaos Xun\u00edos Mexicanos.\nEl presidente municipal ye la figura unipersonal m\u00e1s importante del conceyu. Cabeza de la planilla ganadora, responsable de l'alministraci\u00f3n p\u00fablica municipal, representante pol\u00edticu del conceyu y presidente del cabildru, concentra un conxuntu de facultaes que la asitien nuna posici\u00f3n preeminente na vida pol\u00edtica municipal. \nLa base constitucional de los conceyos atopar nel art\u00edculu 115 de la Constituci\u00f3n, que diz: \u00ab\"Los Estaos van adoptar, pal so r\u00e9xime interior, la forma de gobiernu republicanu, representativu, popular, teniendo como base de la so divisi\u00f3n territorial y de la so organizaci\u00f3n pol\u00edtico y alministrativo, el conceyu llibre conforme a les bases siguientes: a) cada conceyu va ser gobern\u00e1u por un conceyu d'eleici\u00f3n popular direuta, integr\u00e1u por un presidente municipal y el n\u00famberu de rexidores y s\u00edndicos que la Llei determine. La competencia qu'esta Constituci\u00f3n da al gobiernu municipal va exercer pol conceyu de manera esclusiva y nun va haber autorid\u00e1 entemedia dalguna ente \u00e9sti y el Gobiernu del Est\u00e1u.\"\u00bb\nAm\u00e1s, la constituci\u00f3n prohibe la reeleici\u00f3n de los presidentes municipales, rexidores y s\u00edndicos pal periodu inmediatu, seg\u00fan p\u00e1rrafu 2 incisu I del art\u00edculu 115 de Constituci\u00f3n, \"Los Presidentes Municipales, rexidores y s\u00edndicos de los conceyos, electos popularmente por eleici\u00f3n direuta, nun van poder ser reelectos pa periodu inmediatu. Les persones que por eleici\u00f3n indireuta, o por nomamientu o designaci\u00f3n de dalguna autorid\u00e1 desempe\u00f1en funciones propies d'esos cargos, seya los que quier la denominaci\u00f3n que se-yos dea, nun van poder ser electes pal periodu inmediatu.\"\nParaguay.\nEn Paragu\u00e1i, los departamentos son estremaos en conceyos, el cargu m\u00e1ximu d'esti postreru ye'l de \"Intendente\" o \"Intendente Municipal\"; el conceyu municipal tien funciones deliberativas o llexislatives.\nPer\u00fa.\nEn Per\u00fa, dende 2002, l'alcalde ye'l funcionariu p\u00fablicu electu cada cuatro a\u00f1os pa presidir los conceyos provinciales o distritos del pa\u00eds. Con anteriorid\u00e1, el cargu ten\u00eda una duraci\u00f3n de tr\u00e9s a\u00f1os.\nL'alcalde ye'l cargu unipersonal m\u00e1s importante de cada provincia o distritu de la organizaci\u00f3n territorial de Per\u00fa. L'alcalde electu ye quien encabeza la llista ganadora nes eleiciones. Ye responsable de l'alministraci\u00f3n p\u00fablica municipal y de los servicios comunales. Ye representante pol\u00edticu del conceyu.\nLes primeres eleiciones municipales llibres y democr\u00e1tiques realizar en 1963. Con anteriorid\u00e1 los alcaldes yeren designaos pol Poder Executivu.\nPuertu Ricu.\nLos conceyos escueyen un alcalde y una llexislatura municipal nes eleiciones xenerales cada cuatro a\u00f1os. Puertu Ricu nun tien divisiones de primer nivel, sicas\u00ed, tien 78 conceyos, consideraos divisiones de segundu nivel, seg\u00fan definir el Gobiernu d'Estaos Xun\u00edos.\nUrugu\u00e1i.\nPola llei N\u1d58 18.567 del 13 de setiembre de 2009 crear n'Urugu\u00e1i un tercer nivel de gobiernu y alministraci\u00f3n llam\u00e1u conceyu. Los conceyos t\u00e1n gobernaos por \u00f3rganos de cinco miembro. El presidente del \u00f3rganu recibe'l nome de alcalde y los dem\u00e1s miembros el de conceyales. Los miembros escoyer por votu direutu de la ciudadan\u00eda na mesma oportunid\u00e1 na que s'escueyen los Intendentes y les Xuntes Departamentales. Pola llei N\u1d58 18.653 del 15 de marzu de 2010 defini\u00e9ronse los 89 conceyos (conoc\u00edos popularmente como \"alcald\u00edes\") en que va tar subdivid\u00edu'l pa\u00eds.\nVenezuela.\nEn Venezuela, l'alcalde ye la m\u00e1xima autorid\u00e1 del conceyu que tien calter aut\u00f3nomu, xefe del executivu municipal y alministrador de los recursos propios de la municipalid\u00e1. Ye electu cada cuatro y seis a\u00f1os, pudiendo ser reelix\u00edu por socesives, gracies a una enmienda constitucional, pueden ser revocaos al travi\u00e9s d'un referendu, seg\u00fan lo previsto na Constituci\u00f3n de la Rep\u00fablica Bolivariana de Venezuela.\nEsisten dos tipos d'alcaldes: los convencionales que gobiernen un conceyu y los alcaldes Metropolitanos los cualos dirixen una alcald\u00eda Metropolitana, que ta integrada por dellos conceyos acomu\u00f1aos ente sigo (como l'alcald\u00eda Metropolitana de Caraques y l'alcald\u00eda metropolitana del Altu Apure). \nEl Poder Municipal ta am\u00e1s integr\u00e1u por un \u00f3rganu llexislativu, el Conceyu Municipal y una Contralor\u00eda Municipal que s'encarga de fiscalizar la xesti\u00f3n econ\u00f3mica del alcalde y los dem\u00e1s entes municipales. Esisten am\u00e1s conseyos comunales, \u00f3rganos esternos a la municipalid\u00e1, qu'al igual que l'alcalde, tienen funciones alministratives similares, pero que son executaes por coleutivu de la comunid\u00e1 y t\u00e1n llindaes a un sector espec\u00edficu del conceyu.\nEuropa.\nEspa\u00f1a.\nL'alcalde dirixe l'alministraci\u00f3n municipal, preside y representa al conceyu. Ye escoy\u00edu ente los conceyales por mayor\u00eda absoluta, que son de la mesma escoy\u00edos polos vecinos.\nEsisten tres f\u00f3rmules d'eleiciones, dependiendo del n\u00famberu d'habitantes del conceyu. Si esiste un r\u00e9xime de conceyu abiertu (menos de 100 habitantes), los vecinos escueyen al alcalde direutamente por mayor\u00eda, esti tami\u00e9n se-y conoz pol nome de \"postor\" o \"alcalde ped\u00e1neo\".\nSi'l conceyu tien una poblaci\u00f3n ente 100 y 250 habitantes, escu\u00e9yese'l m\u00e9todu de llistes abiertes. Nuna mesma papeleta figuren los candidatos de tolos part\u00edos, y el eleutores tendr\u00e1n d'escoyer un determin\u00e1u n\u00famberu d'ellos. Los m\u00e1s votaos van ser nomaos conceyales, que, darr\u00e9u, van escoyer al alcalde.\nNel restu de los casos, los part\u00edos alleguen en llistes zarraes. La asignaci\u00f3n de conceyales va realizar en funci\u00f3n del Sistema D'Hont, conceyales que, van ser los que darr\u00e9u escueyan al alcalde d'ente xeneralmente, les cabeces de llista de cada part\u00edu. Si'l part\u00edu ganador llogr\u00f3 la mayor\u00eda absoluta de los conceyales, na posterior votaci\u00f3n ente los conceyales pa escoyer alcalde nun va haber problema en qu'esti perteneza a la formaci\u00f3n pol\u00edtica ganadora. Si otra manera, naide llogr\u00f3 la mayor\u00eda absoluta de los conceyales, b\u00fascase l'establecimientu de pactos ente los part\u00edos pa conformar mayor\u00edes de gobiernu estables, y como result\u00e1u d'estos non necesariamente l'alcalde hai de pertenecer al part\u00edu con mayor n\u00famberu de conceyales. Pero si nengunu de los o resulta en mayor\u00eda absoluta, anque estos pactos s\u00edan claramente mayoritarios y superen en demas\u00eda a les resultaos d'otros pactos o llistes, ye proclam\u00e1u Alcalde'l conceyal qu'encabeza la llista que llogr\u00f3'l mayor n\u00famberu de votos nel conceyu. En casu d'empate, va resolver por sort\u00e9u.\nL'alcalde tien toa una serie de facultaes, dalgunes d'elles son delegables. Ta asist\u00edu por un \u00f3rganu colex\u00e1u que recibe angua\u00f1o'l nome de Xunta de Gobiernu Llocal y ta form\u00e1u por un n\u00famberu non cimeru a un terciu del n\u00famberu llegal de miembros del Plenu.\nCorrespuende al alcalde'l nomamientu del teniente d'alcalde.\nFinlandia.\nEn Finlandia, el kaupunginjohtaja (\"l\u00edder de la ciud\u00e1\") o kunnanjohtaja (\"l\u00edder municipal\") ye un funcionariu executivu, que nun ye escoy\u00edu democr\u00e1ticamente, pero des\u00edgnase-y una oficina p\u00fablica per parte del conceyu de la ciud\u00e1. Angua\u00f1o Tampere y Pirkkala tienen alcaldes.\nSuecia.\nBorgm\u00e4stare, (n'espa\u00f1ol, burgomaestre), fai referencia al funcionariu principal de la oficina del Rexistru, non al encarg\u00e1u de la ciud\u00e1 o alcalde. Am\u00e1s, \"borgm\u00e4stare\" ye tami\u00e9n un t\u00edtulu honor\u00edficu que puede otorgase por servicios distingu\u00edos a la ciud\u00e1.\nFrancia.\nEn Francia'l \"maire\" escoyer del so senu pol conceyu municipal, por un mandatu de seis a\u00f1os anovable, y por sufraxu universal direutu. Les funciones de \"maire\" pueden ser exerc\u00edes nam\u00e1i por un ciudadanu franc\u00e9s con tolos sos derechos civil y c\u00edvicu. Secundar unu o m\u00e1s axuntos escoy\u00edos del so senu pol conseyu municipal. \nLos \"maires\" franceses tienen un importante rol y\u00e1 que cumplen una doble funci\u00f3n, siendo al empar axentes estatales y axentes comunales en rellaci\u00f3n al coleutivu territorial. Executen les decisiones del conceyu municipal, pero disponen de poderes propios relevantes en materia d'urbanismu, polic\u00eda municipal y recursos humanos.\n\u00c1frica.\nRep\u00fablica democr\u00e1tica del Congo.\nNa Rep\u00fablica democr\u00e1tica del Congo, les ciudaes subdividir en comu\u00f1es. El titular del poder executivu de la ciud\u00e1 tien el t\u00edtulu de \"maire\" y cada comu\u00f1a dirixir un burgomaestre. La capital, Kinxasa tien un gobernador."}
{"id": "7906", "revid": "37624", "url": "https://ast.wikipedia.org/wiki?curid=7906", "title": "La Zarza de Pumareda", "text": "La Zarza de Pumareda ye un conceyu espa\u00f1ol allug\u00e1u na fastera de La Ramaxer\u00eda, na provincia de Salamanca, de l'antigua Rex\u00f3n de Lle\u00f3n, g\u00fcei la comunid\u00e1 aut\u00f3noma de Castiella y Lle\u00f3n. Asiti\u00e1u na ecorex\u00f3n de les arribes, forma parte del Parque Natural d'Arribes del Dueru. Ye un pueblu de 170 habitantes. Tien llendes con Aldead\u00e1vila, Masueco, Cabeza del Caballo, El Milano, Cerezal y Mieza. \nEl so c\u00f3digu postal ye 37257."}
{"id": "7907", "revid": "35", "url": "https://ast.wikipedia.org/wiki?curid=7907", "title": "Lleonor de Borb\u00f3n y Ortiz", "text": "Lleonor de Borb\u00f3n y Ortiz ye la Princesa d'Asturies. \nYe f\u00eda de los reis d'Espa\u00f1a Felipe VI y Letizia Ortiz. Ocupa el primer puestu na llinia de socesi\u00f3n de la Corona espa\u00f1ola. El so nacimientu produzse enantes de qu'entame l'alderique so'l camudamientu de la Constituci\u00f3n Espa\u00f1ola alrodiu de los derechos de socesi\u00f3n de la Corona y les preferencies que-yos da'l testu constitucional a los descendientes varones frente a les muyeres.\nPerti\u00e9n los t\u00edtulos hist\u00f3ricos de Princesa d'Asturies, Princesa de Girona, Princesa de Viana, Duquesa de Montblanc, Condesa de Cervera y Se\u00f1ora de Balaguer, con orixe nel 1388, 1351, 1424, 1387, 1351 y 1413, respeutivamente. Tien tratamientu d'Alteza Real."}
{"id": "7908", "revid": "43102", "url": "https://ast.wikipedia.org/wiki?curid=7908", "title": "ASCII", "text": "ASCII (American Standard Code for Information Interchange, C\u00f3digu Est\u00e1ndar Americanu pal Intercambiu d'Informaci\u00f3n) ye un c\u00f3digu de car\u00e1uteres bas\u00e1u nel alfabetu llat\u00edn que s'emplega n'ingl\u00e9s.\nYe un c\u00f3digu de 7 bits; eso quier dicir que cada lletra repres\u00e9ntase con 7 bits (cueye nun solu byte). Con esos 7 bits puen representase 128 valores. L'alfabetu n'ingl\u00e9s tien 26 lletres, colo que'l c\u00f3digu ASCII pue representar les 26 lletres en may\u00fascules y en min\u00fascules, los n\u00famberos, y dellos signos de puntuaci\u00f3n usaos nos ordenadores. Los car\u00e1uteres imprentables del c\u00f3digu ASCII son los que vienen darr\u00e9u:\nEl primeru d'ellos, por exemplu, ye l'espaciu en blanco, qu'equival al valor numb\u00e9ricu 32.\nAm\u00e1s de lletres imprentables, repres\u00e9ntense dellos car\u00e1uteres de control: lletres especiales que o nun se ven (como'l car\u00e1cter de fin de p\u00e1rrafu) o que nun s'empleguen nos testos, sin\u00f3n pa usos internos nos ordenadores (por exemplu, un car\u00e1cter que indica al ordenador que dea un xibl\u00edu). Estos car\u00e1uteres especiales tienen valores numb\u00e9ricos pembaxo'l 32.\nAl tar bas\u00e1u nel alfabetu ingl\u00e9s, el c\u00f3digu ASCII est\u00e1ndar nun permite escribir lletres comu la \u00f1 o con acentos. Sicas\u00ed, puen representase col ASCII Enant\u00e1u (que nun ye est\u00e1ndar). Con un byte (8 bits) puen representase 256 valores. Gracies a que n'ASCII s\u00f3lo se usen 7 bits y de cutio los ordenadores manexen polo menos 8 na so memoria, \"sobren\" 128 valores, que'l est\u00e1ndar nun define. Nesos 128 valores m\u00e9tense otros car\u00e1uteres, comu la \"\u00f1\" o les lletres con acentu. El problema ye qu'eses lletres \"extra\" nun son est\u00e1ndar, y un testu que les emplegue pue vese bien nun ordenador y mal n'otru.\nL'ASCII ye \u00fan de los c\u00f3digos m\u00e1s usaos nel mundu dende hai a\u00f1os (cre\u00f3se en 1963), anque nun da soporte a munches lling\u00fces que nun empleguen l'alfabetu llat\u00edn. Angua\u00f1o hai c\u00f3digos muncho m\u00e1s completos y potentes, comu Unicode (que tien m\u00e1s de 100.000 lletres frente a les 128 del ASCII o les 256 del ASCII enant\u00e1u)."}
{"id": "7909", "revid": "43102", "url": "https://ast.wikipedia.org/wiki?curid=7909", "title": "C\u00f3digu de car\u00e1uteres", "text": "Un c\u00f3digu de caracteres ye un c\u00f3digu qu'enllacia un conxuntu de caracteres con otra forma de representaci\u00f3n d'esos caracteres (de cutio n\u00famberos), col env\u00eds de permitir que s'atroxen o tresmitan nun ordenador o rede, y\u00e1 qu'estos aparatos nun pueden manexar direutamente lletres, pero s\u00ed n\u00famberos.\nA cada lletra o car\u00e1cter del conxuntu, ent\u00f3s, correspu\u00e9nde-y un n\u00famberu, y esta correspondencia ye la que ta defin\u00eda nel c\u00f3digu de caracteres. El c\u00f3digu Morse ye un c\u00f3digu de caracteres (forx\u00e1u pa usos non inform\u00e1ticos), pero n'inform\u00e1tica'l c\u00f3digu m\u00e1s conoc\u00edu pue que seya'l ASCII. Nesi c\u00f3digu, el n\u00famberu 100, por exemplu, representa la \"d\", y el 65 la \"A\".\nHai otros munchos c\u00f3digos, como'l EBCDIC, l'Unicode, l'ISO-8859-1..."}
{"id": "7911", "revid": "37624", "url": "https://ast.wikipedia.org/wiki?curid=7911", "title": "Lling\u00fces de la familia khoisan", "text": "Col nome de familia khoisan conozse a un grupu de lling\u00fces falaes nel sur d'\u00c1frica, principalmente en Namibia y Botsuana, pero tami\u00e9n n'Angola, Tanzania y norte de la Rep\u00fablica Sudafricana. Munches d'elles t\u00e1n angua\u00f1o desaniciaes y otres siguen ensin tener representaci\u00f3n escrita.\nLos falantes de les lling\u00fces de la familia khoisan pertenecen a les etnies san y khoi. \nLes lling\u00fces de la familia khoisan caracter\u00edcense pola presencia d'unes consonantes espec\u00edfiques, conoc\u00edes como clics, que se producen chasquiando la llingua y representaes gr\u00e1ficamente con signos como ! o //\nLes lling\u00fces d'esta familia suelen clasificase en tres grupos: khoisan del norte, khoisan del sur y khoisan central. A estos tr\u00e9s grupos convi\u00e9n amestar dos lling\u00fces falaes en Kenia y Tanzania, el hadza y el sandav\u00e9s, separtaes del restu de la familia."}
{"id": "7913", "revid": "43102", "url": "https://ast.wikipedia.org/wiki?curid=7913", "title": "Llista de pallabres indoeuropees", "text": "Esta ye una llista de les ra\u00edces protoindoeuropees m\u00e1s comunes. En xeneral nam\u00e1i se recueye la llingua m\u00e1s representativa de ca\u00fan de los tueros del indoeurop\u00e9u. \nNumerales.\nper- (primeru) Al i par\u00eb, B pirmas, E first, G pr\u014dtos, H para, Ir er, K parwe, L primus, R pervy\u012d, S prathama"}
{"id": "7914", "revid": "116", "url": "https://ast.wikipedia.org/wiki?curid=7914", "title": "Bit", "text": "Un bit (acurti\u00e1u b) ye la unid\u00e1 m\u00e1s peque\u00f1a d'informaci\u00f3n que s'emplega n'inform\u00e1tica y teor\u00eda de la informaci\u00f3n. Un solu bit val uno o cero, verdadero o falso, enceso o apagao. Vien a ser l'equivalente a contestar \"s\u00ed\" o \"non\" a una pregunta (la respuesta m\u00e1s cenciella posible).\nEl primeru n'emplegar la pallabra bit foi Claude E. Shannon nun art\u00edculu de 1948. Bit ye una abreviatura de binary digit, y diz que la forx\u00f3 John W. Tukey.\nUn bit ye una unid\u00e1 afayadiza pa emplegar nos ordenadores, porque pue representase con circuitos eleutr\u00f3nicos. Por embargu, los bits de cutio agr\u00fapense n'otres unidaes mayores, como'l byte."}
{"id": "7915", "revid": "35", "url": "https://ast.wikipedia.org/wiki?curid=7915", "title": "StarTrek", "text": ""}
{"id": "7916", "revid": "107956", "url": "https://ast.wikipedia.org/wiki?curid=7916", "title": "Dacia Logan", "text": "Renault/Dacia Logan ye una berlina compacta de baxu preciu dise\u00f1\u00e1u pola firma francesa d'autom\u00f3viles Renault pa la su filial rumana Dacia cola denominaci\u00f3n inicial de X90. La producci\u00f3n entam\u00f3 en Ruman\u00eda nel 2004 y comercial\u00edzase dende ent\u00f3s embaxu la marca rumana Dacia, n'Europa y Norte d'\u00c1frica, y Renault, n'Am\u00e9rica.\nN'orixe, el coche asoley\u00f3se como modelu conceb\u00edo pa pa\u00edses emerxentes, de baxu costo de mantenimientu, gran capacid\u00e1 y con una mec\u00e1nica enforma prebada n'anteriores modelos de Renault (M\u00e9gane y Clio). Poro, el Logan entam\u00f3 a vendese n'Europa occidental (Espa\u00f1a, Francia y Alema\u00f1a) en xunu de 2005. Dende la su apaici\u00f3n, el Logan pas\u00f3 a ensamblase tami\u00e9n en Marruecos, Rusia y Colombia.\nEl Logan ye'l result\u00e1u del proyeutu X90 anunci\u00e1u por Renault tres l'integraci\u00f3n de la filial Dacia. Anunciose ent\u00f3s comu \"el coche de los 5000 euros\" pol oxetivu de preciu de venta fix\u00e1u pol fabricante franc\u00e9s. El preciu final na su presentaci\u00f3n en 2004, per embargu, anduviera alrodiu los 6.000 euros na su versi\u00f3n b\u00e1sica y algamara los 10.000 nes sos presentaciones m\u00e1s completes."}
{"id": "7920", "revid": "35", "url": "https://ast.wikipedia.org/wiki?curid=7920", "title": "Clic", "text": "En fon\u00e9tica, conozse col nome de clic a un son\u00edu que se produz cola llingua y los llabios ensin intervenci\u00f3n del fluxu pulmonar.\nLos clics son utilizaos por munches lling\u00fces, ente otres l'asturianu, como interxeiciones. Ye'l casu por exemplu de les que s'usen p'amosar fastidiu ( [/], escrita dacuando \"tss\"), o pa llamar a los perros y los gochos ( [\u01c2] trescrita como \"cs cs\" ) .\nLes lling\u00fces de la familia khoisan y delles otres influy\u00edes por elles, como'l xhosa, el zul\u00fa, el sotho y el dahalo tienen la particularid\u00e1 de ser les \u00faniques qu'usen los clics como fonema conson\u00e1nticu. La presencia de los clics nestes lling\u00fces nun ta tov\u00eda esplicada, anque delles hip\u00f3tesis apunten la posibilid\u00e1 de qu'apaecieren nun estadiu primitivu del desarrollu del llinguaxe humanu y que se perdieren na mayor\u00eda de les lling\u00fces seg\u00fan diben evolucionando. Otres hip\u00f3tesis en cambiu consideren que son un fen\u00f3menu de reci\u00e9n, apaec\u00edu pola evoluci\u00f3n fon\u00e9tica normal.\nPrincipales clics"}
{"id": "7933", "revid": "43102", "url": "https://ast.wikipedia.org/wiki?curid=7933", "title": "Hadza", "text": "L'hadza, tami\u00e9n conoc\u00edu como \"hatsa\", ye una llingua falada por alredor de 1000 persones en Tanzania.\nDellos lling\u00fcistes consideren que se trata d'una llingua aisllada. Sicas\u00ed, pocos estudiosos siguen angua\u00f1o la clasificaci\u00f3n del lling\u00fcista d'Estaos Xun\u00edos Greenberg que la incluy\u00f3 en 1976, col sandav\u00e9s, ente les lling\u00fces khoisan. La principal raz\u00f3n d'esti agrupamientu, pese a les grandes diferencies que tien colos otros idiomes d'esta familia y a tar separtada d'ellos por cientos de quil\u00f3metros, foi la presencia de clics."}
{"id": "7934", "revid": "35", "url": "https://ast.wikipedia.org/wiki?curid=7934", "title": "Sandav\u00e9s", "text": "El sandav\u00e9s, tami\u00e9n conoc\u00edu como \"sandawe\", ye una llingua tonal falada na rex\u00f3n de Dodona (Tanzania) por alredor de 40 000 persones. El lling\u00fcista d'Estaos Xun\u00edos Greenberg clasific\u00f3la en 1976 na familia khoisan pola mor de la presencia de clics."}
{"id": "7935", "revid": "43102", "url": "https://ast.wikipedia.org/wiki?curid=7935", "title": "Corea del Norte", "text": "Corea del Norte, oficialmente Rep\u00fablica Popular Democr\u00e1tica de Corea, ye un est\u00e1u del este d'Asia qu'ocupa la met\u00e1 norte de la pen\u00ednsula de Corea. Llenda al sur con Corea del Sur y al norte con China y Rusia.\nHistoria.\nCorea del Norte algam\u00f3 la so independencia tres la Segunda Guerra Mundial, que desanici\u00f3 la ocupaci\u00f3n xaponesa de la Pen\u00ednsula de Corea. L'armisticiu acab\u00f3 cola dixebra de Corea, quedando la zona al norte'l paralelu 38 embaxo alministraci\u00f3n sovi\u00e9tica y al sur xestionada poles fuercies aliaes.\nEn 1948 prom\u00falgase el primer testu constitucional de la Rep\u00fablica Democr\u00e1tica Popular de Corea, qu'establez un r\u00e9xime de corte estalinista con Kim Il Sung como Presidente de l'Asamblea Popular Suprema y Xefe d'Est\u00e1u. Esta reaici\u00f3n foi provocada en respuesta a l'aniciu nel sur de la pen\u00ednsula de un r\u00e9xime capitalista sofitau polos EEXX y tuvo la reconocencia de la URSS darr\u00e9u.\nDende ent\u00f3s, les engarradielles y tensiones foron constantes na frontera intercoreana, hasta que'l 25 de xunu de 1950, les tropes del Ex\u00e9rcitu Popular de Corea adi\u00e9ntrense al sur del paralelu 38 y entama, asina, la nomada Guerra de Corea. La incursi\u00f3n foi refugada pola intervenci\u00f3n del ex\u00e9rcitu los Estaos Xun\u00edos, que malapenes llogr\u00f3 formar una coallici\u00f3n de pa\u00edses p'axuntase escontra les fuercies del Norte. L'avance de les tropes del Sur propici\u00f3 la entrada dafechu na guerra de la Xuni\u00f3n Sovi\u00e9tica, lo qu'estabiliz\u00f3 de nuevo la frontera nes llendes del paralelu 38. Foi nel 27 de xunetu de 1953, en Pamunjon, cuando firmose l'armisticiu (que non oficialmente la paz). \nL'alcuerdu finx\u00f3 la frontera nel paralelu 38 y incluy\u00f3 crear una Zona Desmilitarizada, de cuatro quil\u00f3metros d'ancho a lo llargo de 248 quil\u00f3metros de frontera. Nos a\u00f1os siguientes, ambes \"corees\" afondaron les tensiones ca\u00fana embaxu la \u00f3rbita de les dos grandes potencies de la segunda mit\u00e1 del Sieglu XX.\nNel 1972, Corea del Norte reforma la so Constituci\u00f3n y instaura la ideolox\u00eda juche, propia de Corea, inspirada nel comunismu y que fai de l'autarqu\u00eda \u00fan de los pegoyos del Est\u00e1u.\nEl 8 de xunetu de 1994 muerre Kim Il-sung nun momentu d'incertidumbre pal pa\u00eds poles tensiones de la cabera etapa de la Guerra fr\u00eda. Ent\u00e1mase un procesu de socesi\u00f3n que fina col nomamientu del so f\u00edu Kim Jong-il comu presidente de la Asamblea Popular Suprema, poro, Xefe d'Est\u00e1u.\nCola ca\u00edda del bloque socialista y la URSS, entam\u00f3'l periodu nom\u00e1u como \"ardua marcha\" nel que la fame ya'l desabastecimientu fixeron llaceries na poblaci\u00f3n y nel pa\u00eds. Dende entoncies, el pa\u00eds ye \u00fan de los pa\u00edses m\u00e1s aisllaos del mundiu, l'\u00fanicu est\u00e1u collaciu que tien ye China y, hai poco, Ir\u00e1n dio-y sofitu na Crisis de 2013. Tres de la muerte de Kim Il-sung, l'aisllamientu fizo que Kim Jong-il entamara'l cam\u00edn faza un est\u00e1u aut\u00e1rquicu ya permilitarizau, nel que'l espoxigue militar yera finxu cimeru, (pol\u00edtica de \"lo militar primeru\"). Ideol\u00f3xicamente, el marxismu-leninismu ya'l comunismu fonon abandonaos pol pa\u00eds, que sofita un pensamientu de tipu ultranacionalista ya aut\u00e1rquicu desendolc\u00e1u por los tr\u00e9s dirixentes que'l pa\u00eds tuvo, el juche. Nel 17 d'avientu de 2011 morri\u00f3 Kim Jong-il siendo soced\u00edu nel poder pol so f\u00edu Kim Jong-un.\nEcon\u00f3micamente sabese poco del pa\u00eds pero ye l'\u00fanicu nel mundiu que sigue una econom\u00eda de planificaci\u00f3n central.\nXeograf\u00eda.\nEl pa\u00eds tien una superficie de 120.540 metros cuadrados, llenda cola bah\u00eda de Corea y el mar del Este (2.495 km de costa), al norte con China (1.416 km de frontera) y Rusia (19km), y al sur con Corea del Sur (248 km). El so territoriu ye enforma monta\u00f1osu, con delles depresiones. Llanures na costa Este y tarr\u00e9n irregular na Oeste. El puntu m\u00e1s altu ye'l monte Paektu (2.744 metros). \nEconom\u00eda.\nEn Corea del Norte rixe un sistema econ\u00f3micu intervencionista, d'inspiraci\u00f3n comunista. L'autarqu\u00eda de la que fizo gala el r\u00e9xime de Pyongyang dende la so fundaci\u00f3n, amos\u00f3se ficticia cola ca\u00edda del bloque sovi\u00e9ticu. La perda del forte sofitu de la URSS provoc\u00f3 una grave cris econ\u00f3mica qu'amosose con especial fuercia na primer met\u00e1 de la d\u00e9cada de 1990, con bien de la poblaci\u00f3n esfamiada y un desplome de los \u00edndices de productivid\u00e1 de los sectores econ\u00f3micos cabezaleros.\nLa situaci\u00f3n entam\u00f3 a camudar cola entrada d'aida exterior, y cola apertura de joint-ventures o alcuerdos de tipu empresarial con industries foriates (de Corea del Sur, China, Australia, Rusia y la Xuni\u00f3n Europea fundamentalmente). Bien dellos as\u00edtiense na zona de llibre comerciu de Kaesong. G\u00fcei, el desenvolvimientu de pol\u00edtiques enfotaes nuna meyor rellaci\u00f3n pente les dos \"corees\" ta abriendo delles v\u00edes de collaboraci\u00f3n empresarial. Nel 2004, Rusia y Corea del Norte algamaron am\u00e1s un alcuerdu pal desenrollu de les interconexones enerx\u00e9tiques entrambos pa\u00edses y col Sur."}
{"id": "7936", "revid": "116", "url": "https://ast.wikipedia.org/wiki?curid=7936", "title": "Kwadi", "text": "El Kwadi ye una llingua, desaniciada dende 1981, que se falaba n'Angola y formaba parte de la lling\u00fces de la familia khoisan."}
{"id": "7937", "revid": "43102", "url": "https://ast.wikipedia.org/wiki?curid=7937", "title": "Byte", "text": "Un byte ye una secuencia de 8 bits. Empl\u00e9gase comu unid\u00e1 d'almacenamientu nos ordenadores, cualesquier que seya'l tipu de datos de la informaci\u00f3n que se tea guardando nellos.\nEl n\u00famberu de valores estremaos que se pueden guardar nun byte puede calculase faciendo usu del sistema binariu. Cada bit d'un byte puede asemeyase a un d\u00edxitu binariu, que val 0 \u00f3 1; nel sistema binariu, con 8 d\u00edxitos pueden representase los n\u00famberos del 0 (00000000) al 255 (11111111). Poro, nun byte pueden representase 256 valores.\nPuede decise que'l byte ye la unid\u00e1 b\u00e1sica d'almacenamientu d'usu pr\u00e1uticu; el bit ye una unid\u00e1 m\u00e1s peque\u00f1a, pero en xeneral les m\u00e1quines nun manexen bits sueltos, sin\u00f3n bytes como m\u00ednimo. Otres unidaes m\u00e1s grandes costr\u00fayense, de cutio, comu m\u00faltiplos del byte.\nCinca eses unidaes, hai dalgunos problemas d'ambig\u00fced\u00e1. De cutio, por razones t\u00e9uniques, los inform\u00e1ticos empleguen m\u00faltiplos de potencies de 2. La unid\u00e1 siguiente al byte suele ser el kilobyte, que equivaldr\u00eda a 1.024 bytes (2&amp;sup10; 10). La siguiente ser\u00eda el megabyte (220 bytes). Y el gigabyte ser\u00eden 230 bytes. Ansina, vamos multiplicando por 1.024.\nPor embargu, el Sistema Internacional de Pesos y Med\u00edes define los prefixos kilo, mega, giga, etc. comu potencies de 10 (multiplicando en cada casu por 1.000, non por 1.024). Nesi sistema, pa facer referencia a los m\u00faltiplos en potencies de dos habr\u00eda que usar los prefixos kibi-, mebi-, gibi-... y non kilo-, mega-, giga-...\nNa pr\u00e1utica, ta muy poco estend\u00edu l'emplegu de los prefixos binarios del Sistema Internacional, polo que al falar de kilo- o megabyte hai ambig\u00fced\u00e1 y pue tracamundiase'l signific\u00e1u real de lo que se diz."}
{"id": "7938", "revid": "31428", "url": "https://ast.wikipedia.org/wiki?curid=7938", "title": "Tipu de datos", "text": ""}
{"id": "7939", "revid": "116", "url": "https://ast.wikipedia.org/wiki?curid=7939", "title": "Felipe VI d'Espa\u00f1a", "text": "Felipe Juan Pablo Alfonso de Todos los Santos de Borb\u00f3n y Grecia , conoc\u00edu simplemente como Felipe VI d'Espa\u00f1a, ye l'actual rei d'Espa\u00f1a. \nYe'l tercer f\u00edu de los reis Xuan Carlos I y Sof\u00eda de Grecia, per detr\u00e1s de les sos hermanes Elena de Borb\u00f3n y Cristina de Borb\u00f3n. Dempu\u00e9s de l'abdicaci\u00f3n de so padre en 2014, y al ser l'\u00fanicu descendiente var\u00f3n d'esi monarca, convirti\u00f3se en rei.\nRecibiera formaci\u00f3n militar na Academia Xeneral Militar de Zaragoza, la Escuela Naval Militar de Mar\u00edn y l'Academia Xeneral del Aire de San Javier. Am\u00e1s, curs\u00f3 estudios de Derechu na Universid\u00e1 Aut\u00f3noma de Madrid y ye M\u00e1ster en Rellaciones Internacionales de la Edmund Walsh School of Foreign Service de la Universid\u00e1 de Georgetown.\nNos Xuegos Ol\u00edmpicos de Barcelona en 1992 foi l'abander\u00e1u de la seleici\u00f3n ol\u00edmpica espa\u00f1ola, y algam\u00f3 ent\u00f3s diploma ol\u00edmpicu na estaya de vela.\nEn payares de 2003, asoley\u00f3'l so compromisu matrimonial cola periodista asturiana Letizia Ortiz. El casoriu celebr\u00f3se'l 22 de mayu de 2004 na catedral de Santa Mar\u00eda la Real de la Almudena de Madrid. El 31 d'ochobre de 2005, \u00f1aci\u00f3 la so f\u00eda Leonor de Borb\u00f3n, primera na llinia socesoria de la corona espa\u00f1ola. El 29 d'abril de 2007, \u00f1aci\u00f3 la so f\u00eda segunda, Sof\u00eda de Borb\u00f3n, segunda na llinia socesoria de la corona espa\u00f1ola.\nBiograf\u00eda.\n\u00d1acimientu.\nFelipe Juan Pablo Alfonso de Todos los Santos de Borb\u00f3n y Grecia \u00f1az en Madrid, el 30 de xineru de 1968, na cl\u00ednica de \"La nuesa Se\u00f1ora de Loreto\".\nBautismu.\n8 de febreru de 1968 foi bautiz\u00e1u nel Palaciu de la Zarzuela por monse\u00f1or Casimiro Morcillo, arzobispu de Madrid.\nLos sos padrinos foron el conde de Barcelona Xuan de Borb\u00f3n y la reina viuda d'Alfonso XIII, Victoria Eugenia d'Espa\u00f1a, que tornaba per primer vegada a Espa\u00f1a dende'l so exiliu'l 14 d'abril de 1931. Asisti\u00f3 tami\u00e9n al bautizu'l xeneral Francisco Franco, nel so papel de xefe del Est\u00e1u, seg\u00fan otres personalidaes p\u00fabliques.\nLos nomes recib\u00edos foron los siguientes:\nFelipe, n'honor del so antepas\u00e1u'l rei Felipe V, el primer Borb\u00f3n que rein\u00f3 n'Espa\u00f1a.\nXuan, n'honor del so g\u00fcelu paternu Xuan de Borb\u00f3n, conde de Barcelona.\nPablo, n'honor del so g\u00fcelu maternu'l rei Pablo I de los helenos.\nAlfonso, n'honor de bisag\u00fcelu el rei Alfonso XIII d'Espa\u00f1a.\nDee Tolos Santos, como continuid\u00e1 de la tradici\u00f3n borb\u00f3nica."}
{"id": "7941", "revid": "37624", "url": "https://ast.wikipedia.org/wiki?curid=7941", "title": "Ficheru inform\u00e1ticu", "text": "N'inform\u00e1tica, un ficheru (tami\u00e9n nom\u00e1u archivu) ye una secuencia finita de bytes atroxaos na memoria secundaria d'un ordenador. El ficheru calti\u00e9n informaci\u00f3n que de dalguna manera tien una entid\u00e1 ll\u00f3xica.\nEl ficheru tar\u00e1 nun sistema de ficheros, que tendr\u00e1 delles carauter\u00edstiques particulares, pero munchos dellos tienen \u00e9stes en concreto:\nAl atroxar informaci\u00f3n nun ficheru, esta cons\u00e9rvase permanentemente (hasta que se camude). Lo normal ye que los ficheros los manexen programes iguaos pa facelo."}
{"id": "7945", "revid": "37624", "url": "https://ast.wikipedia.org/wiki?curid=7945", "title": "Fonema", "text": "Los fonemes (del griegu \u03c6\u03c9\u03bd\u03ae \"ph\u014dn\u1e17\" 'voz humana, son\u00edu de la voz') son l'articulaci\u00f3n m\u00ednima d'un son\u00edu voc\u00e1licu y conson\u00e1nticu. Per otra parte, los fonemes son unidaes te\u00f3riques b\u00e1siques postulaes pa estudiar el nivel f\u00f3nicu-fonol\u00f3xicu d'una llingua humana. Esto ye, un fonema ye ca\u00fana de les unidaes segmentales postulaes pa un sistema fonol\u00f3xicu que dea cuenta de los son\u00edos d'una llingua.\nNos son\u00edos conson\u00e1nticos acordies con el puntu d'articulaci\u00f3n podemos atopar: llabiales, labiodentales, coronales, interdentales, dentales, alveolares, postalveolares, retroflexes, palatales, velares, uvulares, far\u00edngeas y glotales. Sicas\u00ed, ye dif\u00edcil atopar lling\u00fces qu'usen simult\u00e1neamente toos estos puntos d'articulaci\u00f3n. Respectu al manera d'articulaci\u00f3n ti\u00e9nense oclusives, fricatives, africaes y aproximantes.\nEnte los criterios pa decidir qu\u00e9 constit\u00fai o non un fonema r\u00edquese qu'esista una funci\u00f3n distintiva: son son\u00edos de la fala que dexen estremar pallabres nuna llingua. Asina, los son\u00edos [p] y [b] son fonemes del espa\u00f1ol porque esisten pallabres como /pata/ y /bata/ que tienen signific\u00e1u distintu y la so pronunciaci\u00f3n nam\u00e1i difier en rellaci\u00f3n con esos dos son\u00edos (sicas\u00ed, en mandar\u00edn los son\u00edos [p] y [b] son percib\u00edos como variantes posicionales del mesmu fonema).\nDende un puntu de vista estructural, el fonema pertenez a la llingua, ente que el son\u00edu pertenez al fala. La pallabra &lt;\"casa\"&gt;, por casu, consta de cuatro fonemes (/k/, /a/, /s/, /a/). A esta mesma pallabra tami\u00e9n correspuenden nel fala, actu concretu, cuatro sonidos, a los que la fonolox\u00eda va denominar \"al\u00f3fonos\", y estos postreros pueden variar seg\u00fan el suxetu que lu pronuncie. La distinci\u00f3n fundamental de los conceutos fonema y al\u00f3fono, ta en que'l primeru ye una buelga ps\u00edquica de la neutralizaci\u00f3n (un modelu) del segundu que s'efect\u00faa na fala.\nDefinici\u00f3n.\nLos fonemes nun son son\u00edos con entid\u00e1 f\u00edsica, sin\u00f3n astracciones mentales o astracciones formales de los son\u00edos de la fala. Nesti sent\u00edu, un fonema puede ser represent\u00e1u por una familia o clase d'equivalencia de son\u00edos (t\u00e9unicamente denominaos fonos), que los falantes acomu\u00f1en a un son\u00edu espec\u00edficu mientres la producci\u00f3n o la perceici\u00f3n de la fala. Asina por casu n'espa\u00f1ol el fonema /d/ [+ obstruyente, + alveolar, + sonoru] pue ser articul\u00e1u como oclusiva [d] a principiu de pallabra o tres nasal o posa llarga, pero ye pronunci\u00e1u como aproximante [\u03b4] ente vocales o ente vocal y l\u00edquida, asina /deu/ pron\u00fanciase [de\u03b4o] onde'l primera y tercer son\u00edu difieren nel grau de obstrucci\u00f3n anque son similares nuna serie de traces (los mesmos del fonema).\nFono y fonema.\nUn son\u00edu o fono carauterizar por una serie de traces fon\u00e9tiques y articulatorios. El n\u00famberu de dichos traces y la so identificaci\u00f3n ye xera de la fon\u00e9tica. Un fono ye cualesquier de les posibles realizaciones ac\u00fastiques d'un fonema.\nLa fonolox\u00eda sicas\u00ed non necesariamente trata entes claramente definibles en t\u00e9rminos ac\u00fasticos. Como realid\u00e1 mental o astracta un fonema nun tien por qu\u00e9 tener toles traces fon\u00e9tiques especificaos. Por casu, en diverses lling\u00fces l'aspiraci\u00f3n ye relevante pa estremar pares m\u00ednimos pero un fonema del espa\u00f1ol puede pronunciase m\u00e1s o menos aspir\u00e1u seg\u00fan el contestu y la variante lling\u00fc\u00edstica del falante pero polo xeneral pa un fonema del espa\u00f1ol nun ta especific\u00e1u'l grau d'aspiraci\u00f3n. Sicas\u00ed, en lling\u00fces como'l chinu mandar\u00edn o'l coreanu un fonema tien predefinido la traza d'aspiraci\u00f3n.\nEl n\u00famberu de fonemes d'una llingua ye finito y llind\u00e1u en cada llingua y el n\u00famberu de al\u00f3fonos potencialmente definibles, especialmente si especificamos traces fon\u00e9tiques bien sutiles, ye potencialmente ilimit\u00e1u y varia seg\u00fan el contestu fon\u00e9ticu y l'articulaci\u00f3n lling\u00fc\u00edstica individual de los falantes, a los so estudiu dedicar\u00e1 la llamada fon\u00e9tica esperimental. En cuanto al n\u00famberu de fonemes, esti nun tien por qu\u00e9 ser fixu, y puede camudar col camb\u00e9u lling\u00fc\u00edsticu, de fechu nun intre dau, pue ser que puedan construyise dos sistemes fonol\u00f3xicos con distintu n\u00famberu de fonemes si introducen regles de pronunciaci\u00f3n m\u00e1s complexes. Sicas\u00ed, la mayor\u00eda d'anal\u00eds del espa\u00f1ol ta en redol a 24 unidaes (5 vocales y 19 consonantes), anque non toles variedaes d'espa\u00f1ol tienen el mesmu n\u00famberu de fonemes.\nCarauter\u00edstiques.\nPodemos dicir que \"fonema\" ye una unid\u00e1 fonol\u00f3xica diferenciadora, indivisible linealmente y astracta.\n=== Definici\u00f3n formal de fonema Dada la distinci\u00f3n ente fonema y fono, esiste otra forma de concebir un fonema como una especificaci\u00f3n incompleta de traces fon\u00e9tiques. Esta rellaci\u00f3n ye de fechu equivalente a la del fonema como conxuntu de fonos: el fonema ser\u00eda los conxuntu de traces fon\u00e9tiques comunes a tolos fonos que formen la clase d'equivalencia del fonema.\nM\u00e1s formalmente si formula_1 ye un fonema que puede ser articul\u00e1u como tou un conxuntu de fonos formula_2 ent\u00f3s podemos definir una rellaci\u00f3n de pertenencia de cada unu d'esos al\u00f3fonos al fonema si definimos la funci\u00f3n formula_3 qu'asigna a cada fono o fonema'l conxuntu de traces relevantes. Un al\u00f3fono ye una realizaci\u00f3n posible d'un fonema si pertenez a la clase d'equivalencia de son\u00edos acomu\u00f1ada al fonema, qu'en t\u00e9rminos de traces equival a que:\nPela cueta a partir del conxuntu de fonos del mesmu fonema formula_5 puede definise el conxuntu de traces relevantes pa definir el fonema:\nPodemos aplicar les idees anteriores a analizar los fonemes obstruyentes /b, d, g/ del espa\u00f1ol. Como ye sab\u00edu ente estes podemos estremar una realizaci\u00f3n oclusiva y otra aproximante, polo que podemos escribir:\nY si introducimos un conxuntu de traces fon\u00e9tiques relevantes como [+obstruyente], [+oclusivu], [+ aproximante], [+ llabial], [+alveolar], [+velar], [-fricativu], [+sonoru], ... tiense que:\nSistemes fonol\u00f3xicos.\nAfit\u00e1u un conxuntu de traces fon\u00e9tiques pueden definise los son\u00edos de la llingua, en principiu nun hai llende pa finar que pueda ser la distinci\u00f3n qu'establecen estes traces; potencialmente la llista de son\u00edos puede faese tan grande como se quiera si incl\u00fayense m\u00e1s y m\u00e1s traces. Sicas\u00ed'l n\u00famberu de fonemes ye un asuntu distintu, y\u00e1 que munchos de los anteriores son\u00edos van ser equivalentes dende'l puntu de vista lling\u00fc\u00edsticu. Un sistema fonol\u00f3xicu ye un par formula_8 onde formula_9 ye un inventariu de fonemes astractos defin\u00edos por unos pocos traces del conxuntu total (les lling\u00fces naturales polo xeneral bazcuyen ente 10 y 30 fonemes, anque se describieron lling\u00fces con cerca de 100 fonemes), y formula_10 ye'l conxuntu de regles qu'en funci\u00f3n del contestu relativu d'apaici\u00f3n de los fonemes definen totalmente les traces fon\u00e9tiques, asina'l conxuntu de regles puede pensase como una aplicaci\u00f3n del conxuntu de secuencies almitibles de fonemes nel conxuntu de secuencies almitibles de son\u00edos:\nOnde formula_11 representen el conxuntu de secuencies finitas de fonemes y el conxuntu de secuencies finitas de son\u00edos o al\u00f3fonos.\nFonemes del espa\u00f1ol.\nToles variedaes d'espa\u00f1ol tienen estos fonemes, pa los que s'especifiquen los traces fon\u00e9tiques o traces distintives m\u00ednimos:\nPueden faese les siguientes xeneralizaciones sobre la pronunciaci\u00f3n:\nFonemes adicionales.\nDelles variedaes consten am\u00e1s de los fonemes:\nAm\u00e1s d'estes variaciones nel inventariu fon\u00e9mico, el n\u00famberu de al\u00f3fonos que presenten los fonemes del espa\u00f1ol presenten peculiaridaes en delles variedaes. Por casu na modalid\u00e1 lling\u00fc\u00edstica andaluza les secuencies /s+b/, /s+d/ y /s+g/ dan llugar a les fricatives sordes [\u0278], [\u03b8] y [x] (tando'l primera al\u00f3fono ausente d'otres variedaes d'espa\u00f1ol).\nProblemes cola graf\u00eda.\nTocantes a la graf\u00eda cabo tener en cuenta que:\nFrecuencia d'aparici\u00f3n.\nFrecuencies d'apaici\u00f3n (en porcentaxe):"}
{"id": "7950", "revid": "379", "url": "https://ast.wikipedia.org/wiki?curid=7950", "title": "Sua\u1e25ili", "text": "El sua\u1e25ili (\"kiswahili\" nel propiu idioma) ye una llingua aglutinante que pertenez al grupu bant\u00fa. El suahili ye fal\u00e1u por alredor de 40 millones de persones de la fastera sur-oriental del continente africanu. Ye llingua oficial en Kenia, llingua nacional en Tanzania y Rep\u00fablica Democr\u00e1tica d'El Congu, y \u00fasase como llingua vehicular n'Uganda, Ruanda, Burundi, Mozambique, Malaui, Zambia y les islles Comores.\nEl sua\u1e25ili tien una tradici\u00f3n escrita que remonta al sieglu XIII. Nun principiu escrib\u00edase col alfabetu \u00e1rabe pero, dende los caberos a\u00f1os del sieglu XIX, \u00fasase l'alfabetu llat\u00edn. La primer obra lliteraria conocida en sua\u1e25ili ye un poema \u00e9picu del sieglu XVIII titul\u00e1u \"Utendi wa Tambuka\" (\"Historia de Tambuka\")."}
{"id": "7953", "revid": "134", "url": "https://ast.wikipedia.org/wiki?curid=7953", "title": "Ficheru", "text": ""}
{"id": "7954", "revid": "35", "url": "https://ast.wikipedia.org/wiki?curid=7954", "title": "Llista de conceyos d'Asturies por poblaci\u00f3n", "text": ""}
{"id": "7955", "revid": "12662", "url": "https://ast.wikipedia.org/wiki?curid=7955", "title": "Edsger Dijkstra", "text": "Edsger Wybe Dijkstra foi un inform\u00e1ticu neerland\u00e9s. En 1972 di\u00e9ron-y el premiu Alan Turing poles contribuciones fundamentales que fizo na estaya de los llinguaxes de programaci\u00f3n.\nDijkstra estudi\u00f3 f\u00edsica te\u00f3rica na Universid\u00e1 de Leiden. Trabay\u00f3 pa Burroughs Corporation, la Universid\u00e1 Teunol\u00f3xica d'Eindhoven y la Universid\u00e1 de Texas n'Austin. Retir\u00f3se nel a\u00f1u 2000.\nEnte les mayores contribuciones de Dijkstra a la inform\u00e1tica t\u00e1n l'algoritmu del cam\u00edn m\u00e1s curtiu (nom\u00e1u Algoritmu de Dijkstra) o'l sem\u00e1foru, una ferramienta pa sincronizar programes.\nOtra de les contribuciones m\u00e1s remembraes de Dijkstra foi l'art\u00edculu \"Go To Statement Considered Harmful\", espubliz\u00e1u en 1968, nel que criticaba l'emplegu de la orde goto en programes d'ordenador. Esti art\u00edculu consid\u00e9rase perimportante nel desendolcu de la programaci\u00f3n estructurada, \u00fan de los primeros pasos hasta la inxenier\u00eda del software. Tami\u00e9n trabay\u00f3 n'otros proyeutos importantes, como'l primer compilador pal llinguaxe ALGOL 60. Dempu\u00e9s trabay\u00f3 na estaya de la verificaci\u00f3n formal de programes. \nAm\u00e1s d'investigador cient\u00edficu, Dijkstra foi un home con gran pruy\u00edu pola ense\u00f1anza, qu'exerci\u00f3 n'universidaes como la de Eindhoven o la d'Austin (Estaos Xun\u00edos); dizse que yera un escelente profesor.\nDijkstra morri\u00f3 de c\u00e1ncer en 2002. Munchos de los sos escritos caberos (fechos con pluma) escani\u00e1ronse dempu\u00e9s y alcu\u00e9ntrense n'internet."}
{"id": "7957", "revid": "27286", "url": "https://ast.wikipedia.org/wiki?curid=7957", "title": "Cast\u00fao", "text": ""}
{"id": "7961", "revid": "43102", "url": "https://ast.wikipedia.org/wiki?curid=7961", "title": "Pol Pot", "text": "Saloth Sar , m\u00e1s conoc\u00edu como Pol Pot, foi'l ll\u00edder de los Khmeres Roxos y primer ministru de Camboya (oficialmente Rep\u00fablica Democr\u00e1tica de Kampuchea demientres el so mandatu) de 1975 a 1979. Ocup\u00f3'l cargu hasta ochobre de 1979. El t\u00e9rminu \"Pol Pot\" tien en camboyanu un sent\u00edu b\u00e9licu de dominiu absolutu.\nNel so gobiernu aplic\u00f3 una intepretaci\u00f3n radical de les tesis de Mao Zedong que un\u00edes a un fuerte nacionalismu provoc\u00f3 el nom\u00e1u autoxenocidiu camboyanu nel que morrieron unes dos millones de persones (un cuartu de la poblaci\u00f3n total).\nBiograf\u00eda.\nNaci\u00f3 en Prek Sbauv (Provincia de Kompung Tom, Camboya), f\u00edu d'un pr\u00f3speru facend\u00e1u. A los seis a\u00f1os la so familia va a Phnom Penh a vivir col so hermanu, un oficial del Palaciu Real. Depriende les bases del budismu na so curtia estancia na Pagoda de Palaciu. Depriende am\u00e1s el franc\u00e9s y estudia nuna escuela cat\u00f3lica. \nDemientres ax\u00fantase a les fuercies antifranceses de resistencia embaxo'l mandu vietnamita de Ho Chi Minh, participa nel Part\u00edu Comunista Indochinu, que yera ent\u00f3s illegal nel pa\u00eds. Posteriormente gua\u00f1a una beca del gobiernu pa estudiar radio en Par\u00eds. Nunca algamar\u00eda un gr\u00e1u nesi estudiu, pero conforma en Francia'l nom\u00e1u \"Grupu d'Estudiu de Par\u00eds\" nel que participen Ien Sary, Khieu Samphan, Khieu Ponnary y Song Sen, quien ser\u00eden pieces claves na fechura de los Khemeres Roxos. Esi grupu enf\u00f3tase ent\u00f3s n'afondar nes idees marxistes y del comunismu. Tami\u00e9n x\u00fanese al Part\u00edu Comunista Franc\u00e9s. Trabaya arduamente n'axuntar a los estudiantes camboyanos en Francia a les sos idees revolucionaries escontra la monarqu\u00eda del Pr\u00edncipe Norodom Sihanouk. \nEl Part\u00edu Comunista Indochinu, que ye domin\u00e1u polos vietnamites, dix\u00e9brase en tres facciones que representen Vietnam, Camboya y Laos respectivemente. La facci\u00f3n camboyana ye nomada, KPRP (Part\u00edu Revolucionariu Popular Camboyanu).\nDempu\u00e9s de que'l gobiernu camboyanu-y quite la beca, Saloth Sar torna pa Camboya y enf\u00f3tase dafechamente nel KPRP, primero na Provincia de Kompung Cham, dempu\u00e9s na mesma capital. Al tiempu ye profesor d'historia y xeograf\u00eda nuna escuela. Casara con Khieu Ponnary.\nEl Grupu d'Estudiu de Par\u00eds, al que pertenec\u00eda, toma'l control definitivu del KPRP, al qu'empiecen a nomar \"Part\u00edu Obreru de Camboya\", y faen qu'esti destaque totalmente de los vietnamites. Saloth Sar ye elix\u00edu'l \"Camarada Tres\" nel comit\u00e9 central del part\u00edu. Posteriormente ye escoy\u00edu Secretariu Xeneral del WPK, dempu\u00e9s de la misteriosa desapaici\u00f3n del precedente. En xunetu \u00e9l y munchos miembros del part\u00edu dexen Phnom Penh y organicen una guerrilla nomada \"Oficina 100\" nes llendes con Vietnam del Norte, al nordeste de Camboya. Nesi momentu Ho Chi Minh y el FNL p\u00edden-y demorar la so axenda revolucionaria en Camboya hasta que los estadunidenses sean allanciaos de Vietnam del Sur.\nBien recib\u00edu en China, lo que-y convence de deslligarse ent\u00e1 m\u00e1s de los vietnamites, sofita'l camudamientu del nome del part\u00edu pol de \"Part\u00edu Comunista de Kampuchea\", anque la xente escomienza a identificalos comu \"Khmer Rouge\" (Khmeres Roxos, o en camboyanu \"Kamae Poah Kroj\u00f3n\". El comit\u00e9 central de tal part\u00edu ye conoc\u00edu como Angkar, torn\u00e1u como \"la naci\u00f3n\" o \"la organizaci\u00f3n\".\nDempu\u00e9s d'un viaxe en Vietnam del Norte, abell\u00fagase nel nordeste de Camboya, viviendo con una tribu de monte y abluc\u00e1u pola simplicid\u00e1 de la su vida, convencese ent\u00f3s de qu'esi ye l'idegal del comunismu. Esi mesmu a\u00f1u ent\u00e1mense brotes revolucionarios en delles provincies del pa\u00eds. Un a\u00f1u dempu\u00e9s los Khmeres Roxos tienen casi controlada tola rex\u00f3n monta\u00f1osa del pa\u00eds y les fronteres con Vietnam. Af\u00edtase l'\"Ex\u00e9rcitu Revolucionariu de Camboya\". Cola ayuda de los Estaos Xun\u00edos l'ex\u00e9rcitu oficial entama unes esmolec\u00edes campa\u00f1es escontra la guerrilla ensin \u00e9situ. En marzu de 1969 Estaos Xun\u00edos realiza secretos bombardeos al norte de Camboya a la gueta de desaniciar los abellugos del FNL, autorizaos pol reci\u00e9n elix\u00edu presidente Richard Nixon y lideraos pol so direutor de segurid\u00e1 nacional Henry Kissinger. Tales bombardeos son illegales dende qu'Estaos Xun\u00edos nun ficiera una declaraci\u00f3n de guerra oficial contra Camboya. Los bombardeos contin\u00faen hasta 1973. Les v\u00edctimes camboyanes algamen los 600.000 muertos. Les mesmes fontes de la CIA determinaren que dichos bombardeos nun fixeron m\u00e1s qu'acrecientar la popularid\u00e1 de los H.emeres Roxos."}
{"id": "7962", "revid": "116", "url": "https://ast.wikipedia.org/wiki?curid=7962", "title": "Estructura de datos", "text": "Una estructura de datos ye una mena d'organizar l'atroxu de datos na memoria d'un ordenador, pa que esos datos puedan emplegase eficientemente.\nQu\u00e9 ye o non \"eficiente\" depende de pa qu\u00e9 se vayan a emplegar. Dalgunes vegaes, al escoyer l'algoritmu que vaya a trabayar colos datos ya ta claro qu\u00e9 estructura de datos hai qu' usar; otres ye al rev\u00e9s, y al escoyer les estructures queden determinaos los algoritmos. En xeneral lo que se quier ye que l' algoritmu necesite el menos tiempu posible pa facer la so xera, o bien que los datos ocupen el menos sitiu posible na memoria del ordenador. Lo meyor ser\u00eda siempres que se dieren les dos coses: gastar cuanta menos memoria meyor, y cuanto menos tiempu meyor. Pero de cutio nun se pue facer un algoritmu \u00f3ptimu pa les dos coses al tiempu; si se gasta menos memoria, tardar\u00e1 m\u00e1s, y viceversa. Por eso, al facer un programa ye perimportante escoyer y dise\u00f1ar les estructures de datos que va usar. Esa decisi\u00f3n pue facer, por exemplu, que'l mesmu programa tarde (pa facer una xera determinada) segundos o d\u00edes, nam\u00e1i con camudar les sos estructures de datos.\nNun principiu, los protagonistas de los programas yeren los algoritmos, el fluxu d'execuci\u00f3n. Pero bien ceo salieron llinguaxes de programaci\u00f3n nos que los protagonistes yeren les estructures de datos, y qu' ufiertaben una sintaxis afayadiza pa describiles y manexales. Primero foron llinguaxes modulares, y dempu\u00e9s llinguaxes empobinaos a oxetos, comu C++ o Java.\nHai munches estructures de datos, con carauter\u00edstiques estremaes. Nes lliniales los datos formen una secuencia; son exemplos les llistes, piles o coles. Nes estructures non lliniales cada datu pue tener m\u00e1s de un predecesor o socesor; eso pasa nos \u00e1rboles o nos grafos. Un de los autores m\u00e1s conoc\u00edos na estaya de les estructures de datos y los algoritmos ye Niklaus Wirth, premiu A. M. Turing en 1984."}
{"id": "7965", "revid": "35", "url": "https://ast.wikipedia.org/wiki?curid=7965", "title": "Sacav\u00e9m", "text": ""}
{"id": "7967", "revid": "5179", "url": "https://ast.wikipedia.org/wiki?curid=7967", "title": "Ehtreme\u00f1u", "text": ""}
{"id": "7968", "revid": "35", "url": "https://ast.wikipedia.org/wiki?curid=7968", "title": "Saloth Sar", "text": ""}
{"id": "7972", "revid": "28171", "url": "https://ast.wikipedia.org/wiki?curid=7972", "title": "Llista de presidentes d'Arag\u00f3n", "text": ""}
{"id": "7975", "revid": "37624", "url": "https://ast.wikipedia.org/wiki?curid=7975", "title": "Inxenier\u00eda del software", "text": "La inxenier\u00eda del software ye la disciplina d'inxenier\u00eda que se ocupa del desendolcu y mantenimientu de aplicaciones inform\u00e1tiques. Ente les sos xeres tan la xesti\u00f3n de proyeutos, el an\u00e1lisis y dise\u00f1u de programas d'ordenador, el estudiu del dominiu d'aplicaci\u00f3n de que se trate, y munches otres coses.\nFrecuentemente cr\u00e9ese que facer aplicaciones inform\u00e1tiques ye cenciellamente l'equivalente de programar. En realid\u00e1, la programaci\u00f3n pue ser una de les xeres menos importantes nun proyeutu; cuandu falamos d'un sistema inform\u00e1ticu nel que'l software ye nam\u00e1i qu'una parte, y sicas\u00ed esi software tien millones de l\u00ednies de c\u00f3digu fonte, y esi sistema tien que funcionar cumpliendo condiciones muy estrictes de rendimientu, o una organizaci\u00f3n entera enf\u00f3tase n\u00e9l pal so funcionamientu, el problema nun ye tanto escribir los programas en s\u00ed mesmos como xestionar tola complexid\u00e1 del desendolcu y el mantenimientu. Angua\u00f1o, los sistemas inform\u00e1ticos nun son obres d'artesan\u00eda que un aficion\u00e1u pue facer; va munchos a\u00f1os que los sistemas inform\u00e1ticos tan ente los artefautos m\u00e1s complicaos manexaos pola humanid\u00e1. Un sistema de ciertu tama\u00f1u o importancia nun pue facese sin aplicar t\u00e9uniques d'inxenier\u00eda.\nSeg\u00fan l'IEEE, nel so est\u00e1ndar 610.12, la inxenier\u00eda del software ye:"}
{"id": "7976", "revid": "37624", "url": "https://ast.wikipedia.org/wiki?curid=7976", "title": "\u00c1lxebra de Boole", "text": "En matem\u00e1tiques ya inform\u00e1tica, l'\u00c1lxebra de Boole, o Ret\u00edcules booleanes, son estructures alxebraiques que \"capturen la esencia\" de les operaciones l\u00f3xiques Y, O y NON, asina como'l conxuntu d'operaciones uni\u00f3n, interseici\u00f3n y complementu.\nN\u00f3mase asina n'honor a George Boole, matem\u00e1ticu ingl\u00e9s que foi'l primeru en definila como parte d'un sistema l\u00f3xicu metanes el sieglu XIX. Foi un intentu d'emplegar les t\u00e9uniques alxebraiques pa tratar espresiones de la l\u00f3xica proposicional. Angua\u00f1o l'alxebra de Boole empl\u00e9gase en dise\u00f1u de circuitos eleutr\u00f3nicos. Aplic\u00f3se por cabera vegada en circuitos de conmutaci\u00f3n el\u00e9utrica biestables en trabayos de Claude Shannon en 1938.\nLos operadores del \u00e1lxebra de Boole puen representase de delles maneres. Munches vegaes repres\u00e9ntense cenciellamente como AND (Y), OR (O) y NOT (NON). N'eleutr\u00f3nica dixital (ver puerta l\u00f3xica) tami\u00e9n s'empleguen la X-OR (O esclusiva) y les sos negaes NAND (NO Y), NOR (NO O) y X-NOR (equivalencia). En matem\u00e1tiques suel emplegase + envede OR y \u00b7 envede AND, porque eses operaciones son semeyes a la suma y al productu n'otres estructures alxebraiques, y NOT repres\u00e9ntase comu una llinia o una comina enriba la espresi\u00f3n que se quier negar (NON A ser\u00eda \u0100 o A').\nNesti testu va emplegase la notaci\u00f3n com\u00fan con formula_1 pal operador AND, formula_2 pal operador OR y \u00ac (o ~) pal operador NOT.\nDefinici\u00f3n.\nUn \u00e1lxebra de Boole ye una ret\u00edcula (\"A\", formula_1, formula_2) (considerada como una estructura alxebraica) coles siguientes cuatro propiedaes adicionales:\nD'esos axomes ded\u00fazse que l'elementu m\u00ednimu 0, l'elementu m\u00e1ximu 1, y el complementu \u00ac\"a\" d'un elementu \"a\" tan \u00fanicamente determinaos.\nComo cualaquier ret\u00edcula, un \u00c1lxebra Booleana \"A\", formula_1, formula_2) da llugar a un conxuntu parcialmente orden\u00e1u (\"A\", \u2264) definiendo\n(que equival a \"b\" = \"a\" formula_2 \"b\").\nDe fechu, pue definise un \u00e1lxebra de Boole como una ret\u00edcula distributiva \"A\", \u2264) (considerada como un conxuntu parcialmente orden\u00e1u) con elementu m\u00ednimu 0, elementu m\u00e1ximu 1, na que ca elementu \"x\" tien un complementu \u00ac\"x\" tal que\nEqu\u00ed formula_1 y formula_2 \u00fasense pa denotar el m\u00ednimu (interseici\u00f3n) y el m\u00e1ximu (uni\u00f3n) de dos elementos. De nuevo, si esiste'l complementu ta \u00fanicamente determin\u00e1u.\nExemplos.\n formula_2 0 1 formula_1 0 1\n 0 | 0 1 0 | 0 0\n 1 | 1 1 1 | 0 1\nLos circuitos descr\u00edbense con espresiones que caltienen variables, y dos de estes espresiones son iguales si y s\u00f3lo si los correspondientes circuitos tienen el mesmu comportamientu de entrada y salida. Am\u00e1s, ca posible comportamientu de entrada-salida pue espresase con una espresi\u00f3n booleana.\nent\u00f3s el conxuntu \"A\" convi\u00e9rtese nun \u00e1lxebra booleana coles operaciones \"e\" formula_2 \"f\" = \"e\" + \"f\" \u2212 \"ef\"\nya \"e\" formula_1 \"f\" = \"ef\"."}
{"id": "7977", "revid": "43102", "url": "https://ast.wikipedia.org/wiki?curid=7977", "title": "Donald Knuth", "text": "Donald Ervin Knuth ye un inform\u00e1ticu perconoc\u00edu y profesor em\u00e9ritu na Universid\u00e1 de Stanford.\nUn de los trabayos meyor conoc\u00edos de Knuth ye la coleici\u00f3n de llibros \"L'arte de la programaci\u00f3n d'ordenadores\" (\"The Art of Computer Programming\" o TAOCP), una de les obres m\u00e1s respetaes na inform\u00e1tica. Ye un trabayu se\u00f1eru nel desendolcu del an\u00e1lisis d'algoritmos, y fizo delles contribuciones b\u00e1siques a delles estayes de la inform\u00e1tica. Nun ordre m\u00e1s pr\u00e1uticu, tami\u00e9n ye l'autor de TEX, un programa de edici\u00f3n y composici\u00f3n de documentos, y de METAFONT, un sistema de dise\u00f1u de fontes (tipos de lletra). Tami\u00e9n ye \u00fan de los pioneros de la \"literate programming\".\nEducaci\u00f3n y trabayu acad\u00e9micu.\nNac\u00edu en Milwaukee, titul\u00f3se en matem\u00e1tiques en 1960, y doctor\u00f3se tami\u00e9n en matem\u00e1tiques en 1963 nel California Institute of Technology (Institutu de Teunolox\u00eda de California), onde entam\u00f3 a trabayar de profesor y tami\u00e9n a escribir \"The Art of Computer Programming\". En principiu, pensaba que esta serie diba tener 7 vol\u00famenes. Espubliz\u00f3'l primeru en 1968. Esi mesmu a\u00f1u march\u00f3 a trabayar pa la Universid\u00e1 de Stanford. \nEn 1971, Knuth foi'l primeru en recibir el premiu Grace Murray Hopper de l'ACM. Gan\u00f3 dellos otros premios, ente ellos el Premiu A. M. Turing, la Medaya Nacional de la Cencia, la Medaya John von Neumann y el Premiu Kyoto. Dempu\u00e9s de sacar el tercer volumen de la so serie TAOCP en 1976, abult\u00f3-y tan frustrante la situaci\u00f3n de les ferramientes de composici\u00f3n de llibros que p\u00fanxose a trabayar nos sistemas TEX y METAFONT. \nEn 1992 retir\u00f3se de la docencia y la investigaci\u00f3n en Stanford pa terminar \"The Art of Computer Programming\". Ta trabayando (2004) nel cuartu volume, y mentantu lu termina, da leiciones informales delles veces ca a\u00f1u en Stanford, que llama \"Computer Musings\" (Meditaciones sobre inform\u00e1tica).\nCuriosidaes.\nAm\u00e1s de les sos contribuciones cient\u00edfiques, pa encuadrar a Knuth ye necesario conocer delles de les sos escentricidaes, porque ye una persona con gran sent\u00edu del humor (orient\u00e1u, de cutio, a la inform\u00e1tica)."}
{"id": "7978", "revid": "37624", "url": "https://ast.wikipedia.org/wiki?curid=7978", "title": "I\u00f1aki Gabilondo", "text": " Ye \u00fan de los profesionales de la comunicaci\u00f3n m\u00e1s reconoc\u00edu y m\u00e1s pol\u00e9micos n'Espa\u00f1a.\nBiograf\u00eda profesional.\nLlicenci\u00e1u en Periodismu pola Universid\u00e1 de Navarra, I\u00f1aki Gabilondo anici\u00f3 la su carrera nel mundu de la radio con 21 a\u00f1os; en 1963 en Radio Popular (COPE) en San Sebasti\u00e1n, de la que foi direutor con 27 a\u00f1os, y en 1969 pas\u00f3 a dirixir Radio San Sebasti\u00e1n de la cadena SER. Dos a\u00f1os m\u00e1s tarde, foi nom\u00e1u direutor de la Cadena SER en Sevilla, lo que-y llev\u00f3 al puestu de direutor d'informativos.\nSiete a\u00f1os dempu\u00e9s, en 1978 incorpor\u00f3se a los servicios informativos de la Cadena SER en Madrid pa dirixir \"Hora 25\" y en 1980 foi nom\u00e1u direutor de los Servicios Informativos de la Cadena. Al pocu foi nom\u00e1u direutor d'informativos de la cadena estatal de televisi\u00f3n TVE, y toc\u00f3-y estrenase n'antena col golpe d'est\u00e1u del 23 de febreru de 1981, 23-F, na invistidura del que fuera presidente d'Espa\u00f1a Leopoldo Calvo Sotelo, una situaci\u00f3n escepcional que forz\u00f3 la su primer apaici\u00f3n pente les c\u00e1meres de televisi\u00f3n y que-y oblig\u00f3 a asumir la responsabilid\u00e1 de presentar durante un mes el Telediario de la nueche. Les tensiones pol\u00edtices finaron cola su marcha de TVE y la del direutor xeneral. Tres del su paso pola televisi\u00f3n p\u00fablica, foi direutor xeneral de Radio Televisi\u00f3n 16. Abandon\u00f3 en 1983 el su cargu en Radio 16 pa volver a la SER, donde socesivamente fuera direutor y presentador d'Aqu\u00ed la SER, Matinal SER, Pido la Pallabra y Onda Media.\nEl 22 de setiembre de 1986, entam\u00f3'l que fuera el programa m\u00e1s importante de la su carrera profesional: Hoy por Hoy, que lleg\u00f3 a ser \u00fan de los programas m\u00e1s escuitaos de tola historia de la radio espa\u00f1ola. \nDende ent\u00f3s, Gabilondo fixera am\u00e1s dellos programes na televisi\u00f3n: En familia (TVE, 1987 a 1989), I\u00f1aki, los jueves, Gente de primera o Entrevista con. Am\u00e1s fizo en 1996, les entrevistes en Tele 5 del informativu de Luis Mari\u00f1as.\nEn 2005 espubliz\u00f3'l llibru \"Testigo de la Historia\", esbilla de les sus entrevistes a personaxes p\u00fablicos. \nEl 30 d'agostu de 2005 la Cadena SER anunci\u00f3 la marcha d'I\u00f1aki Gabilondo del programa Hoy por Hoy pa presentar l'informativu de nueche de la canal de televisi\u00f3n Cuatro, del grupu Sogecable (nel qu'int\u00e9grase la SER), y que dende payares sustit\u00fai a la canal de pagu anal\u00f3xicu del mesmu grupu Canal+. Al frente del magaz\u00edn de radio \"Hoy por hoy\", qued\u00f3'l periodista catal\u00e1n Carles Francino\nPremios.\nYe Colexi\u00e1u d'Honor del Colexu de Periodistes de Catalu\u00f1a, y recibiera los premios Clara Campoamor y Meridiana pol su llabor en favor de l'igualda ente homes y muyeres. \nAm\u00e1s recibiera: "}
{"id": "7980", "revid": "112317", "url": "https://ast.wikipedia.org/wiki?curid=7980", "title": "Microsoft Windows", "text": "Microsoft Windows (conoc\u00edu xeneralmente como Windows o MS Windows), ye'l nome d'una familia de distribuciones de \"software\" para PC, smartphone, servidores y sistemes empotraos, desenvueltos y vend\u00edos por Microsoft y disponibles pa m\u00faltiples arquitectures, tales como x86 y ARM.\nDende un puntu de vista t\u00e9unicu, nun son sistemes operativos, sin\u00f3n que contienen unu (tradicionalmente MS-DOS, o'l m\u00e1s actual que'l so nucleu ye Windows NT) xunto con una amplia varied\u00e1 de \"software\"; sicas\u00ed, ye avez\u00e1u (anque non necesariamente correutu) denominar al conxuntu como sistema operativu en llugar de distribuci\u00f3n. Microsoft introduci\u00f3 una redolada operativa denomin\u00e1u \"Windows\" el 20 de payares de 1985 como un complementu pa MS-DOS en respuesta al creciente inter\u00e9s nes interfaces gr\u00e1fiques d'usuariu (GUI). Microsoft Windows lleg\u00f3 a apoderar el merc\u00e1u mundial d'ordenadores personales, con m\u00e1s del 90\u00a0% de la cuota de merc\u00e1u, superando a Mac OS, que fuera introduc\u00edu en 1984.\nLa versi\u00f3n m\u00e1s reci\u00e9n de Windows ye Windows 10 para equipo d'escritoriu, Windows Server 2016 para servidores y Windows 10 Mobile para dispositivos m\u00f3viles. La primer versi\u00f3n n'espa\u00f1ol foi Windows 3.0.\nLa primer versi\u00f3n llanzar en 1985 y empez\u00f3 a utilizase de forma xeneralizada gracies a la so interfaz gr\u00e1fica d'usuariu (GUI, \"Graphical User Interface\") basada en ventanes. Hasta esi momentu (y hasta muncho depu\u00e9s como coraz\u00f3n de Windows), el sistema operativu m\u00e1s estend\u00edu yera MS-DOS (\"Microsoft Disk Operating System\"), qu'ent\u00f3s daquella cuntaba con una interfaz basada en llinia de comandos.\nEl 30 de setiembre de 2014, Microsoft present\u00f3 Windows 10, tando disponible dende esi d\u00eda a usuarios avanzaos que se suscribieren al programa Insider. Esta nueva versi\u00f3n del sistema operativu que lleg\u00f3 de forma oficial y gratuita a usuarios con llicencia xenuina de Windows 7, Windows 8 y Windows 8.1 seg\u00fan a Insiders el 29 de xunetu de 2015, siendo la primer versi\u00f3n que busca la unificaci\u00f3n de dispositivos (escritoriu, port\u00e1tiles, tel\u00e9fonos intelixentes, tabletas y videoconsoles) so una esperiencia com\u00fan, colo que s'espera esaniciar dellos problemes que se presentaron con Windows 8.1.\nHistoria.\nLa primer versi\u00f3n de Microsoft Windows, versi\u00f3n 1.0, presentada en payares de 1985, compiti\u00f3 col sistema operativu d'Apple. Escarec\u00eda d'un ciertu grau de funcionalidad y llogr\u00f3 bien poca popularid\u00e1. Windows 1.0 nun yera un sistema operativu completu; m\u00e1s bien yera una estensi\u00f3n gr\u00e1fica de MS-DOS.\nWindows versi\u00f3n 2.0 foi llanz\u00e1u en payares de 1987 y foi un pocu m\u00e1s popular que'l so predecesor. Windows 2.03 (llanz\u00e1u en xineru de 1988) incluy\u00f3 per primer vegada ventanes que pod\u00eden asolapase unes a otres. La resultancia d'esti camb\u00e9u llev\u00f3 a Apple a presentar una demanda contra Microsoft, por cuenta de que infring\u00edan derechos d'autor.\nWindows versi\u00f3n 3.0, llanz\u00e1u en 1990, foi la primer versi\u00f3n de Microsoft Windows que consigui\u00f3 un ampliu \u00e9situ comercial, vendiendo 2 millones de copies nos primeros seis meses. Presentaba meyores na interfaz d'usuariu y na multitarea. Recibi\u00f3 una llavadura de cara en Windows 3.1, que se fixo disponible pal p\u00fablicu polo xeneral el 1 de marzu de 1992. El soporte de Windows 3.1 termin\u00f3'l 31 d'avientu de 2001.\nEl 24 d'agostu de 1995, Microsoft llanz\u00f3 Windows 95, una nueva versi\u00f3n del sistema operativu Windows destinada al merc\u00e1u de consumu pensada pa sustituyir a Windows 3.1 como interfaz gr\u00e1fica y a MS-DOS como sistema operativu. Nesta edici\u00f3n introducieron meyora que yeren bien significatives con al respeutive de los sos antecesores ente los cualos pueden mentase los fondos cambeos realizaos a la interfaz gr\u00e1fica d'usuariu de Windows, siendo dafechu distinta a les de versiones anteriores, y el pasar d'usar una arquiteutura multitarea cooperativa de 16 bits a usar una arquiteutura multitarea apropiativa de 32 bits.\nWindows 95 foi la primer versi\u00f3n de Windows n'incluyir la barra de xeres y el bot\u00f3n Empecipio, que siguieron incluy\u00e9ndose en versiones posteriores de Windows, am\u00e1s de ser la primer versi\u00f3n en soportar la funci\u00f3n de Plug and Play\nAcompa\u00f1\u00e1u por una estensa y millonaria campa\u00f1a de marketing, Windows 95 foi un gran \u00e9situ nel merc\u00e1u nel momentu del so llanzamientu y en curtiu convertir nel sistema operativu d'Escritoriu m\u00e1s populares.\nEl soporte est\u00e1ndar pa Windows 95 remat\u00f3'l 31 d'avientu de 2000 y el soporte ampli\u00e1u pa Windows 95 remat\u00f3'l 31 d'avientu de 2001.\nEl siguiente pa la llinia del usuariu foi llanz\u00e1u'l 25 de xunu de 1998, Microsoft Windows 98. Sustancialmente foi critic\u00e1u pola so lentit\u00fa y pola so falta de fiabilid\u00e1 en comparanza con Windows 95, pero munchos de los sos problemes b\u00e1sicos fueron darr\u00e9u rectificaos col llanzamientu de Windows 98 Second Edition en 1999. El soporte est\u00e1ndar pa Windows 98 termin\u00f3'l 30 de xunu de 2002, y el soporte ampli\u00e1u pa Windows 98 termin\u00f3'l 11 de xunetu de 2006.\nComo parte de la so llinia profesional\u00bb, Microsoft llanz\u00f3 Windows 2000 en febreru de 2000. La versi\u00f3n de consumidor tres Windows 98 foi Windows Me (Windows Millennium Edition). Llanz\u00e1u en setiembre de 2000, Windows Implement\u00e1bame una serie de nueves teunolox\u00edes pa Microsoft: en particular foi l'Universal Plug and Play\u00bb. Mientres el 2004 parte del c\u00f3digu fonte de Windows 2000 penerar n'internet, esto yera malu pa Microsoft porque'l mesmu nucleu utiliz\u00e1u en Windows 2000 utilizar en Windows XP.\nN'ochobre de 2001, Microsoft llanz\u00f3 Windows XP, una versi\u00f3n que se construy\u00f3 nel kernel de Windows NT que tami\u00e9n calti\u00e9n la usabilidad empobinada al consumidor de Windows 95 y los sos socesores. En dos ediciones distintes, \u00abHome\u00bb y \u00abProfessional\u00bb, el primeru escarez por enforma de la segurid\u00e1 y carauter\u00edstiques de rede de la edici\u00f3n Professional. Am\u00e1s, la primer edici\u00f3n \u00abMedia Center\u00bb foi llanzada en 2002, con \u00e9nfasis nel sofitu a la funcionalidad de DVD y TV, incluyendo grabaci\u00f3n de TV y un control remotu. A principios de la d\u00e9cada de los 2000, Windows empezar a asitiar c\u00f3mo l'innovador nel merc\u00e1u, pero la so posici\u00f3n foi en cayente.\nEl 30 de xineru de 2007, Microsoft llanz\u00f3 Windows Vista. Conti\u00e9n una tremera de carauter\u00edstiques nueves, dende un shell redise\u00f1\u00e1u y la interfaz d'usuariu da importantes cambeos t\u00e9unicos grandes, con especial atenci\u00f3n a les carauter\u00edstiques de segurid\u00e1. Ta disponible en seis ediciones distintos.\nEl 22 d'ochobre de 2009, Microsoft llanz\u00f3 Windows 7. A diferencia del so predecesor, Windows Vista, qu'introduci\u00f3 a un gran n\u00famberu de nueves carauter\u00edstiques, Windows 7 pretend\u00eda ser una actualizaci\u00f3n incremental, enfocada a la llinia de Windows, coles mires de ser compatible con aplicaciones y hardware que Windows Vista nun yera compatible. Windows 7 tien soporte multi-touch, un Windows shell redise\u00f1\u00e1u con una nueva barra de xeres, conoc\u00edu como Superbar, un sistema rede llam\u00e1u HomeGroup, y meyores nel rendimientu sobremanera en velocid\u00e1 y en menor consumu de recursos.\nEl 26 d'ochobre de 2012, Microsoft llanz\u00f3 Windows 8. El mayor camb\u00e9u introduc\u00edu ye'l reemplazu del Men\u00fa Empecipio por una pantalla d'Entamu de tama\u00f1u completu, que incl\u00fai nueves aplicaciones. El so usu ta enfatizado pa dispositivos con pantalles t\u00e1ctiles, anque pue ser utiliz\u00e1u con mure y tecl\u00e1u. Per primer vegada dende Windows 95, el bot\u00f3n d'Entamu sume de la barra de xeres. L'escritoriu presenta una nueva interfaz y l'esplorador de Windows incl\u00fai l'apariencia \"Ribbon\" de Microsoft Office. Una actualizaci\u00f3n masiva del sistema, Windows 8.1, foi llanzada'l 17 d'ochobre de 2013 con nueves meyores de personalizaci\u00f3n, rendimientu y un bot\u00f3n pa la pantalla d'entamu.\nEl 29 de xunetu de 2015, Microsoft llanz\u00f3 Windows 10. Presenta un conxuntu d'aplicaciones y una interfaz que dexa utilizase n'ordenadores personales y dispositivos m\u00f3viles. Visualmente ye paec\u00edu al so predecesor, sicas\u00ed, el Men\u00fa Empecipio torna nesta versi\u00f3n. Windows 10 introduz un nuevu navegador: Microsoft Edge, y un asistente de voz personal: Cortana. Tr\u00e1tase d'un sistema qu'a diferencia de los sos predecesores, va llanzar actualizaciones masives dacuando pa convertise nun sistema de serviciu. Hasta'l 29 de xunetu de 2016, Microsoft ufiert\u00f3 gratuitamente una actualizaci\u00f3n a Windows 10 dende una PC con Windows 7 o Windows 8.1.\nVersiones BETA de Windows.\nLes versiones Beta, Alpha o de pruebes, son versiones gratuites que se crean como base pal pr\u00f3ximu sistema operativu de Windows a llanzar. Nelles as\u00edtiense delles funciones que Microsoft punxo por defectu y que les llanza al p\u00fablicu pa demostra-yos a los usuarios de c\u00f3mo podr\u00eda ser la futura versi\u00f3n de Windows. Mientres estes versiones tean actives, los usuarios pueden reportar errores que s'atopen nel sistema operativu, (y\u00e1 que nun tienen soporte p'actualizaciones) y si el reporte ye solucion\u00e1u, Microsoft dar\u00e1-y una cantid\u00e1 de dineru al usuariu que report\u00f3 dichu error.\nLes versiones de prueba son bien distintes a les orixinales, y\u00e1 que nun se comercialicen y que tienen nomes distintos. Por casu, la versi\u00f3n que s'utiliz\u00f3 pa crear Windows 95, foi nomada \"Chicago\". Estos nomes tami\u00e9n se suelen llamar \"Codenames\". En delles versiones de prueba (como Windows 8 BETA), nun lleven un respeutivu codename, y por esti motivu lleven el nome de la pr\u00f3xima versi\u00f3n de Windows de la respeutiva versi\u00f3n de pruebes, xunto al so indicador \"Beta\".\nChicago (Windows 95)\nMemphis (Windows 98)\nNeptune / Whistler (Windows XP)\nLonghorn (Windows Vista)\nBlackcomb / Vienna (Windows 7)\nBlue (Windows 8.1)\nThreshold (Windows 10)\nRedstone (Windows 10 Anniversary Update y posteriores actualizaciones)\nSegurid\u00e1.\nUna de les principales cr\u00edtiques que reciben los sistemes operativos Windows ye la debilid\u00e1 del sistema no qu'a segurid\u00e1 se refier y l'altu \u00edndiz de vulnerabilidad cr\u00edtiques. El mesmu Bill Gates, fundador de Microsoft, asegur\u00f3 en repit\u00edes ocasiones que la segurid\u00e1 ye oxetivu primordial pa la so empresa.\nPartiendo de la base de que nun esiste un sistema dafechu llibre d'errores, les cr\u00edtiques centrar na lentit\u00fa cola que la empresa reacciona ante un problema de segurid\u00e1 que pueden llegar a meses o inclusive a\u00f1os\nde diferencia desque s'avisa de la vulnerabilid\u00e1 hasta que se publicar un parche.\nEn dellos casos la falta de respuesta per parte de Microsoft provoc\u00f3 que se desenvuelvan parches qu'ig\u00fcen problemes de segurid\u00e1 fechos por terceros.\nUnu de les pilastres en que se basa la segurid\u00e1 de los productos Windows ye la segurid\u00e1 per tapecimientu, polo xeneral, un aspeutu carauter\u00edsticu del software propietariu que sicas\u00ed paez ser unu de los responsables de la debilid\u00e1 d'esti sistema operativu y\u00e1 que, la mesma segurid\u00e1 per tapecimientu, constit\u00fai una infracci\u00f3n del principiu de Kerckhoff, que afirma que la segurid\u00e1 d'un sistema mora nel so dise\u00f1u y non nuna supuesta inorancia del dise\u00f1u per parte del atacante.\nWindows Defender.\nEl 6 de xineru de 2005, Microsoft llanz\u00f3 una versi\u00f3n Beta de Microsoft AntiSpyware, bas\u00e1u en Giant AntiSpyware public\u00e1u enantes. El 14 de febreru de 2006, Microsoft AntiSpyware convertir en Windows Defender col llanzamientu de la Beta 2. Windows Defender yera un programa dise\u00f1\u00e1u pa protexer contra spyware y otru software non desey\u00e1u. Los usuarios de Windows XP y Windows Server 2003 que tienen copies orixinales de Microsoft Windows pueden descargar llibremente'l programa dende'l sitiu web de Microsoft y Windows Defender sumin\u00edstrase como parte de Windows Vista y 7.Windows Defender y Microsoft Security Essentials combin\u00e1ronse nun solu programa, denomin\u00e1u Windows Defender. Les sos carauter\u00edstiques y la interfaz d'usuariu basar en Microsoft Security Essentials. Asina mesmu, Windows Defender tresformar nun programa antivirus y Spyware. A pesar de que ta activada de forma predeterminada, puede desactivase pa utilizar otra soluci\u00f3n antivirus.\nPermisos d'archivos.\nEn toles versiones de Windows con NT 3 bas\u00e1ronse nun sistema de permisos de sistema d'archivos denomin\u00e1u AGDLP (cuentes, Global, Llocal, permisos) AGLP que n'esencia onde s'apliquen los permisos d'archivu a la carpeta en forma d'un grupu llocal que depu\u00e9s tien otros 'grupos globales' como miembros. Estos grupos globales caltienen otros grupos o a usuarios seg\u00fan les distintes versiones de Windows qu'utiliza. Esti sistema varia d'otros productos de provisores tales como Linux y NetWare por cuenta de la 'est\u00e1tica' asignaci\u00f3n de permisu apl\u00edcase direutoriu pal archivu o carpeta. Sicas\u00ed con esti procesu de AGLP/AGDLP/AGUDLP dexa a un peque\u00f1u n\u00famberu de permisos est\u00e1ticos p'aplicase y dexa cambeos f\u00e1ciles a los grupos de cuentes ensin volver aplicar los permisos d'archivu de los archivos y carpetes.\nAplicaciones.\nSon aplicaciones que trai pre-instalaes el sistema operativu Windows 10.\nCr\u00edtiques y discutinios.\nMicrosoft foi demand\u00e1u pol gobiernu d'Estaos Xun\u00edos mientres l'a\u00f1u 1998 por competencia deslleal, y especialmente pola inclusi\u00f3n del navegador Internet Explorer na so versi\u00f3n Windows 95. Tres esta denuncia, la pena tr\u00e1xo-y a Microsoft llanzar una versi\u00f3n de Windows 95 ensin el so navegador d'Internet.\nEn 2000 Windows convirti\u00f3se nun blancu de cr\u00edtiques por cuenta de los sos constantes fallos del sistema, que terminaben con un pantallazo azul na mayor\u00eda de los casos, am\u00e1s de consumir mayores recursos de lo que se dic\u00eda. PC World inclusive asiti\u00f3 a Windows Me'l cuartu \"peor productu teunol\u00f3xicu\" de la historia nel art\u00edculu \u00abTop 25 de los peores productos teunol\u00f3xicos\u00bb.\nEn 2004 Microsoft llanz\u00f3 una campa\u00f1a, llamada \u00abVaigamos a los fechos\u00bb, na qu'amosaba cientos d'empreses conoc\u00edes que migraron de GNU/Linux a Windows Server y aumentaron la so productivid\u00e1 y otru tipu de comparancies, anque la cerr\u00f3 pocu dempu\u00e9s, en 2007. Los defensores de GNU/Linux desenvolvieron el so propiu estudiu argumentando que, en contra d'unu de los reclamos de Microsoft, GNU/Linux tien menores costos alministrativos que servidores basaos en Windows. Otru estudiu realiz\u00e1u pol \"Yankee Group\" afirma que l'actualizaci\u00f3n dende una versi\u00f3n de Windows Server a otra plataforma tien un costo inferior al de camudar de GNU/Linux a Windows Server.\nVer tami\u00e9n.\nConten\u00edu rellacion\u00e1u:"}
{"id": "7981", "revid": "35", "url": "https://ast.wikipedia.org/wiki?curid=7981", "title": "Llista de conceyos d'Asturies por superficie", "text": ""}
{"id": "7984", "revid": "35", "url": "https://ast.wikipedia.org/wiki?curid=7984", "title": "Inxenier\u00eda de software", "text": ""}
{"id": "7987", "revid": "43102", "url": "https://ast.wikipedia.org/wiki?curid=7987", "title": "Samart\u00edn (Amieva)", "text": "Samart\u00edn ye una parroquia del conceyu asturianu d'Amieva.\nEn 10,41 km\u00b2 habiten un total de repart\u00edes ente les poblaciones d'Argolibiu, Campurriondi, Los Caneyones, Carmeneru, Ceneya, La Cetreda, Cien, La \u1e24uente'l Sapu, Gorguyones, La Mata, El Mol\u00edn de la Llastra, Palombierga, El Puente Vega, Ra\u00f1es, La Teyera y La Vega."}
{"id": "7990", "revid": "28171", "url": "https://ast.wikipedia.org/wiki?curid=7990", "title": "Universid\u00e1 Llaboral de Xix\u00f3n", "text": "La Universid\u00e1 Llaboral ye un edificiu del conceyu asturianu de Xix\u00f3n. Ye una de les obres m\u00e1s importantes de la arquiteutura franquista y la obra arquiteut\u00f3nica m\u00e1s importante fecha n'Asturies nel sieglu XX.\nL'edificiu.\nYe l'edificiu m\u00e1s grande d'Espa\u00f1a, con 270.000 m\u00b2, dos veces y media m\u00e1s que la superficie del Monesteriu d'El Escorial (Madrid). F\u00edzose a partir d'un proyeutu del arquiteutu Luis Moya Blanco, que lu concibe como una ciud\u00e1 ideal onde al rodiu de la Plaza Mayor (patiu central, nesti casu), s'axunten tolos elementos que lu integren: Ilesia, Sal\u00f3n d'Actos, Direici\u00f3n, Aules, Residencies, etc., mentanto que la Torre que nun ye un campanariu, sin\u00f3n un elementu compensador de mases.\nAs\u00edtiase en met\u00e1 del valle de Cabue\u00f1es, na parroquia del mesmu nome, nel conceyu de Xix\u00f3n y sep\u00e1renlu de la ciud\u00e1 unos 5 km. El per\u00edmetru universitariu tien una superficie de 33 hect\u00e1rees onde s'alcuentren tolos edificios, xardinos, campos de deporte y v\u00edes d'accesu.\nP\u00fanxose la primer piedra'l 1 d'abril de 1948 y en payares de 1955 incorpor\u00f3se la primer promoci\u00f3n d'alumnos, nun tando l'edificiu termin\u00e1u.\nDel conxuntu edific\u00e1u llamen l'atenci\u00f3n pola so singularid\u00e1:\nEntrada.\nLa puerta d'entrada ye una torre, acordies con una tradici\u00f3n bien antigua de la Europa medieval. La fachada ye asim\u00e9trica. Tien dos cuerpos d'edificios estremaos a \u00fan y al otru llau de la entrada. Ori\u00e9ntase d'espaldes a Xix\u00f3n por dos causes, p'abellugase del air\u00f3n h\u00famedo y pa nun dexar que se vea de llo\u00f1e y nun tenga perda nenguna na so contemplaci\u00f3n art\u00edstica. Una gran puerta de fierro, asemeyada a la reya d'una catedral, permite l'accesu dende fuera al adriu corintiu.\nAdriu corintiu.\nEn realid\u00e1 nun ye un adriu corintiu, pod\u00eda selo si les columnes tuvieren capiteles corintios, pero ye un patiu d'orde compuestu porque los capiteles tienen les fueyes d'acantu del corintiu y les volutes del x\u00f3nicu.\nTien 10 grandes columnes de granitu azulao que tienen un altor de 10,50 metros, remataes por capiteles de piedra caliar blanco.\nPer un pasu aboved\u00e1u \u00e9ntrase nel Patiu Central.\nPatiu central.\nToo confluye n\u00e9sti como na Plaza Mayor d'un pueblu espa\u00f1ol, ye'l centru funcional del conxuntu edific\u00e1u y tien una superficie de 8.250 metros cuadraos. Tien el mesmu grandor que la Plaza de San Marcos en Venecia.\nYe d'estilu herrerianu y ta paviment\u00e1u con ll\u00e1banes de granitu.\nTeatru.\nLa fachada tien un xuegu de lluces y sombres enriba de superficies planes col env\u00eds de contrastar coles superficies curves de la ilesia.\nImita al Teatru d'Efeso y al Merc\u00e1u de Mileto, pero nesti casu'l cuerpu inferior tien columnes con capiteles d\u00f3ricos (en cuenta de x\u00f3nicos como en Mileto) y nel cuerpu superior les columnes t\u00e1n remataes con capiteles compuestos.\nCoronen la fachada seis escultures, obra del segovianu Florentino Trapero y que d'izquierda a derecha representen a Quevedo, Calder\u00f3n, Lope de Vega, Cervantes, Tirso de Molina y Fern\u00e1ndez de Morat\u00edn. Asemeyando a una acr\u00f3tera ta l'escudu d'Espa\u00f1a, obra del escultor asturiano Manuel Laviada, que se comp\u00f3n de 100 pieces y pesa 30 tonelaes.\nNel interior alcu\u00e9ntrase'l frescu de l'alegor\u00eda de Los Oficios.\nLos personaxes del frescu central son dellos componentes del patronatu de la Fundaci\u00f3n: Gir\u00f3n, Pinilla, Yag\u00fce y \u00c1lvarez de Castro, xunto a los arquiteutos de la obra.\nIlesia.\nAs\u00edtiase pal fondu del patiu, aislada como si fora un gran monumentu. Ye una planta el\u00edptica con una superficie \u00fatil de 807 m\u00b2. \nL'esterior ta remat\u00e1u por una crester\u00eda de 23 estatues: Virxe de Cuadonga, Santiago Apostol, Cruz de la Victoria, San Xos\u00e9 Artesanu, San Pedro, San Pablo, San Ignacio de Loyola, San Xuan Bosco, San Xuan Bautista de la Salle y 13 santos m\u00e1s.\nLos dos mosaicos esteriores representen a San Rafael y a San Miguel Arc\u00e1nxel. Los 4 g\u00fcecos que queden, taben destinaos a los evanxelistes.\nNel interior l'altar diba dir abellug\u00e1u baxo un baldaqu\u00edn apoy\u00e1u en 4 columnes enterices, de granitu rosa, de 7,75 metros d'altor.\nLa c\u00fapula reposa enriba de 20 nerviatures de lladriyu cruzaes nuna f\u00f3rmula d'enllaz\u00e1u hispano-mud\u00e9xar y vien pesar unes 2.600 tonelaes. Dexen nel centru un \u00f3culu que ta a 35 m d'altor onde se llevanta un llintern\u00f3n de 17 m y 300 tonelaes.\nLa torre.\nFai alcordanza de la Giralda de Sevilla pola superposici\u00f3n de cuerpos ya ta inspir\u00e1u nel Faru d'Alexandr\u00eda.\nTa separada de la Ilesia y el cuerpu inferior forma parte del edificiu de Residencies. Tien un altor de 120 m y rem\u00e1tala una espiga met\u00e1lica de 17 m. Gu\u00e1rdase nel interior un dep\u00f3situ d'agua asiti\u00e1u a 80 m d'altor y tien un ascensor hasta la terraza superior."}
{"id": "7991", "revid": "116", "url": "https://ast.wikipedia.org/wiki?curid=7991", "title": "Khmeres Roxos", "text": "Khmeres Roxos ye'l nome con que se conoz a una organizaci\u00f3n llamada oficialmente Part\u00edu Comunista de Camboya y depu\u00e9s Part\u00edu Democr\u00e1ticu de Kampuchea. tr\u00e1tase d'un ensame comunista de Camboya que gobern\u00f3'l pa\u00eds dende 1975 hasta 1979. El nome Khmeres Roxos (en camboyanu, \"Khmaey Krahom\") ye creaci\u00f3n del rei Norodom Sihanuk nos a\u00f1os 50, y f\u00edzose popular a travi\u00e9s del franc\u00e9s. Los miembros de la organizaci\u00f3n, por embargu, nun lu usaben, ente otres coses porque prefer\u00eden el xentiliciu \"kampucheo\" a \"khmer\" (entrambos ten\u00eden el signific\u00e1u de de \"camboyanu\").\nLa organizaci\u00f3n khmere caracter\u00edzase polos sos m\u00e9todos autoritarios, d'una brutalid\u00e1 estrema \u2013hasta'l puntu de que se considera una forma de xenocidiu. Los Khmeres roxos fueron murniamente c\u00e9lebres poles sos aiciones que tan nel aniciu de la muerte d'alredor de 1,5 millones de persones (m\u00e1s d'una cuarta parte de la poblaci\u00f3n), muertos de fame, ablayamientu o executaos. Esti balance fai del r\u00e9xime de Pol Pot unu de los m\u00e1s sangrientos del sieglu XX. \nLa nacencia del movimientu.\nLos dirixentes revolucionarios camboyanos son descendientes de families de la burgues\u00eda nacional. La mayor parte d'ellos ficieron los sos estudios nes universidaes fraceses na d\u00e9cada de los 50. Dientro del ambiente paris\u00edn cosmopolita y afayadizu pal intercambiu de idees, terminen por sumase a la ideolox\u00eda comunista.\nUna vez de vuelta a Camboya estos estudiantes intenten desendolcar un movimientu de meyora de les condiciones de vida entamando un trabayu d'educaci\u00f3n pol\u00edtica xunto a los sos alumnos. Un Part\u00edu comunista camboyanu aut\u00f3nomu con rellaci\u00f3n al Part\u00edu comunista indochinu (fund\u00e1u en 1931) formose'n 1951. Baxo'l Sangkum, la participanci\u00f3n gubernamental de dellos intelectuales fue provisional y simb\u00f3lica. Constatando de que nun ten\u00eden medios financieros nin humanos na capital, y conscientes de que ser\u00eden reprim\u00edos a curtiu plazu, los cabezaleros del Part\u00edu \u00e9chense al monte en 1962. Estudien los fundamentos de la xesti\u00f3n pol\u00edtica de la poblaci\u00f3n y del control policial que dir\u00eden a aplicar una vez algam\u00e1u el poder. A partir de mediaos de los 60, empobinen aiciones de guerrilla de baxa intensid\u00e1 a lo llargo de la frontera vietnamita, principalmente col fin de sofitar a los comunistas vietnamitas na so guerra contra los Estaos Xun\u00edos. En 1968, un a\u00f1u depu\u00e9s de la revuelta campesina de Samlaut nel Noroeste, llanzaranse a la llucha armada. En 1968-1969 numberosos intelectuales siendo el blancu de persecuciones pol\u00edtiques xuntense-yos nel maquis.\nLa ideolox\u00eda.\nLa ideolox\u00eda de los khmeres Roxos nun tien modelos pero combina una forma revisada del mao\u00edsmu (qu'ellos apliquen \u201ccon creativid\u00e1\u201d, seg\u00fan la espresi\u00f3n de Pol Pot delantre los dirixentes chinos) con idees igualitaristes llenes d'utop\u00edes y de principios econ\u00f3micos anti-colonialistes tomaes de la izquierda anti-imperialista europea que los cuadros del part\u00edu, especialmente Pol Pot, Ieng Sary y Khieu Samphan adquirieron durante la so estancia en Francia nos a\u00f1os cincuenta. A esto hai que xunir una volunt\u00e1 de servir de modelu a otros movimientos comunistes, llo\u00f1e del \u201crevisionismu\u201d de Vietnam y de China (criticaos pol mantenimientu de la propied\u00e1, de la familia, del cultu a la personalid\u00e1, del comerciu priv\u00e1u, etc), y que los llev\u00f3 a tener enfrentamientos colos comunistes camboyanos pola so supuesta subordinaci\u00f3n a los vietnamites. El result\u00e1u final yera una combinaci\u00f3n de mao\u00edsmu con un nacionalismu extremu, qu'algamara postures averaes al racismu.\nLa toma del poder.\nNun ye hasta 1970 cuando l'espardimientu de la guerra de Vietnam-yos aporta sofitos de prestixu. La brutalid\u00e1 de los bombardeos norteamericanos y la corrupci\u00f3n y los errores del gobiernu de Lon Nol permiten al part\u00edu afitar unes bases y reclutar combatientes. Ye fundamentalmente nesta d\u00f3mina cuando fueron esperimentaos numberosos principios futuros de la revoluci\u00f3n d'abril de 1975: autarqu\u00eda, centralizaci\u00f3n de los cambios econ\u00f3micos, militarizaci\u00f3n de la fuercia de trabayu, etc. Los Khmeres roxos lleguen a les puertes de la capital.\nFinalmente el 17 d'abril de 1975, los rebeldes del FUNK (Frente Uni Nacional de Kampuchea) sitien Phnom Penh, organicen eleiciones formales nes que nun participen m\u00e1s que miembros del Part\u00edu y campesinos, y instauren una nueva dictadura particularmente dura y estremista baxo'l nome de \u201cKampuchea Democr\u00e1tica\u201d. El Part\u00edu, represent\u00e1u por una organizaci\u00f3n cuasi-m\u00edstica l'Angkar Leu (un t\u00e9rminu deriv\u00e1u del vietnamita que significa escal\u00f3n superior), convi\u00e9rtese na \u00fanica referencia de poder y ta empobin\u00e1u principalmente por Pol Pot, Nuon Chea, Sao Pheum, Ta Mok, Ieng Sary, Son Sen y un pu\u00f1\u00e1u de llugartenientes.\nEl r\u00e9xime Khmer roxu.\nLa toma de la poblaci\u00f3n.\nEn 1975, Phnom Penh foi vaciada y la so poblaci\u00f3n enviada a les cooperatives pa trabayar y ser vixilada. En 1976-1977, l'alimentaci\u00f3n en com\u00fan foi definitivamente puesta'n marcha pa asegurar la iguald\u00e1 de les raciones (cosa que nun foi en xeneral respetada). Esti tipu d'organizaci\u00f3n nun foi rechazada durante les \u00faltimes rectificaciones del a\u00f1u 1978. La \u201cnueva Kampuchea en tolos aspectos\u201d busca reeducar a la poblaci\u00f3n pa destruir la idea de propied\u00e1 privada. A esti fin, el Part\u00edu-Est\u00e1u deb\u00eda, seg\u00fan Pol Pot, calistrar en tolos requexos de la socied\u00e1. Incluso nos ministerios, les reuniones de cr\u00edtica y d'autocr\u00edtica qu'atacaben l'individualismu yeren frecuentes, y los cuadros yeren llamaos a reconstruir y a forxase nel sent\u00edu de la sumisi\u00f3n a la Organizaci\u00f3n revolucionaria.\nD'ello resulta un control policial de los comportamientos y de los pensamientos particularmente inquisitorial, faci\u00e9ndose llamaes constantes a la vixilancia revolucionaria con rellaci\u00f3n a los \u201cmalos elementos\u201d y a los enemigos.\nEl descensu a los infiernos.\nLa situaci\u00f3n econ\u00f3mica esfarrap\u00e1base d'a\u00f1u n'a\u00f1u, la b\u00fasqueda d'un chivu expiatoriu y les milenta mentires ficieron la situaci\u00f3n particularmente angustiosa y insoportable. Les execuciones yeren moneda corriente. La volunt\u00e1 de multiplicar los rendimientos de la hectaria por tres y la convicci\u00f3n de que'l primer pasu pa escontra la industrializaci\u00f3n yera la esportaci\u00f3n del arroz llevaron a Pol Pot a facer pasar fame a la poblaci\u00f3n camboyana pa poder algamar esos obxetivos.\nPol Pot nun cuestion\u00f3 la llinia ideol\u00f3xica (alimentaci\u00f3n en com\u00fan, autarqu\u00eda rexonal, incrementu del rendimientu nos campos d'arroz, ausencia de rangos nel ex\u00e9rcitu, educaci\u00f3n de la infancia en com\u00fan, reeducaci\u00f3n prolongada de los intelectuales patriotas...), asina nun ye hasta 1977 cuando s'esmolez por delles situaciones. Tresllada la responsabilid\u00e1 de los fracasos del sistema sobre'l Part\u00edu y desendolca unes purgues mort\u00edferes nel so somantu, llargamente alimentaes pola so paranoia. \u00c9stes son les purgues que llenaron el siniestru centru d'interrogaci\u00f3n y d'execuci\u00f3n S-21, construy\u00edu nel vieyu institutu de Tuol Sleng.\nLa cayida.\nEn xineru de 1979, Vietnam invade Camboya pa poner fin al r\u00e9xime. Los m\u00faltiples incidentes fronterizos ficieron esconso\u00f1ar una rivalid\u00e1 plurisecular ente Camboya y Vietnam. Ensin dulda la Rep\u00fablica Socialista de Vietnam di\u00e9rase cuenta de la oportunid\u00e1, poles deserciones de cuadros y de les sos propies incursiones en territoriu camboyanu, del est\u00e1u de dixebra avanzada del pa\u00eds, taraz\u00e1u pola fame, el mi\u00e9u y les penuries. La invasi\u00f3n entama en payares de 1978 y Phnom Penh (ciud\u00e1 pantasma, y\u00e1 que taba vac\u00eda de xente dende 1975) cay\u00f3 bien r\u00e1pido el 7 de xineru de 1979. A pesar del mi\u00e9u a la invasi\u00f3n vietnamita, que ta tradicionalmente afit\u00e1u nel esp\u00edritu camboyanu, l'ex\u00e9rcitu vietnamita ye ayud\u00e1u por numberoses deserciones de Khmeres roxos y ye acoyida con aliviu pola poblaci\u00f3n. El poder central tien de replegase a lo llargo de la frontera thailandesa (oficiosamente protexida por elementos del ex\u00e9rcitu thailand\u00e9s). En 1985 Khieu Samphan sucede oficialmente a Pol Pot como cabezaleru Khmer roxu.\nLos Estaos Xun\u00edos y otros gobiernos occidentales, asina como China, contin\u00faen reconociendo la Kampuchea Democr\u00e1tica como gobiernu de Camboya pa remarcar la so desaprobaci\u00f3n de la ocupaci\u00f3n vientamita, sostenida pola URSS. China llanza entos una invasi\u00f3n a Vietnam del Norte que fracasar\u00e1 totalmente. Los Estaos Xun\u00edos sofiten la resistencia Khmer roxa por medio de los sos aliaos thailandeses. Anque dende 1980 los vietnamitas controlen el este y el centro de Camboya, los combates contin\u00faen nel oeste durante los a\u00f1os 80 y millones de mines son semaes. Al t\u00e9rminu d'un deceniu de combates toles faiciones pol\u00edtiques camboyanes roblen un trat\u00e1u en 1991 decretando eleiciones y el desarme. Los Khmeres roxos retomen les armes en 1992 y refuguen el result\u00e1u de les eleiciones l'a\u00f1u siguiente. Deserciones en masa tienen llugar en 1996 y la mit\u00e1 de los combatientes restantes (unos 4000) dexa'l movimientu. Les lluches internes lleven al procesamientu y a la encarcelaci\u00f3n de Pol Pot polos propios Khemeres roxos en 1997. Pol Pot muerre n'abril de 1998 y Khieu Samphan r\u00edndese'n avientu del mesmu a\u00f1u.\nEl 29 d'avientu de 1998, los l\u00edderes Khmeres roxos restantes presenten les sos disculpes pa colos muertos dende los a\u00f1os 70. En 1999, la mayor parte de los miembros rindi\u00e9ronse o fueron capturaos. La captura de Ta Mok en marzu de 1999 marca el puntu final de la historia de los Khmeres roxos."}
{"id": "7992", "revid": "35", "url": "https://ast.wikipedia.org/wiki?curid=7992", "title": "Xemeres Roxos", "text": ""}
{"id": "7993", "revid": "35", "url": "https://ast.wikipedia.org/wiki?curid=7993", "title": "Xemeres roxos", "text": ""}
{"id": "7994", "revid": "35", "url": "https://ast.wikipedia.org/wiki?curid=7994", "title": "H.emeres roxos", "text": ""}
{"id": "7995", "revid": "470", "url": "https://ast.wikipedia.org/wiki?curid=7995", "title": "Li Po", "text": "Li Po o Li Bai (chinu: \u674e\u767d, pinyin: L\u01d0 B\u00e1i, Wade-Giles: Li Pai; ) foi un poeta chinu consider\u00e1u'l meyor poeta rom\u00e1nticu de la dinast\u00eda Tang. El calter \u767d, pronunci\u00e1u \"b\u00e1i\" en mandar\u00edn modernu, pronunci\u00e1base enantes \"b\u00f3\", motivu pol que'l so nome se trescrib\u00eda como Li Po, representaci\u00f3n seg\u00fan el sistema Wade-Giles d'esta pronunciaci\u00f3n anticuada.\nConoc\u00edu como'l poeta inmortal, alcu\u00e9ntrase ente los m\u00e1s respetaos poetes de la historia de la lliteratura china. Milenta poemes suyos cons\u00e9rvense angua\u00f1o. El mundu occidental introduxo los trabayos de Li Bai a travi\u00e9s de tornes llibres de versiones en xapon\u00e9s, feches por Ezra Pound. De Li Bai dest\u00e1quense la so imaxinaci\u00f3n esc\u00e9ntrica y les im\u00e1xenes tao\u00edstes vert\u00edes na so poes\u00eda, al tiempu que la so afici\u00f3n a la bebida. Al igual que Du Fu, Li Bai pasara gran parte de la so vida viaxando, y gozara d'una bona situaci\u00f3n econ\u00f3mica. Dizse que s\u2019afog\u00f3 nel r\u00edu Yangts\u00e9, al cayer de la chalana cuando, tando baxo los efeutos del alcohol, trataba d'abrazar la lluna.\nBiograf\u00eda.\nLi Bai foi'l f\u00edu d'un mercader ricu. Suel atribuyise como'l so llugar de nacimientu Suiye, n'Asia Central, (cerca del actual Tokmak en Kirguist\u00e1n). A los cinco a\u00f1os, la so familia col\u00f3 pa Jiangyou, cerca de la moderna Chengdu na provincia de Sichuan. Foi influy\u00edu pol confucionismu y el tao\u00edsmu, pero finalmente la so herencia de familia nun-y permiti\u00f3 grandes oportunidaes dientro l'aristocr\u00e1tica dinast\u00eda Tang. Magar que quixera convertise n'oficial, nun lleg\u00f3 a presentase al esame del serviciu civil chinu. Poro, a los 25 a\u00f1os, entam\u00f3 a viaxar per China, desarrollando una personalid\u00e1 xabaz y llibre. Esta imaxe estel\u00f3 tanto a arist\u00f3crates como a xente com\u00fan y Li Bai foi a la fin present\u00e1u al emperador Xuan Zong en 742.\nAlgam\u00f3 un cargu na Academia Hanlin, que formaba a intelectuales espertos pa la corte imperial. Li Bai foi am\u00e1s cuasique dos a\u00f1os poeta oficial del emperador, pero a la fin despidi\u00e9ronlu por una indiscreci\u00f3n que nun s'asoley\u00f3. Poro, vag\u00f3 per China'l restu la so vida. \nConoci\u00f3 a Du Fu na seronda de 744 y volvi\u00f3 atopalu l'a\u00f1u siguiente. Foron les dos ocasiones que s'alcontraron, pero la so amist\u00e1 sigui\u00f3 siendo mui importante pa Du Fu (calti\u00e9nense una docena de los sos poemes al rodiu de Li Bai). \nCuando la rebeli\u00f3n d'An Lushan axunt\u00f3se a un llevantamientu escontra l'emperador, anque nun se conoz de xuru si foi un allistamientu voluntariu. El fracasu la rebeli\u00f3n fin\u00f3 col so segundu exiliu en Yelang. Foi absueltu enantes de que'l tiempu del esterramientu finara.\nLi Bai morri\u00f3 en Dangtu, angua\u00f1o Anhui. Dellos espertos creen que la so muerte foi'l result\u00e1u d'un envenenamientu con mercuriu dempu\u00e9s d'un llargu historial de consumu de ferviatos tao\u00edstes pa la llonxevid\u00e1. Otros creen simplemente que morri\u00f3 d'intoxicaci\u00f3n et\u00edlica."}
{"id": "7996", "revid": "139", "url": "https://ast.wikipedia.org/wiki?curid=7996", "title": "Li Bai", "text": ""}
{"id": "7997", "revid": "43102", "url": "https://ast.wikipedia.org/wiki?curid=7997", "title": "Fueru de Lle\u00f3n", "text": "El fueru de Lle\u00f3n ye'l primer fueru dau na Pen\u00ednsula Ib\u00e9rica, la so dataci\u00f3n foi siempres problem\u00e1tica, pero angua\u00f1o calti\u00e9nse que se promulg\u00f3 un 30 de xunetu de 1017.\nLa dataci\u00f3n.\nHasta escomienzos del sieglu XX consider\u00e1base 1020 como la data de creaci\u00f3n darr\u00e9u que Claudio S\u00e1nchez Albornoz lu estudia y deduz que la data correuta ye la del 1020, asina que Ram\u00f3n Men\u00e9ndez Pidal ser\u00e1 quien caltenga que ye anterior y que l'a\u00f1u de redaici\u00f3n ye 1017, y en 1992 Gonzalo Mart\u00ednez D\u00edaz concluir\u00e1 que'l fueru se promulga un 30 de xunetu de 1017, bas\u00e1ndose na copia de Braga anterior a la d'Uvi\u00e9u, emplegada por S\u00e1nchez Albornoz.\nDifusi\u00f3n.\nAm\u00e1s de les copies de Braga y Uvi\u00e9u queda presencia d'esti fueru y\u00e1 que munches de les sos disposiciones fueron copiaes nos fueros lleoneses posteriores como los de Rabanal del Cam\u00edn, Villafranca del Bierzu o Puebla de Senabria.\nAsina mesmo, el fueru de Benavente ye una copia del de Lle\u00f3n y al empar aquelli foi la base de las fueros de les villas cant\u00e1briques y asturianes.\nConten\u00edu.\nRegula la vida interna de la ciud\u00e1, entama la paz del merc\u00e1u, y la creaci\u00f3n d'un conceyu embrionariu, anque esti primixeniu conceyu ta mui discut\u00edu por quien calti\u00e9n que nun ten\u00eda calter pol\u00edticu sin\u00f3n xudicial y quien s\u00ed, seg\u00fan estos Lle\u00f3n ser\u00eda la primer urbe medieval europea. Esta opini\u00f3n postrera ser\u00e1 la que prevaleza ente los historiadores darr\u00e9u qu'apaecer\u00e1n figures propies \u00fanicamente del conceyu pol\u00edticu como'l mer\u00edn o el say\u00f3n.\nReconocencia.\nNun ser\u00eda sin\u00f3n dica'l sieglu XVI qu'emprincipie l'inter\u00e9s pola importancia d'esti testu llegal na historia europea, son los primeros historiadores renacentistas los qu'entamen el so estudiu. Y, nos sieglos posteriores, los eruditos hisp\u00e1nicos emplegar\u00e1n la copia del \"Liber Testamentorun\" uvie\u00edn pa les cr\u00edtiques del testu.\nPor embargu, quiciabes porque hasta'l sieglu XX nun se concedi\u00f3 a Portugal el papel que-y correspond\u00eda na historia lleonesa, en 1922 Claudio S\u00e1nchez Albornoz atop\u00f3 nel Archivu Distrital de Braga una copia anterior que ser\u00eda la que tornar\u00eda a sacar a la lluz la importancia d'esti testu. Angua\u00f1o consider\u00e1u por deles c\u00e1tedres la primera representaci\u00f3n de los drechos fundamentales de los ciudadanos na historia europea."}
{"id": "8028", "revid": "735", "url": "https://ast.wikipedia.org/wiki?curid=8028", "title": "Kim Jong-il", "text": "Kim Jong-il (treslliter\u00e1u tami\u00e9n como Kim Jong Il; hangul: \uae40\uc815\uc77c, hanja: \u91d1\u6b63\u65e5; pronunciaci\u00f3n coreana /kimd\u0291\u028c\u014bil/) foi un pol\u00edticu y gobernante norcoreanu apod\u00e1u \"Quer\u00edu L\u00edder\" nel so pa\u00eds. F\u00edu de Kim Il-sung, \"Gran L\u00edder\" de Corea del Norte. Ten\u00eda los cargos de Presidente del Comit\u00e9 de Defensa Nacional y el de Secretariu Xeneral del Part\u00edu de los Trabayadores coreanu.\nOficialmente naci\u00f3 nel m\u00edticu monte Paektu, en Corea, en plena guerra contra Xap\u00f3n pente la (Segunda Guerra Mundial), el 16 de febreru de 1942. Sicas\u00ed, les versiones occidentales apunten a que naciera un a\u00f1u enantes nun campamentu refuxaos sovi\u00e9ticu, cerca de la frontera, onde pasar\u00eda los primeros a\u00f1os de la so vida, hasta la fin de la guerra.\nJong-il entam\u00f3 xoven la so preparaci\u00f3n pol\u00edtica. Estudi\u00f3 en China, na universid\u00e1 Kim Il-sung de Pyongyang, (onde curs\u00f3 Ciencies Pol\u00edtiques y Econ\u00f3miques) y na antigua Rep\u00fablica Democr\u00e1tica Alemana, nuna academia militar.\nAcabada la so formaci\u00f3n, Kim Jong-il algam\u00f3 dellos cargos na alministraci\u00f3n norcoreana, especialmente nel departamentu nacional de Cultura. Foi ent\u00f3s, seg\u00fan les biograf\u00edes oficiales, cuando Kim Jong-il desenroll\u00f3 la so faceta art\u00edstica. Poemes y narraciones patri\u00f3ticos, teatru, llargometraxes y obres arquiteut\u00f3niques foron dellos de los proyeutos atribuy\u00edos al f\u00edu del \"Gran L\u00edder\", que diba con ello algamando pesu nel aparatu estatal.\nLlegada al poder.\nNun foi hasta la d\u00e9cada de 1980 cuando s'esclari\u00f3'l so futuru como socesor de Kim Il-sung al frente del gobiernu norcoreanu. Poco\u00f1\u00edn a poco foi asumiendo responsabilidaes, de forma paralela a les reformes que so padre lider\u00f3 nel senu del aparatu estatal pa favorecer una \"renovaci\u00f3n\" del \"progresismu norcoreanu\". Esa renovaci\u00f3n trad\u00faxose na promulgaci\u00f3n de la nueva Constituci\u00f3n de la Rep\u00fablica Popular Democr\u00e1tica de Corea, d'inspiraci\u00f3n comunista y qu'instaura una ideolox\u00eda propia (el Juche).\nEl 21 d'abril de 1992, Jong-il p\u00fanxose al frente l'Est\u00e1u. Pero nun foi hasta depu\u00e9s de la muerte de Il-sung, el 8 de xunetu de 1994, cuando Kim Jong-il asumi\u00f3 oficialmente la presidencia'l pa\u00eds, anque'l so cargu, en realid\u00e1, seya'l de Xefe de la Comisi\u00f3n Nacional de Defensa.\nLa socesi\u00f3n llev\u00f3se d'un mou progresivu. Yera la primer vegada qu'un r\u00e9xime comunista convert\u00edase en din\u00e1sticu y la tensi\u00f3n col esterior f\u00edzose fonda. Oficialmente, Kim Jong-il algam\u00f3'l poder tres de superar los mecanismos d'eleici\u00f3n de dirixentes del est\u00e1u y nun tuvo que ver un res la so condici\u00f3n de f\u00edu del Gran L\u00edder. N'Occidente, por embargu, fal\u00f3se ent\u00f3s d'un procesu corruptu nel que fuera desaniciada (mesmo f\u00edsicamente) la oposici\u00f3n interna a la socesi\u00f3n de Kim Jong-il.\nGobiernu.\nLos primeros a\u00f1os de gobiernu de Kim Jong-il foron enforma complexos. Una serie d'atentaos nel estranxeru, fundamentalmente escontra intereses surcoreanos, foron atribuy\u00edos darr\u00e9u a Corea del Norte. La tensi\u00f3n col esterior afond\u00f3 coles diferencies pol procesu desarme nuclear norcoreanu que fructific\u00f3 nel posterior Alcuerdu Marcu de desarme y nel programa KEDO (con Kim Il-sung inda nel poder). A ello axunt\u00e1ronse los episodios de fame provocaos poles inundaciones y posteriores seques de los primeros a\u00f1os de la d\u00e9cada de 1990, que contribuyeron tami\u00e9n a comprometer al gobiernu de Kim Jong-il.\nNesi tiempu, les apaiciones p\u00fabliques n'Occidente de Kim Jong-il foron nules. La propaganda norteamericana y la falta d'imaxenes del gobernante propici\u00f3 la especulaci\u00f3n sobre la so muerte, daqu\u00e9 desment\u00edo depu\u00e9s cola so presencia n'actos p\u00fablicos.\nLes armes nucleares, el llanzamientu de cohetes Taepodong, la falta d'alimentos, la precaried\u00e1 pa la estracci\u00f3n de materies primeres, la tensi\u00f3n fronteriza con Corea del Sur y l'enfotu pola unificaci\u00f3n de dambes \"Corees\" foron forzando contactos con China, Estaos Xun\u00edos, Xap\u00f3n y Corea del Sur. Ello fructific\u00f3 nuna relaxaci\u00f3n de les rellaciones, especialmente col Sur, qu'algam\u00f3'l puntu cimeru ente'l 13 y el 15 de xunu de 2000, feches nes que Yong Il recibi\u00f3 en Pyongyang al presidente surcoreanu Kim Dae Yong, el gran impulsor del acercamientu \u00e9nte la oposici\u00f3n d'Estaos Xun\u00edos.\nL'aconceyamientu sirvi\u00f3 pa iniciar peque\u00f1os avances: El reencuentru de familiares o la distensi\u00f3n de les rellaciones foron les primeres consecuencies.\nLa entrada nel sieglu XXI supunxo un averamientu del gobiernu de Kim Jong-il al restu'l mundu. L'apertura de rellaciones con Rusia y con pa\u00edses de la Xuni\u00f3n Europea, (que se sumaba a la d'otros pa\u00edses africanos, asi\u00e1ticos y llatinoamericanos), confirmaron que la estratexa de pol\u00edtica internacional (forzar tensi\u00f3n p'algamar delles ventaxes), sirvi\u00f3 pa enfriar la tensi\u00f3n na que la pen\u00ednsula lleva sumida dende la so dixebra en 1945.\nKim Jong-il entam\u00f3 de nuevo esa pol\u00edtica de xesti\u00f3n de la tensi\u00f3n ente los a\u00f1os 2003 y 2004. La inclusi\u00f3n pola alministraci\u00f3n del presidente d'Estaos Xun\u00edos, George W. Bush, de Corea del Norte nun exe del mal de pa\u00edses capaces de desestabilizar l'equilibriu mundial, fizo que dende Pyongyang contribuy\u00e9rase a azuza\u00f1ar la tensi\u00f3n na Pen\u00ednsula per aciu l'anunciu d'abandonu del Trat\u00e1u de non proliferaci\u00f3n nuclear que Corea del Norte firmara na d\u00e9cada de 1990. Posteriores negociaciones rebaxaron la tensi\u00f3n con renovaos alcuerdos ente Estaos Xun\u00edos y Corea del Norte nunes negociaciones nes que tami\u00e9n intervinieren Corea del Sur, Xap\u00f3n o China."}
{"id": "8029", "revid": "778", "url": "https://ast.wikipedia.org/wiki?curid=8029", "title": "Kim Jong Il", "text": ""}
{"id": "8045", "revid": "43102", "url": "https://ast.wikipedia.org/wiki?curid=8045", "title": "Woody Allen", "text": "Woody Allen, de nome real Allan Stewart Konigsberg ye un direutor, guionista y actor d'Estaos Xun\u00edos. \nBiograf\u00eda.\nNaci\u00f3 nel barriu de Brooklyn, en Nueva York. Ye un de los direutores y guionistes cimeros de la cinematograf\u00eda d'angua\u00f1o. Provi\u00e9n d'una familia acomodada xud\u00eda. De gua\u1e25e deprendi\u00f3 a tocar el viol\u00edn, colo qu'entam\u00f3 la so faceta musical, conocida pol so trabayu na banda sonora de les sos pel\u00edcules. Gran aficion\u00e1u al Jazz, ye int\u00e9rprete de clarinete y fizo delles xires cola so banda The New Orleans Jazz Band.\nAllen entam\u00f3 la su carrera como guionista pa otros humoristes a los 16 a\u00f1os. Compatibiliz\u00f3 esos trabayos colos sos estudios na Universid\u00e1 de Nueva York y nel City College, onde entam\u00f3 cursos de cinematograf\u00eda y comunicaci\u00f3n que nun finara. A los 19 a\u00f1os, cas\u00f3se cola estudiante de filosof\u00eda Harlene Rosen, de la que se divorci\u00f3 en 1957, xustu nel a\u00f1u en qu'algam\u00f3'l so primer premiu Emmy polos sos trabayos pa televisi\u00f3n, especialmente nel programa \"The Ed Sullivan Show\" y \"The tonight show\".\nHacia 1960 entam\u00f3 una carrera en solitariu na qu'afit\u00f3 la so imaxe \"neur\u00f3tica y pesimista\". Les sos apaiciones na televisi\u00f3n y en dellos clubs fix\u00e9ronlu abondu conoc\u00edu . El so primer trabayu en cine foi'l gui\u00f3n de \"What's new Pussycat?\" en 1965, a lo que-y sigui\u00f3 el so esperimentu de \"metraxe atop\u00e1u\" con \"What's up, Tiger Lily?\", na que-y punxu di\u00e1logos a una pel\u00edcula filmada en Xap\u00f3n.\nEn 1967 apaeci\u00f3 tami\u00e9n na parodia inspirada nel personaxe James Bond, \"Casino Royale\".\nDos a\u00f1os depu\u00e9s dirixe'l so primer trabayu como direutor, guionista y actor: \"Take the money and run\", a la que-y siguieron delles comedies qu'acabaron por convertir el so personaxe nun iconu de la comedia. A mediaos de la d\u00e9cada de 1970, les sos pel\u00edcules entamen a amosar inquiet\u00faes como la filosof\u00eda, l'amor, la muerte... Esta etapa tien como obres cimeres \"Annie Hall\" (1977), el drama \"Interiores\", el so trabayu como actor na traxicomedia sobre les llistes negres nel Hollywood de los 50 \"The front\", o la ganadora de tres Premios \u00d3scar \"Hannah and Her Sisters\", ente otres.\nNa d\u00e9cada de los 80 les sos pel\u00edcules algamaron mayor \u00e9situ y n\u00f3tase la influencia del cine europ\u00e9u (Ingmar Bergman, Fritz Lang o Federico Fellini, ente otres referencies), lo que lu convirti\u00f3 nun direutor enforma m\u00e1s apreci\u00e1u n'Europa que nel su propio pa\u00eds. Hacia 1990 entama una nueva etapa con comedies mas intrescedentes. \"Everyone Says I Love You\" o \"Mighty Aphrodite\" son un exemplu.\nEsta etapa coincide con un momentu perdif\u00edcil na esfera privada. La so muyer, la actriz Mia Farrow, d\u00e9xalu dempu\u00e9s d'asoleyase la rellaci\u00f3n qu'Allen caltuviera, y calti\u00e9n, cola f\u00eda adoptada de Farrow, Soon-Yi Previn, de 16 a\u00f1os. Esto fizo qu'Allen pasara por una acusaci\u00f3n de pederastia que dempu\u00e9s archiv\u00f3se (Allen enxam\u00e1s viviera con Previn una rellaci\u00f3n padre-f\u00eda).\nEsti episodiu tuvo'l so reflexu nel film \"Husbands and Wives\", onde Allen y Farrow representaben a una pareya de bien d'a\u00f1os que se desanicia pola atraici\u00f3n que'l siente per una estudiante ventia\u00f1era.\nA la fin, Allen y Previn cas\u00e1ronse nel 1997 y adoptaron dos f\u00edes (Bechet Allen y Manzie Tio Allen en referencia a los m\u00fasicos de Jazz Sidney Bechet y Manzie Johnson).\nPese a los problemes privaos, Allen sigui\u00f3 rodando casique una pel\u00edcula a\u00f1al. Nel 2000, algama un \u00e9situ valoratible cola su primer pel\u00edcula con Dreamworks, \"Small time crooks\". Pa ent\u00f3s, les pel\u00edcules d'Allen ya recauden abondo m\u00e1s n'Europa que nel so pa\u00eds.\nNel nuevu mileniu, Woody Allen y\u00e1 ye un cineasta enforma consagr\u00e1u col que nun dubien en rebaxar el so cach\u00e9 dellos de los m\u00e1s reputaos actores y actrices de Hollywood.\nLa so vieyera coincide tami\u00e9n con cambios nes sos apaiciones en p\u00fablicu. Asina, dempu\u00e9s de los atentaos del 11 de setiembre en Nueva York, en 2002 present\u00f3se per primer vegada na gala d'entrega de los premios \u00d3scar de Hollywood nun homenaxe a la so ciud\u00e1. Esi mesmu a\u00f1u, asisti\u00f3 n'Uvi\u00e9u a la entrega del premiu Pr\u00edncipe d'Asturies de les artes, onde regresara nel 2005 pa participar nos actos del 25 aniversariu de la fundaci\u00f3n qu'entrega los gallardones. Nesa visita, Allen confes\u00f3se abluc\u00e1u pola estatua que dende 2002 simula al direutor pasiando pel centru d'Uvi\u00e9u. \nNel 2005, Allen present\u00f3'l so primer trabayu rod\u00e1u n'Europa, \"Match Point\", estren\u00e1u nel festival de Cannes y produc\u00edu en Londres."}
{"id": "8047", "revid": "43102", "url": "https://ast.wikipedia.org/wiki?curid=8047", "title": "David Rivas", "text": "David Manuel Rivas Infante ye un escritor, pol\u00edticu y economista asturianu.\nCri\u00e1rase pente Xix\u00f3n y la parroquia de Quintueles (Villaviciosa) y vivi\u00f3 en munchos llugares del mundiu. Angua\u00f1o reside n'Arga\u00f1osu, una aldega d'unos vente habitantes que pertenez a la parroquia de Candanal, nel conceyu de Villaviciosa.\nFormaci\u00f3n y trayeutoria profesional.\nEduc\u00e1rase colos xesuites nel Colexu de la Inmaculada de Xix\u00f3n ya ye llicenci\u00e1u en ciencies econ\u00f3miques pola Universid\u00e1 Complutense y doctor n'econom\u00eda pola Universid\u00e1 Aut\u00f3noma de Madrid. Estudiara tami\u00e9n nos Estaos Xun\u00edos ya Inglaterra, realizando estudios de posgr\u00e1u d'antropolox\u00eda y sociolox\u00eda. \nYe profesor titular d'estructura econ\u00f3mica na Universid\u00e1 Aut\u00f3noma de Madrid, a\u00fa imparte les materies d'estructura econ\u00f3mica mundial y de desendolcu caltenible.\nFo miembru del Consejo Asesor de Medio Ambiente de Espa\u00f1a, del Consejo Asesor de Transporte de la Comunidad de Madrid, de la Comisi\u00f3n de Parques Nacionales de la Uni\u00f3n Internacional pa la Conservaci\u00f3n de la Naturaleza (Organizaci\u00f3n de les Naciones Xun\u00edes) y de los comit\u00e9s de desendolcu caltenible y desendolcu rural de la Comisi\u00f3n Europea. Tami\u00e9n fora asesor t\u00e9unicu nel ayuntamientu de Madrid.\nEn 1986 particip\u00f3 na creaci\u00f3n de la Fundaci\u00f3n Universidad Libre, con sede en Galicia, formada por profesores de pensamientu cr\u00edticu de les universidaes de Sevilla, Val\u00e8ncia, Santiago, M\u00e1laga, Extremadura y Aut\u00f3noma de Madrid.\nAngua\u00f1o ye profesor ya investigador d'estremaos centros d'Europa y d'Am\u00e9rica, ya ye miembru del Observatorio Latinoamericano de Ordenaci\u00f3n Territorial y Sostenibilidad y del Instituto Interuniversitario de Econom\u00eda Espacial Sostenible.\nDende 1993 ye miembru de l'Academia de la Llingua Asturiana.\nYe miembru del Clube de Roma.\nTrayeutoria c\u00edvica.\nCuando yera estudiante fund\u00f3 -xunta Xos\u00e9 \u00c1lvarez Fern\u00e1ndez, Ant\u00f3n Fuertes, Xicu D\u00edaz Yepes, Alfonso Vel\u00e1zquez y Xuan C\u00e1ndano- Conceyu d'Asturies de Madrid (1977), emblem\u00e1ticu grupu cultural del surdimientu asturianu na di\u00e1spora.\nFora secretariu del Ateneo de Madrid (1989-1995).\nFora presidente d'Amigos de la Tierra (1993-1997).\nNel 2007 fund\u00f3 l'asociaci\u00f3n Arribada con otres renomaes persones de la cultura asturiano como Humberto Gonzali, Alberto \u00c1lvarez Pe\u00f1a y Xos\u00e9 Nel Riesgo.\nNel 2008 fora gallardon\u00e1u cola Ll\u00e1mpara d'Oru de Quintes y Quintueles.\nTrayeutoria pol\u00edtica.\nFigura importante del nacionalismu asturianu, fora militante de Conceyu Nacionalista Astur (1979), siendo parte del conceyu del CNA en Madrid. Al mesmu tiempu trabayaba nel Ateneo Libertario de Latina, Lavapi\u00e9s y Embajadores y pertenec\u00eda al conseyu redactor del Cnt, peri\u00f3dicu de la Confederaci\u00f3n Nacional del Trabajo. Fora dempu\u00e9s dirixente de la Federaci\u00f3n Progresista, part\u00edu fund\u00e1u por Ram\u00f3n Tamames, y particip\u00f3 na constituci\u00f3n d'Izquierda Unida con Gerardo Iglesias, Alonso Puerta, Ignacio Gallego, Nicol\u00e1s Sartorius, Julio Anguita y Ram\u00f3n Tamames, organizaci\u00f3n qu'abandon\u00f3 mui ceo. Tres un tiempu ensin militancia pol\u00edtica formar\u00e1 parte d'Unid\u00e1 Nacionalista Asturiana (UNA) en 1989 cuando la conformen l'Ensame Nacionalista Astur (1982) y la Xunta Nacionalista Asturiana (1986). Con UNA concurrir\u00e1 nes llistes de les eleiciones europ\u00e9es en 1989 y formar\u00e1 parte d'esti part\u00edu hasta la so disoluci\u00f3n a entamos de los a\u00f1os 90 del sieglu XX. Tres una nueva etapa ensin afiliaci\u00f3n entrar\u00e1 n'Andecha Astur pa encabezala como candidatu a la presidencia d'Asturies en 1999, repitiendo nel 2003. Europe\u00edsta y partidariu de los pautos internacionales, fora candidatu nes eleiciones europ\u00e9es de 2004 na llista d'Europa de los Pueblos (Esquerra Republicana de Catalunya, Eusko Alkartasuna, Chunta Aragonesista, Andecha Astur y Partido Socialista d'Andaluc\u00eda), coallici\u00f3n qu'algam\u00f3 un diput\u00e1u n'Estrasburgu. Nel 2007 arrenunci\u00f3 a repetir candidatura a la presidencia d'Asturies y abandon\u00f3 la pol\u00edtica activa.\nTrayeutoria lliteraria.\nCola so obra escrita n'asturiano, ye un autor de vocaci\u00f3n sero\u00f1a, de mou que nun entam\u00f3 escribir ficci\u00f3n hasta la d\u00e9cada los noventa, cuando bordiaba los cuarenta a\u00f1os. Tien espubliz\u00e1u un estensu llibru de rellatos. Nel 2008 fora finalista en dos premios emblem\u00e1ticos na lliteratura en llingua asturiana: el de tem\u00e1tica xeneral \"Oficialid\u00e1\" del conceyu de Bimenes ya'l d'erotismu \"Arbidel\" del conceyu de Ribeseya.\nLlibros espublizaos.\nParticipaci\u00f3n n'obres colleutives.\nDESENDOLCU CALTENIBLE, ECOLOX\u00cdA\nESTRUCTURA ECON\u00d3MICA\nFILOSOF\u00cdA, POL\u00cdTICA\nANTROPOLOX\u00cdA, ETNOGRAF\u00cdA\nFILOLOX\u00cdA, LLITERATURA\nHISTORIA\nRELLATU"}
{"id": "8048", "revid": "35", "url": "https://ast.wikipedia.org/wiki?curid=8048", "title": "Federico Jim\u00e9nez Losantos", "text": "Federico Jorge Jim\u00e9nez Losantos ye un periodista, escritor, llocutor y empresariu espa\u00f1ol.\nDende setiembre de 2009 ye direutor y presentador del programa radiof\u00f3nicu \u00abEs la ma\u00f1ana de Federico\u00bb, de la cadena esRadio, y columnista del diariu \"El Mundo\".\nYe copropietariu, editor y collaborador del diariu dixital \"Libertad Digital\" y direutor y collaborador de la revista \"La Ilustraci\u00f3n Liberal\".\nBiograf\u00eda.\nF\u00edu de zapateru que desenvolvi\u00f3'l cargu d'alcalde y de maestra de matem\u00e1tiques, tami\u00e9n \u00f1etu de maestros, ye'l mayor de tr\u00e9s hermanos. A los diez a\u00f1os gan\u00f3 una beca rural que conserv\u00f3 a lo llargo de tolos sos estudios, gracies a la que curs\u00f3'l bachilleratu nel Institutu d'Ense\u00f1u Mediu y nel Colexu de San Pablo en Teruel, onde tuvo como profesores al cantante y m\u00e1s sero pol\u00edticu Jos\u00e9 Antonio Labordeta y al dramaturgu Jos\u00e9 Sanch\u00eds Sinesterra. Con selce a\u00f1os espubliz\u00f3 los sos primeros poemes y rellatos.\nEstudi\u00f3 Filosof\u00eda y Lletres en Zaragoza y en 1971 tresllad\u00f3se pa cursar la especialid\u00e1 de Filolox\u00eda Hisp\u00e1nica na Universid\u00e1 de Barcelona. Llicenci\u00f3se con una tesina sobro les acotaciones a los esperpentos de Valle-Incl\u00e1n, dirixida por Joaqu\u00edn Marco. El tribunal, presid\u00edu por Jos\u00e9 Manuel Blecua, concedi\u00f3-y un sobresaliente por unanimid\u00e1.\nEstudi\u00f3 psicoan\u00e1lisis con \u00d3scar Masotta y foi \u00fan de los fundadores de la Biblioteca Freudiana de Barcelona, arriendes de la universitaria \"Revista de Literatura\". En xineru de 1978, xunto con Alberto Card\u00edn, fund\u00f3 y dirix\u00f3 la revista de pensamientu sobro pol\u00edtica, filosof\u00eda, lliteratura y psicoan\u00e1lisis \"Diwan\", considerada pol diariu \"El Pa\u00eds\" como \u00abla revista cultural m\u00e1s importante, abierta y viva d'esti momentu\u00bb. Aid\u00f3 a esparder n'Espa\u00f1a la obra del fil\u00f3sofu Fran\u00e7ois Lyotard cola so edici\u00f3n cr\u00edtica de \"Discurso, figura\", en 1979.\nEsi mesmu a\u00f1u obtuvo'l I Premiu d'Ensayu \"El Viejo Topo\" por \"La cultura espa\u00f1ola y el nacionalismo\", anque dempu\u00e9s esta editorial \u00f1eg\u00f3se a espubliza-y el llibru \"Lo que queda de Espa\u00f1a\" porque, seg\u00fan El Viejo Topo, taben nun procesu de restricci\u00f3n del n\u00famberu de t\u00edtulos a espublizar. Llueu la editorial a\u00f1adi\u00f3 que dalgunos cap\u00edtulos yeren \u00abimpublicables\u00bb. Los editores d'Ajoblanco, que compet\u00eda nel merc\u00e1u con El Viejo Topo, encarg\u00e1ronse finalmente d'espublizar el llibru, present\u00e1u por Francisco Umbral y col sofitu del diariu \"El Pa\u00eds\" \u2014incluy\u00edos los de Javier Pradera y Juan Luis Cebri\u00e1n\u2014 y que tornar\u00eda a editase en 1995. \"Lo que queda de Espa\u00f1a\" criticaba'l nacionalismu catal\u00e1n y defend\u00eda los derechos culturales de los castellanofalantes, lo qu'entam\u00f3 una llarga pol\u00e9mica que remat\u00f3 en pasando'l tiempu col Manifiesto de los 2.300.\nMilitancia izquierdista y antifranquista.\nA lo llargo del franquismu milit\u00f3 n'organizaciones clandestines de la izquierda antifranquista (Organizaci\u00f3n Comunista de Espa\u00f1a (Bandera Roja), d'ideolox\u00eda mao\u00edsta y Partit Socialista Unificat de Catalunya, d'ideolox\u00eda comunista) y collabor\u00f3 en revistes y grupos art\u00edsticos (Grupo Trama) d'estrema izquierda hasta fines de los a\u00f1os setenta, cuando foi empobinando les sos posiciones per aciu d'un viaxe a la Rep\u00fablica Popular China en 1979, que-y fixo camentar que la realid\u00e1 nun casaba colos valores de la ideolox\u00eda na que militaba.\nY\u00e1 na Transici\u00f3n entr\u00f3 a militar nel Partido Socialista de Arag\u00f3n (un part\u00edu fuera de la \u00f3rbita del PSOE, perteneciente a la y\u00e1 finada Federaci\u00f3n de Partidos Socialistas), qu'obtuvo un diput\u00e1u (Emilio Gast\u00f3n) nes Cortes Constituyentes. \u00c9nte les primeres eleiciones auton\u00f3miques en Catalu\u00f1a, en 1980, consider\u00f3se la presentaci\u00f3n d'una candidatura per parte d'esti part\u00edu, na que Jim\u00e9nez Losantos ocupar\u00eda'l primer llugar. Magar, la candidatura nun se present\u00f3 por mor de la oposici\u00f3n del PSOE y del Partido Socialista d'Andaluc\u00eda (dirix\u00edu por Alejandro Rojas Marcos), a la fin foi candidatu por \u00e9sti \u00faltimu. Basando'l so discursu na defensa de los derechos culturales y c\u00edvicos de tolos espa\u00f1oles inmigrantes, seg\u00fan elli poco defend\u00edos pol PSOE-PSC y el PCE-PSUC (al so xuiciu influenciaos pol nacionalismu catal\u00e1n), el Partido Socialista d'Andaluc\u00eda obtuvo dos esca\u00f1os. Estos parllamentarios (que yeren cuasi los \u00fanicos diputaos que s'espresaben en castell\u00e1n nel Parllamentu de Catalu\u00f1a) centr\u00e1ronse na defensa del derechu de la poblaci\u00f3n castellanofalante de Catalu\u00f1a a conservar la so llingua, seg\u00fan ellos anul\u00e1u, ensin tocar otros temes.\nEl fechu de tenese presentao como candidatu pol Partido Socialista Andaluz llev\u00f3lu a una engarrada dientro de la revista \"Diwan\" con Alberto Card\u00edn, quien defend\u00eda la independencia pol\u00edtica de la revista. Esti asoced\u00edu provoc\u00f3 la fin de la so collaboraci\u00f3n nella, pasando a incorporase a \"Diario 16\" de la mano de Fernando S\u00e1nchez Drag\u00f3. El diariu dirix\u00edu por Pedro J. Ram\u00edrez asoley\u00f3'l 12 de marzu de 1981 el \"Manifiesto de los 2.300\", nel que se defend\u00eda la iguald\u00e1 de los derechos lling\u00fc\u00edsticos en Catalu\u00f1a ente los falantes de castell\u00e1n y catal\u00e1n.\nEn pasando'l tiempu, el 21 de mayu de 1981, Jim\u00e9nez Losantos foi secuestr\u00e1u pola organizaci\u00f3n terrorista catalana Terra Lliure (que nun dio anuncia p\u00fablica de la so esistencia hasta'l 24 de xunu). Tres recibir un disparu na rodiella y ser abandon\u00e1u at\u00e1u a un \u00e1rbole, foi lliber\u00e1u pola polic\u00eda'l mesmu d\u00eda. Dempu\u00e9s del socesu, Jim\u00e9nez Losantos y otros firmantes del \"Manifiesto\" como Amando de Miguel, Carlos Sahag\u00fan y Santiago Tranc\u00f3n dexaron Catalu\u00f1a. A\u00f1os dempu\u00e9s (el 31 de xineru de 2007) nuna entrevista pa la televisi\u00f3n (\"La noche de Quintero\", en TVE-1) declar\u00f3, refiri\u00e9ndose a los que-y dispararen, que \u00aba lo \u00fanico que me negu\u00e9 ye a que mataren a los que me dispararon, y eso que me lo ufrieron\u00bb.\nABC y Antena 3.\nEn 1982 asiti\u00f3 en Madrid y dex\u00f3 de collaborar n\"'El Pa\u00eds\" pa facelo en \"Diario 16\", xera qu'acompa\u00f1aba coles sos clases de Lliteratura nel Institutu Lope de Vega. En magar l'a\u00f1u viniente ascendi\u00f3 a xefe d'opini\u00f3n nesi diariu y columnista en \"Cambio 16\". En 1987 fich\u00f3 como columnista por \"ABC\". \nNel entamu de los a\u00f1os noventa entam\u00f3 a collaborar na cadena de radio Antena 3 y, cola llegada de la televisi\u00f3n privada, n'Antena 3 Televisi\u00f3n, onde dirix\u00f3 programes culturales como \"La Historia de los jud\u00edos espa\u00f1oles\". Foi comentarista pol\u00edticu del noticieru de Luis Herrero y m\u00e1s tarde de la seici\u00f3n \u00abFuego Cruzado\u00bb, d'Informativos Telecinco.\nA lo llargo d'esta etapa caltuvo la so columna diaria n\"'ABC\" y foi contertuliu fixu en programes nocherniegos de radio como \"Hora Cero\" de Jos\u00e9 Luis Balb\u00edn y dempu\u00e9s na COPE, en \"La Linterna\", de Luis Herrero.\nCOPE y Libertad Digital.\nEn 1992 sumi\u00f3'l grupu de comunicaci\u00f3n form\u00e1u por Antena 3 Radio y Antena 3 Televisi\u00f3n, quedando la primera nes manes del grupu PRISA. Esta operaci\u00f3n anici\u00f3 bulla abondo. Pola mor d'ello, un grupu de periodistes, ente los que taben Jos\u00e9 Mar\u00eda Garc\u00eda, Antonio Herrero, Luis Herrero y el propiu Federico Jim\u00e9nez Losantos, entraron na cadena radiof\u00f3nica COPE. L\"'antenicidiu\", como ellos lu llamen, y les vinientes aiciones ante los tribunales, marcaron pa siempre una pol\u00edtica editorial cr\u00edtica y brava pa col grupu PRISA por parte d'estos llocutores.\nEn 1998, tres la muerte d'Antonio Herrero nun accidente, el so amigu Luis Herrero f\u00edxose cargu del programa \"La Ma\u00f1ana\" y Jim\u00e9nez Losantos qued\u00f3 al frente del programa nocherniegu \"La Linterna\". Tres colar Luis Herrero de la COPE en 2003, pas\u00f3 a dirixir y presentar el ma\u00f1aniegu, programa qu'enant\u00f3 a \u00fan de los mayores \u00edndices d'audiencia de la radio n'Espa\u00f1a. Meses m\u00e1s sero Luis Herrero present\u00f3se a les eleiciones al Parllamentu Europ\u00e9u dientro de les llistes del Partido Popular y en 2005 enxiri\u00f3se nel programa ma\u00f1aneru de Jim\u00e9nez Losantos como contertuliu. N'abril de 2009 la COPE, seg\u00fan dalgunos por presiones de sectores del Partido Popular encocoraos con Jim\u00e9nez Losantos, prop\u00fanxo-y dexar \"La Ma\u00f1ana\" pa presentar \"La Linterna\", de 22 a 24 h. Jim\u00e9nez Losantos nun aceut\u00f3 y decidi\u00f3 siguir la so activid\u00e1 radiof\u00f3nica nuna nueva emisora, esRadio (grupu Libertad Digital), xunto con C\u00e9sar Vidal, tami\u00e9n diba poco sal\u00edu del so programa de la COPE, y Luis Herrero.\nArriendes de la so activid\u00e1 na radio, Jim\u00e9nez Losantos afal\u00f3 en 2000 la publicaci\u00f3n d'un nuevu diariu lletr\u00f3nicu, \"Libertad Digital\", del qu'angua\u00f1o ye editor. En 1999 dex\u00f3 la redaici\u00f3n d\"'ABC\" y xuni\u00f3se como collaborador a \"El Mundo\".\nEn magar 1998, tami\u00e9n ye editor de la revista de pensamientu \"La Ilustraci\u00f3n Liberal\".\nCalter y ideolox\u00eda.\nJim\u00e9nez Losantos def\u00ednese como lliberal nel sent\u00edu cl\u00e1sicu del t\u00e9rminu. Los sos defensores camienten que ye una referencia pa la nueva corriente d'auto-nomaos \u00abmozos lliberales\u00bb que s'identifiquen cola llinia editorial de \"Libertad Digital\". Nos postreros a\u00f1os amos\u00f3se averao al part\u00edu politicu form\u00e1u por, ente otros, la ex-eurodiputada socialiega Rosa D\u00edez, llam\u00e1u Uni\u00f3n Progreso y Democracia, reconociendo que lu votara y declarando:\nQuienes s'oponen a les idees de Jim\u00e9nez Losantos cuiden que'l nuevu lliberalismu que representa ye en realid\u00e1 otra manera de nomar a la ultraderecha, de la qu'elli ser\u00eda'l voceru. Xentes d'izquierdes y de dereches (estes davezu bien venceyaes al Partido Popular) t\u00e1n ente los sos detractores. Nesi sen, periodistes como Luis del Olmo o I\u00f1aki Gabilondo, o l'humorista Andreu Buenafuente, espresaron el so engarru cuando Losantos recibi\u00f3'l premiu Micr\u00f3fono de Oro.\nNa xera period\u00edstica y intelectual de Jim\u00e9nez Losantos ye perimportante, dende'l so aniciu profesional, l'enfrentamientu radical colos \"nacionalismos perif\u00e9ricos\", col socialismu y cola izquierda en xeneral. El raiga\u00f1u de les sos reaiciones ente dambos ye la so conceici\u00f3n de la defensa de la llibert\u00e1 individual y la consideranza d'Espa\u00f1a como un Est\u00e1u-naci\u00f3n garantizador. L'orixe del so xar\u00e9u colos nacionalismos af\u00e1yase na so cr\u00edtica a la llexislaci\u00f3n lling\u00fc\u00edstica entamada y desenrollada en Catalu\u00f1a baxo los gobiernos de Jordi Pujol, col sofitu d'una bien amplia mayor\u00eda de los grupos pol\u00edticos representaos nel parllamentu catal\u00e1n. Jim\u00e9nez Losantos siempre cament\u00f3 qu'esta llexislaci\u00f3n ye discriminatoria pa los castell\u00e1n-falantes. Mentanto les sos engarraes cola izquierda anicien na cr\u00edtica a les sos pol\u00edtiques intervencionistes no cultural y no econ\u00f3micu. Repr\u00f3cha-yos tami\u00e9n la pasivid\u00e1 interesada \u00e9nte procesos qu'atenten, na so opini\u00f3n, escontra la Constituci\u00f3n de 1978 no tocante a la iguald\u00e1 de tolos ciudadanos \u00e9nte la llei.\nXeitu period\u00edsticu.\nEl xeitu radiof\u00f3nicu de Jim\u00e9nez Losantos carauter\u00edzase pol emplegu espont\u00e1neu y discursivu del llinguaxe, enllen\u00e1ndolu de s\u00e1tira, iron\u00eda y cr\u00edtica. Fai munchu usu de silencios, \"ritornellos\", vocativos y entrugues ret\u00f3riques. La so formaci\u00f3n humanista perm\u00edte-y amecer xiros llariegos y espresiones populares con otres orixinaes nun rexistru cultu y ilustr\u00e1u. El so xeitu na prensa escrita tami\u00e9n ye coloquial, con xiros y espresiones propies, y enxiriendo referencies a la cultura popular o cl\u00e1sica.\nLo que m\u00e1s rescampla del so xeitu, y lu fai inconfundible nel periodismu radiof\u00f3nicu espa\u00f1ol d'angua\u00f1o, ye l'emplegu d'espresiones, nomatos y afirmaciones terries. Nesi sen, Jim\u00e9nez Losantos foi condergao en cuatro procesos xudiciales por frayar el drechu al honor, y notros dos procresos por un delitu d'inxuries.\nCondergues.\nEl d\u00eda 22 de febreru de 2007, l'Audiencia Provincial de Barcelona fizo p\u00fablica una sentencia que conderga a la Cadena COPE y a Federico Jim\u00e9nez Losantos a indemnizar con 60.000 euros a Esquerra Republicana de Catalunya ya Josep-Llu\u00eds Carod-Rovira y Joan Puigcerc\u00f3s, presidente y secretariu xeneral d'esti part\u00edu pol\u00edticu, por una \u00abintromisi\u00f3n illex\u00edtima nel honor\u00bb d'estos. La sentencia, escontra la que la parte condergada interpunxo un recursu de casaci\u00f3n, resolvi\u00f3se nun recursu d'apelaci\u00f3n interpuestu polos demandantes ente la desestimaci\u00f3n de la demanda na primer instancia y vali\u00e9ndose de les espresiones feches por Federico Jim\u00e9nez Losantos nel programa \"La Ma\u00f1ana\" de la COPE los d\u00edes 13, 14, 15 de xunu y 1 de xunetu de 2005 escontra \"Esquerra Republicana de Catalunya\" y los dirixentes del mesmu enantes citaos.\nPremios.\nEnte otros, obtuvo'l Premiu Continente de periodismu, el Premiu Gonz\u00e1lez Ruano en 1993, el Premiu Espejo de Espa\u00f1a en 1994, el Micr\u00f3fono de Plata en 2000 y el Micr\u00f3fono de Oro en 2007 na categor\u00eda de radio."}
{"id": "8055", "revid": "43102", "url": "https://ast.wikipedia.org/wiki?curid=8055", "title": "George Walker Bush", "text": "George Walker Bush (nac\u00edu'l 6 de xunetu de 1946 en Connecticut, Estaos Xun\u00edos) foi'l 43 presidente de los Estaos Xun\u00edos d'Am\u00e9rica. Enanties yera'l Gobernador del est\u00e1u de Texas. Miembru tradicional del Part\u00edu Republicanu, foi empresariu na industria petrol\u00edfera y del deporte profesional, como Manager xeneral del equipu de beisbol de los Texas Rangers.\nBush foi elix\u00edu 46\u1d58 Gobernador de Texas en 1994, y reelix\u00edu en 1998. Gan\u00f3 la nominaci\u00f3n del Part\u00edu Republicanu a les eleiciones presidenciales de 2000, y foi elix\u00edu Presidente nunes eleiciones xenerales mui re\u00f1\u00edes y non faltes de pol\u00e9mica. Foi reelix\u00edu nes eleiciones de 2004 cuando se disputaba la Presidencia col Part\u00edu dem\u00f3crata de John Kerry.\nSo p\u00e1, George H. W. Bush tami\u00e9n foi Presidente de los Estaos Xun\u00edos cuatro a\u00f1os y ocho m\u00e1s, vicepresidente. El so hermanu, Jeb Bush ye'l Gobernador de Florida d'angua\u00f1o. So g\u00fcelu, Prescott Bush, foi senador. Tien am\u00e1s dos hermanos m\u00e1s peque\u00f1os, Marvin Bush y Neil Bush, los dos empresarios. \u00c9l y John Quincy Adams son los \u00fanicos f\u00edos de Presidentes qu'acceden a la presidencia.\nEducaci\u00f3n y moced\u00e1.\nNaci\u00f3 en New Haven, Connecticut y cri\u00f3se en Midland, Texas y Houston.\nTres graduase na \"Philips Academy\" en xunu de 1964, Bush grad\u00faase n'historia na Universid\u00e1 de Yale y con un posgr\u00e1u n'Arte en 1968. Bush ye seleicion\u00e1u pola socied\u00e1 secreta Skull &amp; Bones. En mayu de 1968, al\u00edstase na \"Texas Air National Guard\".\nEn 1973 va a la Harvard Business School onde estudia un Master n'Alministraci\u00f3n d'Empreses (MBA) en 1975. Dos a\u00f1os dempu\u00e9s casa con Laura Welch, bibliotecaria dem\u00f3crata de Midland. Tienen dos f\u00edes ximielgues, Barbara y Jenna, nac\u00edes en 1981.\nEl 4 de setiembre de 1976, na redolada de la casa de branu de la so familia en Kennebunkport, Maine, la polic\u00eda arrest\u00f3lu por conducir baxo los efeutos del alcohol. Bush describi\u00f3 esos d\u00edes enantes de la so conversi\u00f3n relixosa nos sos 40 como una d\u00f3mina \"n\u00f3mada\" y una \"moced\u00e1 irresponsable\", y almiti\u00f3 que beb\u00eda de m\u00e1s daquella. Bush diz que dex\u00f3 la b\u00e9bora en 1986 y que la responsabilid\u00e1 del camb\u00e9u ye, en parte, d'un aconceyamientu que tuvo en 1985 col reverendu Billy Graham.\nVida profesional.\nNegocios.\nBush entam\u00f3 la so carrera na industria petrol\u00edfera en 1979 cuando entam\u00f3 Arbusto Energy, una empresa d'esploraci\u00f3n de petroleu y gas. En 1984 Bush vendi\u00f3 la compa\u00f1\u00eda y\u00e1 renomada \"Bush Exploration Co.\", a \"Spetrum 7\", otra petrolera de Texas. En cumplimientu de los alcuerdos de venta, Bush convirti\u00f3se en CEO. Spectrum 7 perdi\u00f3 ingresos y foi absorbida por \"Harken Energy Corporation\" en 1986, onde Bush convirti\u00f3se en Direutor.\nN'abril de 1989, Bush aconcey\u00f3 a un grupu d'inversores d'ente los collacios \u00edntimos de so p\u00e1, incluyendo'l so compa\u00f1eru de fraternid\u00e1 Roland W. Betts. El grupu merc\u00f3'l 86% de los Rangers por 75 millones de d\u00f3lares. \nComo Manager xeneral de los Rangers, Bush asisti\u00f3 a les rellaciones del equipu colos medios y a la construcci\u00f3n d'un nuevu estadiu. La so posici\u00f3n p\u00fablica dio-y reconocimientu por toa Texas.\nCarrera pol\u00edtica.\nBush entam\u00f3 la so carrera asistiendo a so p\u00e1 nes campa\u00f1es al Sen\u00e1u de 1964 y 1970. Tres dexar la Guardia Nacional en 1972, foi direutor pol\u00edticu pa la campa\u00f1a del sen\u00e1u n'Alabama. En 1978 present\u00f3se a la \"C\u00e1mara de los representantes\", pero perdi\u00f3 col dem\u00f3crata Ken Hance (agora republicanu). Ronald Reagan sofit\u00f3 al oponente de Bush nes primaries republicanes.\nEn 1994, Bush garr\u00f3 una escedencia nos Rangers pa presentase a Gobernador de Texas escontra la dem\u00f3crata Ann Richards. El 8 de payares de 1994 gan\u00f3 a Richards con un 53% de los votos frente al 46%. En 1998 Bush present\u00f3se a la reeleici\u00f3n y algam\u00f3 una victoria clara, col 69% de los votos, convirti\u00e9ndose nel primer Gobernador de Texas elix\u00edu dos vegaes consecutives. A lo llargo'l gobiernu de Bush, fizo significativos camudamientos na xusticia criminal, lleis civiles y financiaci\u00f3n pa los escolinos. Bush tom\u00f3 una llinia dura toc\u00e1ntenes a la pena de muerte y recibi\u00f3 munches cr\u00edtiques de los sos opositores, la tasa d'encarcelamientu foi de 1014 internos por 100.000 en 1999, la segunda mayor.\nCampa\u00f1es Presidenciales.\nCampa\u00f1a de 2000.\nNa campa\u00f1a de 2000, Bush declar\u00f3se \"conservador compasivu\". \nCampa\u00f1a de 2004.\nNes eleiciones de 2004, Bush algam\u00f3 31 de 50 estaos y 286 votos eleutorales.\nEtapa como Presidente.\nPol\u00edtica exterior y seguridad.\nEn 2002, Bush refug\u00f3'l trat\u00e1u de Kyoto por consideralu perxudicial pa la medr\u00eda de la econom\u00eda norteamericana.\nTres los ataques terroristes del 11 de setiembre de 2001, el Departamentu d'Est\u00e1u punxo como priorid\u00e1 oriente pr\u00f3ximu.\nTerrorismu.\nEl 11 de setiembre de 2001, Al-Qaida secuestr\u00f3 cuatro grandes aviones de pasaxeros y estrell\u00f3los escontra les torres ximielgues del World Trade Centre de Nueva York y escontra'l Pent\u00e1gonu en Washington DC. 2.500 fueron los muertos pol ataque. \nEl 7 d'ochobre de 2001, con sofitu internacional, Bush llanz\u00f3 la \"guerra escontra'l terrorismu\" en xeneral, y dirixida haza'l r\u00e9xime talib\u00e1n d'Afganist\u00e1n en particular, onde s'escond\u00eda Osama bin Laden m\u00e1ximu dirixente d'Al-Qaeda, un yemen\u00edn nac\u00edu n'Arabia Saudita. Estaos Xun\u00edos invadi\u00f3 Afganist\u00e1n. \nIr\u00f3nicamente, dende la cayida de los talib\u00e1n, los suministros d'opiu medraron significativamente.\nComo rempuesta a l'esmolimientu por terrorismu, Bush retir\u00f3'l Trat\u00e1u sobro misiles anti-bal\u00edsticos de 1972 pa promocionar un nuevu sistema de defensa de misiles. La Socied\u00e1 Americana de F\u00edsica critic\u00f3 esti camb\u00e9u teniendo dubies sobro la efectivid\u00e1. Baxo'l mandatu de Bush, el gastu militar total medr\u00f3 hasta un nivel comparable al de la Guerra fr\u00eda, lo que llevanta insinuaciones de que si'l so primer oxetivu ye alimentar la industria militar de la que'l presidente Eisenhower alvirti\u00f3 en 1961.\nIraq.\nPoco depu\u00e9s del 11 de setiembre l'alministraci\u00f3n Bush promovi\u00f3 una aici\u00f3n urxente n'Iraq, anunciando qu'Iraq ten\u00eda armes d'esfaimientu masivo, que Sadam Husein yera una amenaza pa la segurid\u00e1 mundial, desestabilizaba Oriente Pr\u00f3ximu, emburriaba'l Conflictu \u00e1rabe-israel\u00edn y financiaba terroristes. Los cr\u00edticos dixeron que los intereses econ\u00f3micos nos recursos petrol\u00edferos iraquinos yeren el motivu real.\nEl 13 de payares de 2002 baxo la resoluci\u00f3n 1441, Hans Blix y Mohamed ElBaradei dirixeron a los inspeutores d'armamentu de la ONX n'Iraq. \nEl Secretariu d'Est\u00e1u Colin Powell encament\u00f3 evitar una guerra ensin l'aprobaci\u00f3n clara de la ONX. L'alministraci\u00f3n trat\u00f3 d'algamar una resoluci\u00f3n del Conseyu de segurid\u00e1 de la ONX autorizando la fuercia militar seg\u00fan el cap\u00edtulu VII de la Carta de les Naciones Xun\u00edes pero, vista la vigorosa oposici\u00f3n de naciones clave, incluyida l'amenaza de vetu de Francia, descart\u00f3se esa opci\u00f3n y, con un peque\u00f1u grupu de pa\u00edses, prepar\u00f3se pa la guerra.\nLa invasi\u00f3n d'Iraq entam\u00f3'l 20 de marzu de 2003. Bush declar\u00f3 la victoria'l 1 de mayu de 2003 pero'l despliegue d'Estaos Xun\u00edos contin\u00faa en 2005 pese a la captura de Hussein por culpa de la resistencia iraquina.\nEl 30 de setiembre de 2004 l'informe final del \"Grupu d'investigaci\u00f3n d'Iraq\" concluy\u00f3 que \"nun alcontraron evidencies de que Sadam Husein tuviere un stock d'armes de esfaimientu masivo en 2003\". L'informe de la comisi\u00f3n del 11-S nun alcontr\u00f3 evidencies creyibles de que Sadam Husein tuviere armes d'esfaimientu masivo. Am\u00e1s, la comisi\u00f3n del 11-S concluy\u00f3 que pese a los contautos ente Iraq y Al Qaeda en 1996, nun surdi\u00f3 \"nenguna rellaci\u00f3n de collaboraci\u00f3n\"."}
{"id": "8056", "revid": "43102", "url": "https://ast.wikipedia.org/wiki?curid=8056", "title": "Conservadorismu compasivu", "text": "El conservadorismu compasivu ye una filosof\u00eda pol\u00edtica inventada por Marvin Olasky, que la escribi\u00f3 nel so llibro \"Conservadorismu compasivu: Qu\u00e9 ye, qu\u00e9 fai y c\u00f3mo pue tresformar Estados Un\u00edos\", y por Myron Magnet del Manhattan Institute. Olasky foi consider\u00e1u'l \"padr\u00edn del conservadorismu compasivu\". La frase foi popularizada por George W. Bush al adotarla como \u00fan de los sos esl\u00f3ganes clave na campa\u00f1a presidencial de 2000 contra Al Gore."}
{"id": "8057", "revid": "735", "url": "https://ast.wikipedia.org/wiki?curid=8057", "title": "Skull &amp; Bones", "text": "Skull and Bones (\"Calavera y g\u00fcesos\") tami\u00e9n denomada \u201cXermand\u00eda de la Muerte\u201d o, darr\u00e9u, \u201cLa Orden\u201d, ye una organizaci\u00f3n inici\u00e1tica fundada en 1833 na Universid\u00e1 de Yale.\nComp\u00f3nse por alumnos y ex alumnos de la citada universid\u00e1. S\u00e1bese poco d'esta socied\u00e1 y\u00e1 que los sos principales integrantes caltuvieron en secretu la so participaci\u00f3n y la finalid\u00e1 d'esta organizaci\u00f3n.\nNumberosos art\u00edculos espublizaos especulen que la fin cabera d'esta socied\u00e1 secreta ye la hexemon\u00eda de los Estaos Xun\u00edos, y atrib\u00fain-y los s\u00edmbolos esot\u00e9ricos del d\u00f3lar (\"New World Order\" y la pir\u00e1mide con un g\u00fceyu nel centru). Lo mesmo pasa cola otra socied\u00e1 secreta denomada \"Illuminati\", pa ello dizse que buscan influyir na pol\u00edtica basandose nel principiu maquiav\u00e9licu de \"la fin xustifica los medios\"; anque otros rellacionenlo nam\u00e1s cola hexemon\u00eda d'una \u00e9lite de los homes m\u00e1s ricos d'esi pa\u00eds.\nMiembros actuales de esta sociedad son: George Herbert Walker Bush, George W. Bush, qu'almiti\u00f3 la so afiliaci\u00f3n nel so llibru \u201cA charge to keep\u201d: \u201cYo ingres\u00e9 a Skull y Bones, una socied\u00e1 secreta, como ye secreta nun pueo decir nam\u00e1s al respeuto\u201d. El senador John Kerry, del Part\u00edu Dem\u00f3crata, contricante \u00faltimu nes eleiciones presidenciales tami\u00e9n almiti\u00f3 ser miembru de \u201cLa Orden\u201d nel programa period\u00edsticu d'Estaos Xun\u00edos \"Meet the Press\", nel a\u00f1u 2004ok."}
{"id": "8058", "revid": "43102", "url": "https://ast.wikipedia.org/wiki?curid=8058", "title": "Adosinda", "text": "Adosinda foi una reina consorte d'Asturies pol so matrimoniu col rei Silu d'Asturies. \nYera f\u00eda d'Alfonso I el Cat\u00f3licu, rei d'Asturies y de la reina Ermesinda, nieta de Pelayo y de Pedro de Cantabria, tamien yera hermana de Fruela I y hermanastra del rei Mauregato d'Asturies.\nBiograf\u00eda.\nFoi f\u00eda d'Alfonso I el Cat\u00f3licu, rei d'Asturies, y de la reina Ermesinda. Por parte paterna yera nieta del duque Pedro de Cantabria y por parte materna yeren los sos g\u00fcelos, el rei don Pelayo, primer monarca asturianu, y la so esposa, la reina Gaudiosa. Foi hermana del rei Fruela I d'Asturies. Tres l'asesinatu d'esti postreru, Adosinda, tarreciendo pola vida del so sobr\u00edn Alfonso, f\u00edu del so difuntu hermanu, unvi\u00f2lu al monesteriu de Santuyano de Samos, en Lugo, con cuenta de da-y proteici\u00f3n y formaci\u00f3n cultural.\nTres l'asesinatu del so hermanu permaneci\u00f3 na corte asturiana so la proteici\u00f3n del rei Aurelio. Ye nesta d\u00f3mina cuando conoci\u00f3 a Silu, un ricohombre de la zona de Pravia. Escoy\u00f3lu como mar\u00edu, fechu inusual na d\u00f3mina y, tres la muerte del rei Aurelio d'Asturies, asocedida nel a\u00f1u 774, el so mar\u00edu, Silu, pas\u00f3 a ser rei d'Asturies, convirti\u00e9ndose d'esa manera Adosinda en reina consorte d'Asturies. El so mar\u00edu rein\u00f3 n'Asturies dende 774 hasta 783. Baxo'l so rein\u00e1u la corte de la monarqu\u00eda asturiana tresllad\u00f3se dende Cangues d'On\u00eds a Pravia.\nAl morrer el so mar\u00edu nel a\u00f1u 783 ensin dexar descendencia, Adosinda intervieno na elecci\u00f3n del so socesor, que pas\u00f3 a ser el so sobr\u00edn Alfonso, f\u00edu del so hermanu, el rei Fruela I. Sicas\u00ed, el rei Mauregato, mediu hermanu de la reina Adosinda, espuls\u00f3 del tronu a Alfonso II el Castu y apoder\u00f3se d'\u00e9l, obligando con ello al depuestu rei a abellugase n'\u00c1lava.\nDeb\u00edu al sofitu que-y dio al so sobr\u00edn, la posici\u00f3n d'Adosinda na corte f\u00edxose insegura y foi obligada a ingresar nel monesteriu de San Juan de Santianes de Pravia, onde profes\u00f3 como relixosa'l 26 de payares de 785 o del 783 seg\u00fan el cronista Ambrosio de Morales, en presencia del ab\u00e1 Fidel y de Beatu y Eterio, siendo \u00e9stos dos \u00faltimos conoc\u00edos pol discutiniu que caltuvieron con Elipando de Toledo, arzobispu de Toledo.\nDesconozse la so fecha de fallecimientu. Dellos autores se\u00f1alen que mor\u00f3 nel monesteriu de San Juan de Santianes de Pravia hasta la so fin.\nSepultura.\nDempu\u00e9s de morrer, el cadabre de la reina Adosinda recibi\u00f3 sepultura na ilesia de San Juan de Santianes de Pravia, na que fuera soterr\u00e1u'l so mar\u00edu, el rei Silu d'Asturies, quien ordenara alzar dichu templu. Na ilesia de San Juan de Santianes de Pravia ent\u00e1 se calti\u00e9n la tumba na que se sup\u00f3n que xacen los restos del rei y los de la so esposa, la reina Adosinda.\nNel mesmu templu fuera soterr\u00e1u'l rei Mauregato d'Asturies, f\u00edu illex\u00edtimu del rei Alfonso I el Cat\u00f3licu, y mediu hermanu de la reina Adosinda."}
{"id": "8064", "revid": "43102", "url": "https://ast.wikipedia.org/wiki?curid=8064", "title": "Taganrog", "text": "Taganrog (en rusu \u0422\u0430\u0433\u0430\u043d\u0440\u043e\u0433) ye una ciud\u00e1 rusa fundada por Pedru I en 1698 na oriella'l mar d'Azov, a unes 45 milles de Rostov del Don. La so xubida y desendolque tan abondo xun\u00edos cola historia l'imperiu rusu, penrriba too col so llargu esfuerciu pa dome\u00f1ar los mares meridionales.\nAngua\u00f1o Taganrog ye un centru perimportante na investigaci\u00f3n cultural ya industrial en Rusia. Tien una rede estensa d'educaci\u00f3n: facultaes d'inxenier\u00eda, de radiu, maxisteriu, institutos t\u00e9unicos, escueles secundaries, etc.\nTaganrog ye la ciud\u00e1 nativa d'Ant\u00f3n Ch\u00e9jov y de Faina Ranevskaya; ye una ciud\u00e1 a la que tan xun\u00edos tami\u00e9n abondos nomes na cultura rusa, como Alexander P\u00faxkin, Alexandru I de Rusia, Giuseppe Garibaldi o Pyotr Tchaikovsky."}
{"id": "8065", "revid": "116", "url": "https://ast.wikipedia.org/wiki?curid=8065", "title": "Anton Chekhov", "text": "Anton P\u00e1vlovich Chekhov en rusu \"\u0410\u043d\u0442\u043e\u043d \u041f\u0430\u0432\u043b\u043e\u0432\u0438\u0447 \u0427\u0435\u0445\u043e\u0432\" foi un escritor y dramaturgu rusu. Encuadrable na corriente naturalista foi mayestru del rellatu curtiu.\nBiograf\u00eda.\nChekhov naci\u00f3 en Taganrog, puertu provincial del Mar d'Azov. Yera f\u00edu d'un tenderu y nietu d'un siervu que merc\u00f3 la so llibert\u00e1. Ch\u00e9khov yera'l terceru de seis hermanos. So p\u00e1 imparti\u00f3-yos una disciplina estricta y mui relixosa.\nEl p\u00e1 de Chekhov entam\u00f3 a tener series dificultaes econ\u00f3miques en 1875; el so negociu quebr\u00f3 y viose forz\u00e1u a escapar a Mosc\u00fa pa evitar la c\u00e1rcele. Fasta que nun fin\u00f3 los sos estudios en 1879, Anton nun s'axunt\u00f3 cola familia. Entam\u00f3 a estudiar medicina na Universid\u00e1 de Mosc\u00fa.\nNun intentu d'aidar a la so familia, Chekhov entam\u00f3 a escribir rellatos humor\u00edsticos curtios y caricatures de la vida en Rusia baxo'l nomatu de \u201cAntoxa Chekhonte\u201d. Desconozse cuantes histories escribi\u00f3 nesta d\u00f3mina, pero s\u00e1bese que gan\u00f3 darr\u00e9u fama de bon cronista de la vida rusa.\nChekhov convirti\u00f3se en m\u00e9dicu en 1884 pero sigui\u00f3 escribiendo pa diferentes selmanarios. En 1885 entam\u00f3 a collaborar cola \"Peterb\u00fargskaya gazeta\" con art\u00edculos m\u00e1s ellaboraos de lo que los venia faciendo. N'avientu d'esi a\u00f1u, convid\u00e1ronlu a collaborar n\u00fan de los peri\u00f3dicos m\u00e1s respetaos de San Petersburgu, el \"N\u00f3voye vremia\". En 1886 Chekhov y\u00e1 se convirtiere nun escritor famosu. Esi mesmu a\u00f1u public\u00f3 la so primer obra, \"Rellatos de Montley\"; al a\u00f1u siguiente gan\u00f3'l premiu Puxquin gracies a la coleici\u00f3n de rellatos curtios \"Al Atapecer\".\nEn 1887 a causa d'una debilitaci\u00f3n de la so sal\u00fa (primeros s\u00edntomes de la tuberculosis que finar\u00eda cola so vida) Chekhov viax\u00f3 a Ucra\u00edna. De regresu estren\u00f3 la so obra \"La Gaviota\"; \u00e9situ qu'interpret\u00f3 la compa\u00f1\u00eda del teatru d'arte de Mosc\u00fa. Ant\u00f3n escribi\u00f3 tres obres m\u00e1s pa esta compa\u00f1\u00eda: \"T\u00edo Vania\" (1897), \"Les Tres Hermanes\" (1901) y \"El Xard\u00edn de les Cerezales\" (1904). En 1901 cas\u00f3se con Olga Leonardovna Knipper, una actriz qu'actuare nes sos obres.\nChekov pas\u00f3 gran parte de sus 44 a\u00f1os gravemente enfermu pola tuberculosis que garr\u00f3 de los sos pacientes a finales de 1880. La enfermed\u00e1 oblig\u00f3lu a pasar llarges temporaes en Niza, Francia y dempu\u00e9s en Yalta, Crimea ya que'l clima templ\u00e1u d'estes zones yera preferible a los crueles iviernos rusos.\nAnton Chekhov morri\u00f3 poles complicaciones provocaes pola tuberculosis en Badenweiler, Alema\u00f1a, onde taba pa recibir tratamientu nuna cl\u00ednica especializada. Ta enterr\u00e1u nel cimenteriu de Novodevichy.\nInfluencia de la so obra.\nAnque y\u00e1 yera conoc\u00edu en Rusia enantes de morrer, Chekhov fiz\u00f3se internacionalmente famosu nos a\u00f1os posteriores a la Primer Guerra Mundial, cuandu les tornesde Constance Granet al ingl\u00e9s a popularizar la so obra. \nLes obras algamaron gran sonad\u00eda n' Inglaterra na d\u00e9cada de los 20 y convirti\u00e9ronse nun cl\u00e1sicu de la escena brit\u00e1nica. En Estaos Xun\u00edos, autores como Tennessee Williams o Arthur Miller utilizaron t\u00e9uniques de Chekov pa escribir dalgunes de sus obras."}
{"id": "8072", "revid": "35", "url": "https://ast.wikipedia.org/wiki?curid=8072", "title": "George W. Bush", "text": ""}
{"id": "8077", "revid": "116", "url": "https://ast.wikipedia.org/wiki?curid=8077", "title": "Arquiteutura von Neumann", "text": "La arquiteutura von Neumann ye un modelu de dise\u00f1u pa Ordenadores nel que les instrucciones de los programes y tami\u00e9n los datos t\u00e1n calten\u00edos na mesma cadarma d'atroxu. La unid\u00e1 de procesamientu ta separtada del disposititivu d'atroxu, cosa que tami\u00e9n ta impl\u00edcita nesta arquiteutura.\nAnque pueda paecer innecesario pensar nestos detalles por evidentes, los primeros ordenadores ten\u00eden los programes fixos, cableaos; poro, la idea de que'l programa tuviere almacen\u00e1u de la mesma manera que los datos ye perimportante, porque ye lo que permite que l'ordenador se pueda emplegar pa munches xeres estremaes y abre'l pasu a la esistencia del software y la programaci\u00f3n. Si angua\u00f1o paeznos nidio que los ordenadores trabayen asina, ye porque pr\u00e1uticamente toos ellos implementen l'arquiteutura von Neumann."}
{"id": "8078", "revid": "37624", "url": "https://ast.wikipedia.org/wiki?curid=8078", "title": "Surinam", "text": "El Surinam, oficialmente Rep\u00fablica del Surinam (n'holand\u00e9s \"Republiek Surinam\") ye un est\u00e1u allug\u00e1u na costa atl\u00e1ntica nororiental d'Am\u00e9rica del Sur. Llenda col oc\u00e9anu Atl\u00e1nticu al norte, cola Guayana Francesa al este, con Guyana al oeste y con Brasil al sur. Ye, colos sos 165.000 km\u00b2 d'estensi\u00f3n, el pa\u00eds m\u00e1s peque\u00f1u del continente sudamericanu. La so poblaci\u00f3n, de 566.000 persones, vive na so mayor\u00eda averada a la costa, na capital del pa\u00eds, Paramaribu, y na rodiada d'esta.\nEl territoriu de Surinam, habit\u00e1u tradicionalmente por delles tribus ind\u00edxenes, foi esplor\u00e1u y disput\u00e1u por varies potencies europees primnero de quedar embaxu la xurisdicci\u00f3n holandesa a finales del sieglu XVII. En 1954 el pa\u00eds convirti\u00f3se n\u00fan de los pa\u00edses constituyentes del Reinu d'Holanda. El 25 de payares de 1975 declarose est\u00e1u independiente, pero sigue calteniendo importantes rellaciones econ\u00f3miques, culturales y diplom\u00e1tiques cola so antigua metr\u00f3polis. Los sos habitantes ind\u00edxenes vienen siendo de magar cada vegada m\u00e1s activos na reclamaci\u00f3n de les sos tierres tradicionales y na conservaci\u00f3n de los sos vezos y formes de vida.\nSurinam consid\u00e9rase, dende'l puntu de vista cultural, un pa\u00eds caribe\u00f1u, y ye miembru de la Comunid\u00e1 del Caribe (CARICOM). La llingua oficial del gobiernu, los negocios, la educaci\u00f3n y los medios de comunicaci\u00f3n ye l'holand\u00e9s, pero el sranan, una llingua criolla que toma como base l'ingl\u00e9s, f\u00e1lase perdayuri y fai les veces de \"llingua franca\" nesti pa\u00eds que ye \u00fan de los m\u00e1s diversos, dende'l puntu de vista \u00e9tnicu, relixosu y lling\u00fc\u00edsticu, del mundu.\nHistoria.\nLa presencia humana en Surinam rem\u00f3ntase al 3000 e.C.. Los primeros n'habitar la zona foron los arawak, una tribu n\u00f3mada que viv\u00eda, de la pesca y la caza, na fastera costera del territoriu. Dempu\u00e9s aportaron a ella los caribe, que sometieron a los arawak gracies a la superiorid\u00e1 de los sos barcos. Asent\u00e1ronse en Galibi, na desembocadura del r\u00edu Marowijne. Mentantu que grupos grandes d'arawak y caribes viv\u00eden a la vera la mar y nes sabanes del pa\u00eds, peque\u00f1os grupos d'otres tribus ind\u00edxenes, como los akurio, tri\u00f3, warrau o wayana, ocupaben l'interior viescosu.\nLa colonizaci\u00f3n.\nDende'l sieglu XVI la fastera costera del Surinam foi esplorada por navegantes franceses, espa\u00f1oles ya ingleses. Un sieglu dempu\u00e9s, colonos ingleses ya holandeses establecieron colonies de plantaci\u00f3n nes f\u00e9rtiles llanures de la Guayana, nes vegues de los r\u00edos. La colonia m\u00e1s antigua documentada ye un asentamientu ingl\u00e9s, nom\u00e1u Marshall's Creek, a lo llargo del r\u00edu Surinam.\nLes lluches ente ingleses y holandeses pol control d'esti territoriu finaron en 1667. Nesi a\u00f1u, nes negociaciones que llevaron a la robla del trat\u00e1u de Breda, los holandeses decidieron conservar la colonia de plantaci\u00f3n de Surinam, que-yos ganaran a los ingleses. A cambiu, los ingleses qued\u00e1ronse con Nueva Amsterdam, la principal ciud\u00e1 de l'antigua colonia de Nueva Holanda, na costa atl\u00e1ntica norteamericana: de sigu\u00edu camud\u00e1ron-y el nome pol de Nueva York.\nEn 1683 fund\u00f3se, col env\u00eds de gobernar y defender la colonia, la Socied\u00e1 de Surinam, na que participaron la ciud\u00e1 d'\u00c1msterdam, la familia Van Aerssen van Sommelsdijck y la Compa\u00f1\u00eda Holandesa de les Indies Occidentales. Los colonos dexaban en manes d'esclavos africanos, a los que trataben permal, el cultivu, el collech\u00e1u y el proces\u00e1u del caf\u00e9, el cac\u00e1u, la ca\u00f1a de zucre y l'algod\u00f3n que se cultivaba nes vegues de los r\u00edos. \nMunchos esclavos escap\u00e1ronse de les plantaciones y, cola ayuda de les poblaciones natives de les viesques circundantes, establecieron una cultura nueva y \u00fanica nel interior del pa\u00eds. Son los conoc\u00edos como cimarrones, nomaos en franc\u00e9s N\u00e8g'Marrons, que significa lliteralmente \"negros marrones\", esto ye, \"negros de piel claro\". Los cimarrones, al travi\u00e9s d'un procesu d'etnox\u00e9nesis, fueron evolucionando pa formar varies tribus independientes a partir de la xuntura d'esclavos de diferentes etnies africanes. Estes tribus incluyeron los saramaka, paramaka, ndyuka, kwinti, aluku y matawai.\nLoa cimarrones entamaron a atacar las plantaciones pa reclutar nuevos miembros d'ente los esclavos y pa capturar muyeres, armes, comida y ferramienta. A vegaes mataben tami\u00e9n a los due\u00f1os de les plantaciones y les sos families. Estos entamaron a construyir defenses, importantes en dellos casos pero cuasi siempre insuficientes. Tami\u00e9n organiz\u00e1ronse campa\u00f1es armaes p'acabar con ellos, pero los cimarrones escapaben pente la viesca, que conoc\u00eden abondo meyor que los sos perseguidores. Finalmente, p'acabar coles lluches, les autoridaes coloniales europees roblaron nel sieglu XVIII dellos trataos de paz coles diferentes tribus. Nellos reconoc\u00eden l'estatus soberanu d'estes tribus y el derechu a comerciar nos sos territorios del interior de la colonia.\nL'abolici\u00f3n de la esclavit\u00fa.\nHolanda aboli\u00f3 la esclavit\u00fa en Surinam en 1863, n\u00fan procesu gradual qu'obligaba a los esclavos, como forma de compensaci\u00f3n parcial pa los propietarios, a trabayar nes plantaciones demientres diez a\u00f1os de transici\u00f3n a cambiu d'una paga m\u00ednima. Tres de 1873 la mayor\u00eda de los esclavos lliberaos abandonaron les plantaciones nes que ellos y los sos antepasaos trabayaran por varies xeneraciones y colaron pa la capital, Paramaribu.\nComo colonia de plantaci\u00f3n que yera, Surinam ten\u00eda una econom\u00eda dependiente de cultivos agr\u00edcoles con manu d'obra intensiva. Pa solucionar la falta de trabayadores los holandeses reclutaron y transportaron trabayadores dende les Indies Orientales Holandeses (l'actual Indonesia) y, tres d'un alcuerdu colos ingleses, que controlaben la zona, la India. Am\u00e1s, a finales del sieglu XIX y entamos del XX, aportaron tami\u00e9n al territoriu trabayadores, la mayor\u00eda homes, reclutaos en China y n'Oriente Pr\u00f3ximu.\nDe resultes de too ello la poblaci\u00f3n del Surinam, magar que perpeque\u00f1a en n\u00famberu, ye una de les m\u00e1s multi\u00e9tniques y multiculturales del mundu.\nLa descolonizaci\u00f3n.\nDemientres la Segunda Guerra Mundial, el 23 de payares de 1941, los Estaos Xun\u00edos alcordaron col gobiernu holand\u00e9s nel exiliu la ocupaci\u00f3n del Surinam pa protexer les mines de bauxita del territoriu. En 1942 el gobiernu holand\u00e9s nel exiliu entam\u00f3 a revisar les rellaciones ente Holanda y les sos colonies cara al periodu postb\u00e9licu. De resultes d'ello, Surinam convirti\u00f3se en 1954 nuna parte constituyente del Reinu d'Holanda, xunto coles Antilles Holandeses y Holanda. D\u00e1base-y con ello l'autogobiernu, desque Holanda solo calten\u00eda'l control de los asuntos esteriores y la defensa. En 1974 el Part\u00edu Nacional de Surinam, form\u00e1u mayoritariamente por criollos, esto ye, xentes d'etnia africana o mestiza, entam\u00f3 les negociaciones con Holanda p'algamar la independencia total, que foi efectiva'l 25 de payares de 1975.\nEl Surinam independiente.\nEl primer presidente del pa\u00eds foi Johan Ferrier, col antiguu gobernador y cabezaleru del Part\u00edu Nacional Henck Arron como primer ministru. Nos primeros a\u00f1os tres de la independencia la econom\u00eda dependi\u00f3 en bona medida de l'ayuda econ\u00f3mica del gobiernu holand\u00e9s. Am\u00e1s, neso a\u00f1os col\u00f3 del pa\u00eds cuasi una tercera parte de la poblaci\u00f3n, qu'emigr\u00f3 a Holanda por mi\u00e9u a que al nuevu pa\u00eds-y fora a dir peor de lo que taba como parte constituyente del reinu d'Holanda. Nun andaben mui escaminaos. La pol\u00edtica surimanesa dexener\u00f3 bien ceo en lluches ente etnies y corrupci\u00f3n, col Part\u00edu Nacional usando les perres de l'axuda holandesa nel so propiu provechu partidista. Los sos cabezaleros foron acusaos de fraude nes eleiciones de 1977, nes que volvi\u00f3 ganar Arron, y esto agudiz\u00f3 la salida de xente del pa\u00eds en direici\u00f3n a Holanda\nEl 25 de febreru de 1980 un golpe d'est\u00e1u, entam\u00e1u por un grupu de 16 sarxentos lideraos por D\u00e9si Bouterse, derroc\u00f3'l gobiernu d'Arron. Los militares contrarios al nuevu gobiernu intentaron contragolpes n'abril y agostu de 1980, el 15 de marzu de 1981 y otra vuelta'l 12 de marzu de 1982. El primer intentu dirixolu Fred Ormskerk, el segundu dellos militares marxistes-leninistes, el terceru Wilfred Hawker y el cuartu Surendre Rambocus.\nHawker escap\u00f3 de prisi\u00f3n demientres el cuartu intentu de contragolpe, pero foi captur\u00e1u y execut\u00e1u. Dempu\u00e9s, la nueche del 7 d'avientu de 1982, ente les 2 y les 5 de la madrugada, l'ex\u00e9rcitu, dirix\u00edu por D\u00e9si Bouterse, detuvo a 13 ciudadanos destacaos que ten\u00eden criticao la dictadura, y encerrolos en Fort Zeelandia, en Paramaribu. Nos tr\u00e9s d\u00edes siguientes toos ellos, am\u00e1s de Rambocus y Jiwansingh Sheombar, otru militar implic\u00e1u nel cuartu intentu de contragolpe, foron asesinaos.\nEn 1987 celebr\u00e1ronse eleiciones. L'Asamblea Nacional aprob\u00f3 una nueva constituci\u00f3n que permiti\u00f3 a Bouterse quedar como xefe del ex\u00e9rcitu. Esti, descontentu col gobiernu, fizo dimitir a tolos ministros, por tel\u00e9fonu, en 1990; esti fechu conociose de magar popularmente como'l \"golpe d'est\u00e1u telef\u00f3nicu\". Sicas\u00ed, el so poder entam\u00f3 a menguar dempu\u00e9s de les eleiciones de 1991. Influy\u00f3 nello la guerra civil ente l'ex\u00e9rcitu y la guerrilla lleal al cabecilla Ronnie Brunswijk, qu'entam\u00f3 en 1986. El momentu m\u00e1s baxu de Bouterse lleg\u00f3 en 1999, cuando foi xulg\u00e1u in absentia por tr\u00e1ficu de drogues n'Holanda. Magar que foi declar\u00e1u culpable y sentenci\u00e1u a dir a prisi\u00f3n, permaneci\u00f3 en Surinam y sigui\u00f3 marcando'l ritmu de la pol\u00edtica del pa\u00eds. \nAsina, el 19 de xunetu de 2010 volvi\u00f3 al poder al ser elix\u00edu pola Asamblea como presidente del pa\u00eds. Primero d'ello elli, y otres 24 persones, foran xulgadas polos asesinatos d'avientu de 1982. Dos meses antes de que saliera'l veredictu, en 2012, l'Asamblea Nacional estendi\u00f3 una llei d'amnist\u00eda que-yos perdon\u00f3 los cr\u00edmenes. El 14 de xunetu de 2015 Bouterse foi reelix\u00edu presidente\nPol\u00edtica.\nLa Rep\u00fablica de Surinam ye una rep\u00fablica democr\u00e1tica parllamentaria representativa, con un sistema xur\u00eddicu determin\u00e1u pola constituci\u00f3n de 1987. La rama llexislativa del gobiernu f\u00f3rmala una Asamblea Nacional unicameral con 51 miembros, elix\u00edos n'eleici\u00f3n popular \u00fanica por un periodu de cinco a\u00f1os. \nEl presidente del pa\u00eds ye elix\u00edu pa un periodu de cinco a\u00f1os por una mayor\u00eda de dos tercios de l'Asamblea. Si nun hai alcuerdu ente los parllamentarios f\u00f3rmase una Asamblea del Pueblu, na que participen tolos parllamentarios y les autoridaes rexonales y municipales que foran elix\u00edes na cabera eleici\u00f3n; esta Asamblea, por mayor\u00eda, ye la que decide ent\u00f3s qui\u00e9n ha de ser el presidente. El presidente, que ye al tiempu xefe de gobiernu, elixe un gabinete de 16 ministros. Hai, tami\u00e9n, un vicepresidente, elix\u00edu al empar que'l presidente por mayor\u00eda simple na Asamblea Nacional o na Asamblea del Pueblu, tami\u00e9n pa cinco a\u00f1os. La constituci\u00f3n nun recueye deng\u00fan mecanismu pa destituyir o sustituyir al presidente, que nam\u00e1i dexa de serlo si dimite.\nEl mu\u00e9rganu cimeru del poder xudicial ye'l Tribunal Supremu. Los miembros d'esti tribunal, que supervisa la llabor de tolos dem\u00e1s de menor rangu del pa\u00eds, son designaos de por vida pol presidente tres de consultar cola Asamblea Nacional, el Conseyu d'Est\u00e1u y los colexos d'abogaos. El pa\u00eds reconoz, como corte final d'apelaci\u00f3n, al Tribunal de Xusticia del Caribe, inaugur\u00e1u en 2005 en Trinidad.\nXeograf\u00eda.\nSurinam ye'l pa\u00eds m\u00e1s peque\u00f1u de Sudam\u00e9rica. El puntu m\u00e1s altu ye Julianatop (1.286 m sobre'l nivel del mar). El territoriu pue dixebrase en dos partes bien diferenciaes: El norte, onde vive la mayor parte de la poblaci\u00f3n, con tierres cultivaes; y el sur, form\u00e1u pola selva tropical.\nDistritos.\nSurinam ta divid\u00edu en diez distritos:\nDemograf\u00eda.\nLa poblaci\u00f3n de Surinam ye una mecedura d'estremaos grupos \u00e9tnicos. El mayor de toos ye'l \"Hindustani\", descendientes d'inmigrantes del sieglu XIX de la India. Son casi'l 37% de la poblaci\u00f3n. Los \"criollos\", mecedura de blancu y negru representen el 31%, mientres que los Xavaneses y \"Maroons\" (descendientes d'esclavos africanos escapaos) faen el 15 y 10% respeutivamente. El restu ta form\u00e1u por indios, chinos y blancos."}
{"id": "8080", "revid": "116", "url": "https://ast.wikipedia.org/wiki?curid=8080", "title": "Llista de presidentes de Surinam", "text": "El Presidente de Surinam (\"President van de Republiek Suriname\" n'holand\u00e9s) ye, seg\u00fan la Constituci\u00f3n de 1987, el xefe d'est\u00e1u, de gobiernu y de les fuercies militares de Surinam. Al presidente y al vicepresidente los elixen la Asamblea Nacional pa un mandatu de 5 a\u00f1os. El candidatu tien que ser surinam\u00e9s (residente del pa\u00eds durante al menos 6 a\u00f1os) y tener m\u00e1s de 30 a\u00f1os. Durante'l so mandatu tien que dexar cualquier activid\u00e1 pol\u00edtica o econ\u00f3mica. \nEl presidente tien abondos poderes. Elixe ministros y embaxadores, declara guerres y estaos \nd'emerxencia, firma trataos internacionales, etc.\nEl actual presidente ye Ronald Venetiaan, un matem\u00e1ticu miembru de les comunidaes afrosurinamesa y cat\u00f3lica romanda. Ta afili\u00e1u al Part\u00edu Nacional de Surinam (NPS), de centru."}
{"id": "8081", "revid": "37624", "url": "https://ast.wikipedia.org/wiki?curid=8081", "title": "San Rom\u00e1n (parroquia d'Amieva)", "text": "San Rom\u00e1n ye una parroquia del conceyu asturianu d'Amieva.\nNos sos km\u00b2 habiten un total de repart\u00edes ente La Yana y San Rom\u00e1n. \nEl llugar de San Rom\u00e1n ta a unos 640 metros d'altit\u00fa media, na Sierra d'Amieva. N\u00e9l viven 14 persones y alcu\u00e9ntrase a 5 quil\u00f3metros de Sames, la capital del conceyu.\nLa so principal fiesta cel\u00e9brase'l 9 d'agostu n'honor de San Rom\u00e1n.\nA los sos habitantes con\u00f3cese-yos como \"los de la vicar\u00eda\""}
{"id": "8082", "revid": "35", "url": "https://ast.wikipedia.org/wiki?curid=8082", "title": "San Rom\u00e1n", "text": "Col nome de San Rom\u00e1n podemos referinos a:"}
{"id": "8083", "revid": "35", "url": "https://ast.wikipedia.org/wiki?curid=8083", "title": "Mian", "text": "Mian ye una parroquia del conceyu asturianu d'Amieva.\nLlenda al norte col conceyu de Parres, pel este col de Cangues d'On\u00eds, pel sur coles parroquies de Samart\u00edn, San Rom\u00e1n y Sebarga y pel oeste con esta \u00faltima de nuevu. \nNos sos 19,45km\u00b2 habiten un total de repart\u00edes ente les poblaciones de Buxil, Carbes, Corigos, Les Estazaes, La Fresneda, Los Grazos, \u1e24umoriu, La Llandera, La Llomba, Matag\u00fc\u00e9s, Miyares, Parcia, Perv\u00eds, El Pontigu, Precendi, El Puente Dobra, Sames, Santiy\u00e1n, Teyacrespa, La Vega Perv\u00eds, Les Vegues y Vis. \nNel so territoriu'l r\u00edu Ponga y el Dobra descarguen les sos ag\u00fces nel Sella."}
{"id": "8084", "revid": "35", "url": "https://ast.wikipedia.org/wiki?curid=8084", "title": "Sebarga", "text": "Sebarga ye una parroquia del conceyu asturianu d'Amieva.\nLlenda coles parroquies de Mian y Samart\u00edn y colos conceyos de Parres y Ponga. Peles sos tierres discurre'l r\u00edu Ponga formando la Vega de Sebarga.\nNos sos km\u00b2 habiten un total de repart\u00edes ente les poblaciones d'Arna\u00f1u, Berduc\u00e9u, El Camper\u00f3n, Cirie\u00f1u, Enu, La Mollera, Pen, Les Polvoroses, Santolaya, Santove\u00f1a, Si\u00f1a, La Vega de Sebarga, Villanueva y Villaverde."}
{"id": "8088", "revid": "37624", "url": "https://ast.wikipedia.org/wiki?curid=8088", "title": "Horariu de branu", "text": "L'horariu de branu (tami\u00e9n llam\u00e1u DST - \"Daylight Savings Time\" - o Horariu d'aforru de lluz diurna) ye'l tiempu llocal qu'un pa\u00eds sigue nun determin\u00e1u periodu del a\u00f1u y que, polo normal, consiste n'adelantar una hora l'horariu habitual. \nEsti sistema ta pens\u00e1u p\"'aforrar\" lluz diurna, ye dicir, nun dormir mentanto haiga lluz solar. El tiempu oficial adel\u00e1ntase na primavera y el branu, de forma que les hores actives de trabayu y ense\u00f1u acom\u00f3dense meyor a les hores de lluz. \nLa cantid\u00e1 de tiempu que s'atrasa la hora ye estremada seg\u00fan el pa\u00eds, pero davezu suel ser una hora. Les feches tami\u00e9n var\u00eden, anque nel Hemisferiu Norte suel entrar a les 2:00 del \u00faltimu domingu de marzu o'l primeru d'abril p'acabar a les 2:00 del \u00faltimu domingu d'ochobre."}
{"id": "8089", "revid": "35", "url": "https://ast.wikipedia.org/wiki?curid=8089", "title": "DST", "text": ""}
{"id": "8090", "revid": "35", "url": "https://ast.wikipedia.org/wiki?curid=8090", "title": "David M. Rivas", "text": ""}
{"id": "8092", "revid": "43102", "url": "https://ast.wikipedia.org/wiki?curid=8092", "title": "Radio Sele", "text": "Radio Sele ye una emisora de radio d'Asturies qu'emite n'asturianu dende Uvi\u00e9u. Ye la \u00fanica qu'emite nesta llingua dafechu y pue sintonizase nel 106.1 de la FM y pue sentise en direutu pel internet dende la so p\u00e1xina web. \nVien emitiendo dende febreru de 1986 dende Uvi\u00e9u. En 1999 di\u00e9ron-y llicencia comercial baxo'l gobiernu auton\u00f3micu presid\u00edo por Sergio Marqu\u00e9s colo que pudo ampliar la so cobertura, anque un par d'a\u00f1os dempu\u00e9s, tres de que Vicente \u00c1lvarez Areces algamara la presidencia asturiana, quit\u00f3-yosla acordies con un recursu empobin\u00e1u por otra empresa asturiana. Angua\u00f1o, la frecuencia conced\u00eda nun principio a Radio Sele ye emplegada pola cadena Punto Radio. Dende ent\u00f3s, la asociaci\u00f3n que xestiona Radio Sele ta desenvolviendo delles aiciones xudiciales pa recuperala, con una sentencia favoratible y\u00e1 asoleyada. \nAngua\u00f1o em\u00edtense en direutu una ventena programes, aunque hai una programaci\u00f3n musical hasta completar les 24 hores del d\u00eda. La so emisora cubre un \u00e1rea del centru Asturies con una audiencia potencial de 800.000 persones. \nEn setiembre de 2006, y \u00e9nte l'iniciu d'emisiones de la canal p\u00fablica auton\u00f3mica RPA, Radio Sele tuvo que cambiar la so frecuencia d'emisi\u00f3n del 106.5 habitual hasta ent\u00f3s, pol 106.1, ya que la nueva emisora, qu'ocupa el 106.4 del dial con enforma m\u00e1s potencia d'emisi\u00f3n, tapec\u00eda la so se\u00f1al."}
{"id": "8093", "revid": "43102", "url": "https://ast.wikipedia.org/wiki?curid=8093", "title": "Esta\u00f1u", "text": "L'esta\u00f1u ye un elementu qu\u00edmicu de n\u00famberu at\u00f3micu 50 y s\u00edmbolu Sn asiti\u00e1u nel grupu 14 de la tabla peri\u00f3dica de los elementos. Ye un metal plate\u00e1u, maleable, nun s'oxida f\u00e1cilmente col aire y ye resistente a la corrosi\u00f3n. Alcu\u00e9ntrase en munches aleaciones y \u00fasase pa recubrir otros metales protex\u00e9ndolos de la corrosi\u00f3n. L'esta\u00f1u obtiense principalmente a partir del mineral casiterita n'onde se presenta como \u00f3xidu.\nLa so aleaci\u00f3n col plombu (50% plombu y 50% esta\u00f1u) forma la soldadura, utilizada pa soldar conductores lletr\u00f3nicos, pola so baxa temperatura de fusi\u00f3n, que la fai perafayadiza pa esa aplicaci\u00f3n y\u00e1 que facilita la so fundici\u00f3n y mengua les probabilidaes de da\u00f1os nos circuitos y pieces lletr\u00f3niques."}
{"id": "8094", "revid": "28171", "url": "https://ast.wikipedia.org/wiki?curid=8094", "title": "Llista de prefixos radiof\u00f3nicos", "text": "El prefixu radiof\u00f3nicu ye un prefixu usao pola IARU (International Amateur Radio Union) pa nomar los distintos pa\u00edses y territorios, y a los radioaficionaos que tresmiten dende ellos. Siguel les normes daes pola ITU (International Telecomunications Union), la axencia de les Naciones Xun\u00edes que coordina l'espaciu radioel\u00e9ctricu mundial que usun toles estaciones emisores."}
{"id": "8095", "revid": "37624", "url": "https://ast.wikipedia.org/wiki?curid=8095", "title": "Pe\u00f1\u00f3n d'Alhucemas", "text": "El Pe\u00f1\u00f3n d'Alhucemas ye un islote espa\u00f1ol asiti\u00e1u a 300 metros de la costa de Marruecos y a 5 quil\u00f3metros de la ciud\u00e1 d'Alhucemas, antigua Villa San Xurxo. Pertenez a la ciud\u00e1 de Melilla. Xunto a \u00e9l, hai dos islles m\u00e1s de soberan\u00eda espa\u00f1ola, el islote de Tierra y el islote de Mar. En 1560 el sult\u00e1n Muley Abdal\u00e1 el Galib Billah cedi\u00f3les al Rei Felipe II pa la so llucha escontra l'Imperiu Otomanu. \nTien unos 170 metros de llargu por 86 d'anchu y tien una altit\u00fa de 15 metros. \nTa habit\u00e1u permanentemente por militares del Cuerpu de Regulares de Melilla. "}
{"id": "8096", "revid": "43102", "url": "https://ast.wikipedia.org/wiki?curid=8096", "title": "Karl Marx", "text": "Karl Heinrich Marx o, a cencielles, Karl Marx foi \u00fan de los pensadores m\u00e1s influyentes de la Historia y figura clave nel anal\u00eds de la historia, la socied\u00e1, la pol\u00edtica y la econom\u00eda. El so pensamientu prol\u00f3ngase hasta munches d\u00e9cades m\u00e1s all\u00e1 de la so muerte, siendo clave p'atalantar los procesos sociales y pol\u00edticos del sieglu XX y convirti\u00e9ndose nel p\u00e1 ideol\u00f3xicu del comunismu.\nBiograf\u00eda.\nMarx naci\u00f3 en Tr\u00e9veris (en Prusia Trier -agora Alema\u00f1a-), col nome \"Karl Heinrich Marx\", dientro d'una familia hebrea. Estudi\u00f3 derechu na Universid\u00e1 de Bonn y a\u00edna implic\u00f3se na ellaboraci\u00f3n de trabayos en torno a la realid\u00e1 social, colaborando nel \"Rheinische Zeitung\", publicaci\u00f3n de la que a\u00edna llegar\u00e1 a ser redautor xefe. Funda tami\u00e9n el \"Deutsch-franz\u00f6sische Jahrb\u00fccher\", revista franco-alemana de la que ser\u00e1 direutor, de corta vida. En Par\u00eds, Marx conoz y faise collaciu de Friedrich Engels, personax que ser\u00e1 de vital importancia na so vida, ya que ser\u00e1'l sofitu econ\u00f3micu de Marx. El pesu pol\u00edticu de los art\u00edculos asoleyaos en Francia faen que gane fama d'axitador, lo que provoca la so espulsi\u00f3n de Francia. Establec\u00edu en Bruxeles, ingresa na Lliga de los Comunistes, tres lo cual decl\u00e1rase ap\u00e1trida y revolucionariu. Tres el periodu revolucionariu de 1848, treslladase a Colonia, onde entama un nuevu diariu, \"Neue Rheinische Zeitung\". qu'algama \u00e9situ darr\u00e9u, nel contestu d'una d\u00f3mina de fuerte sentimientu social y compromisu revolucionariu. Poro, ye prohib\u00edu pol gobiernu renanu. Ye agora cuando Marx se dedica a la escritura d'una de les sos obres fundamentales, El Capital, que fai nes sales de llectura del Mus\u00e9u Brit\u00e1nicu. El primer volume d'\"El Capital\" nun ver\u00e1 la lluz hasta 1867, tres dieciochu a\u00f1os de trabayu. Am\u00e1s de preparar la publicaci\u00f3n, Marx collabor\u00f3 na organizaci\u00f3n de la Primera Internacional, participando activamente nos alderiques. Tres la Comuna de Par\u00eds de 1871, que signific\u00f3 un duru g\u00fcelpe pa la Internacional, Marx retir\u00f3se de la llucha pol\u00edtico y dedic\u00f3se a la escritura del so pensamientu. El 14 de marzu de 1883 morr\u00eda en Londres.\nKarl Marx cas\u00f3se con Jenny von Westphalen, cola que tuvo tres f\u00edos: la mayor, Francesca Marx, que se suicid\u00f3; Edgar Marx, que morri\u00f3 a los ocho a\u00f1os, y la peque\u00f1a, Eleonora Marx (que form\u00f3 parte del movimientu feminista).\nPensamientu.\nTestigu y v\u00edctima de la primer gran crisis del capitalismu (d\u00e9cada de los a\u00f1os 30 del sieglu XIX) y del periodu revolucionariu de 1848, Marx desendolca una teor\u00eda econ\u00f3mica capaz d'aportar esplicaciones a les mesmes, pero a la vegada encamentar a les clases populares a participar nella activamente pa producir un cambiu revolucionariu. \nPa Marx, la determinaci\u00f3n de la magnit\u00fa de valor d'una mercanc\u00eda ye la cantid\u00e1 de trabayu requer\u00edu socialmente pa producila. Esta ye la conoc\u00eda teor\u00eda del valor trabayu. Asina, criticando la teor\u00eda de David Ricardo del valor-trabayu, deduz que'l salariu ye'l valor de la mercanc\u00eda fuercia de trabayu, y como tou valor, determ\u00ednase pol tiempu de trabayu necesariu pa la producci\u00f3n y reproducci\u00f3n de la mesma, nesti casu pa la producci\u00f3n y reproducci\u00f3n de la mercanc\u00eda fuercia de trabayu, al valor de los medios de vida necesarios p'afitar la subsistencia del trabayador. Dotramiente, el capitalista comprador de la fuercia de trabayu consume dicha mercanc\u00eda nel procesu de producci\u00f3n onde'l trabayador rinde demientres un tiempu (xornada llaboral) qu'escede la cantid\u00e1 de tiempu necesaria pa la so reproducci\u00f3n como obreru (salariu), ye decir, el valor de la fuercia de trabayu y la so valorizaci\u00f3n nel procesu de trabayu son fautores distintos, cuya diferencia determina la magnit\u00fa de la plusval\u00eda (exemplu de Marx nel Capital 1: \"que p'alimentar y caltener en pie la fuercia de trabayu demientres venticuatro hores faiga falta media xornada de trabayu, nun quier decir, nin muncho menos, que'l obreru nun puea trabayar durante una xornada entera) . Esta plusval\u00eda ye apropiada pol capitalista y d'ella vien la ganancia. Esta apropiaci\u00f3n constit\u00fai la bas fundamental del mou de producci\u00f3n capitalista y a la so vez estes condiciones materiales determinen la superestructura, ye decir les formes y conten\u00edos de la concencia espresaes nel arte, la pol\u00edtica, la relix\u00f3n y tami\u00e9n el derechu. Esta contradicci\u00f3n fundamental (producci\u00f3n coleutiva vs. apropiaci\u00f3n individual) baxo'l r\u00e9xime de producci\u00f3n capitalista reviste la forma de Llei xeneral de l'acumulaci\u00f3n capitalista que consiste en que cuanto mayor ye la riqueza social, ye decir el capital en funcionamientu y por tanto, tanto mayor ye la magnit\u00fa absoluta del proletari\u00e1u y la capacid\u00e1 productiva del mesmu, tanto mayor ye l'ex\u00e9rcitu de reserva, y polo tanto a mid\u00eda que medra l'acumulaci\u00f3n de capital medra l'acumulaci\u00f3n de miseria, y dalgunos de los sos fen\u00f3menos son l'amenorgamientu de la tasa beneficios a la vegada que la concentraci\u00f3n del capital en mui poques manes. Asina, la contradicci\u00f3n cimera del capitalismu seg\u00fan Marx ye l'antagonismu de clases ente la clas capitalista y la clas proletaria.\nLa necesid\u00e1 de la revoluci\u00f3n implicada en tales contradicciones ta determinada poles tensiones que deriven del fechu de que les fuercies productives sobrepasen y vense llimitaes poles rellaciones de producci\u00f3n, pal capitalismu tal revoluci\u00f3n consiste na \"espropiaci\u00f3n de los espropiadores\" y movimientu final de la dial\u00e9utica de la propied\u00e1 privada y la so abolici\u00f3n, que nel pensamientu de Marx concr\u00e9tase nun horizonte pol\u00edticu concretu: el socialismu, antesala a la vegada del comunismu. El materialismu dial\u00e9uticu, ye decir la dial\u00e9utica del mou en que l'home produz los sos medios de vida, de la que se deriva la so alienaci\u00f3n, constit\u00fai pa Marx la historia humana (pa Marx: la historia humana ye la historia de la so alienaci\u00f3n y de la abolici\u00f3n d'esta alienaci\u00f3n), historia que a cada momentu solo pue ser entendida seg\u00fan los sos diferentes modos de producci\u00f3n, y la llucha de clases inherente, por exemplu, esclavista, feudal, capitalista y comunista.\nLes obres de Marx influyeron a bon n\u00famberu de te\u00f3ricos y pol\u00edticos, nun bon n\u00famberu d'ocasiones enemigos ente s\u00ed. Por una parte, habr\u00eda se\u00f1alar la interpretaci\u00f3n fecha polos pa\u00edses del \"socialismu real\", partidarios de qu'una vanguardia del proletari\u00e1u se faiga col poder al travi\u00e9s de la fuercia, p'asina avanzar faza'l socialismu: XRSS, Albania, China, Cuba... Per otra, la que fai la socialdemocracia, nos sos entamos contraria a la t\u00e1ctica revolucionaria y partidaria d'avanzar faza'l socialismu al travi\u00e9s de progresives reformes parllamentaries (hai que decir que la mayor\u00eda de part\u00edos socialdem\u00f3crates foron a dapoco reformando los sos plantegamientos, hasta aceutar la econom\u00eda de merc\u00e1u). Asinamesmo, hai te\u00f3ricos que s'asitien ente estes dos interpretaciones y defenden una revoluci\u00f3n radicalmente democr\u00e1tica, y otros qu' apliquen el marxismu al estudiu de determinaes ciencies (historia: (materialismu hist\u00f3ricu), arte, antropolox\u00eda, ...).\nCr\u00edticos de Marx.\nUn cr\u00edticu de Marx ye Karl Popper. Otru cr\u00edticu, m\u00e1s de la vida personal que de la ideolox\u00eda de Marx, ye Paul Johnson, que dedica a Marx un cap\u00edtulu del so llibru \"Intellectuals\"."}
{"id": "8097", "revid": "116", "url": "https://ast.wikipedia.org/wiki?curid=8097", "title": "Paramaribu", "text": "Paramaribu ye la capital de Surinam. La ciud\u00e1, que tien , alcu\u00e9ntrase xunto al r\u00edu Surinam, a unos 15 km de la costa del Oc\u00e9anu Atl\u00e1nticu. Dende Paramaribu esp\u00f3rtase bauxita, ca\u00f1a d'az\u00facar, arroz, cac\u00e1u, caf\u00e9, ron, y maderes tropicales. \nGran Breta\u00f1a coloniz\u00f3 la zona en 1630 y 20 a\u00f1os dempu\u00e9s la ciud\u00e1 convirti\u00f3se na capital de la colonia inglesa. Hasta 1815 en que qued\u00f3 baxo poder de los Pa\u00edses Baxos definitivamente el territoriu fue escenariu de continues batalles ente estos \u00faltimos y los ingleses.\nLa mayor parte de los habitantes son d'orixe hind\u00fa, ind\u00edxena, africanu y holand\u00e9s."}
{"id": "8098", "revid": "116", "url": "https://ast.wikipedia.org/wiki?curid=8098", "title": "Verdadera Ilesia de Xes\u00fas", "text": "La Verdadera Ilesia de Xes\u00fas ye una relix\u00f3n cristiana fundada oficialmente l'a\u00f1u 1917 por Paul Wei, na ciud\u00e1 de Beix\u00edn, China. Ta considerada como una derivaci\u00f3n china de la Ilesia pentecostalista, que tien abonda presencia n'Asia, Norteam\u00e9rica, Europa Occidental, Am\u00e9rica llatina y \u00c1frica. Cunta con 1,5 millones de feligreses en tol mundiu."}
{"id": "8102", "revid": "35", "url": "https://ast.wikipedia.org/wiki?curid=8102", "title": "Verdadera Ilesia de Xesu", "text": ""}
{"id": "8103", "revid": "37624", "url": "https://ast.wikipedia.org/wiki?curid=8103", "title": "Automobile Dacia", "text": "Dacia (na pronunciaci\u00f3n rumana, /'dat\u0361\u0283i.a/) ye un fabricante d'autom\u00f3viles de Ruman\u00eda propied\u00e1 del grupu Renault dende 1998. Dende'l 2004 produz los modelos Dacia Logan, Dacia Solenza y una tresformaci\u00f3n \"pick-up\" del vieyu Renault 12, comercializ\u00e1u por Dacia como Dacia 1300 dende la d\u00e9cada de 1970 y con variaciones que nom\u00e1ronse Dacia 1310, 1400 y 1410. Esti modelu conozse nel esterior de Ruman\u00eda (comercializ\u00f3se en pa\u00edses como Turqu\u00eda, Reinu Xun\u00edu, Rusia, Canad\u00e1 o Arxentina como Dacia Denem.\nHistoria.\nPrimeros a\u00f1os.\nLa marca foi creada pol est\u00e1u rumanu col \u00e1nimu de desendolcar la industria del pa\u00eds. Col oxetivu de abaratar costes y d'acelerar el procesu de puesta en marcha del proyeutu, na d\u00e9cada de 1960 entam\u00e1ronse negociaciones p'algamar la llicencia de construcci\u00f3n de un modelu de tipu mediu. Neses negociaciones estudi\u00f3se la fabricaci\u00f3n de modelos como'l Peugeot 204, Fiat 1100D, Alfa Romeo 1300, Austin Mini Morris. A la fin, el Renault 10 foi l'elix\u00edu pal so ensamblax na f\u00e1brica de Coliba\u0219i, nes llendes de la ciud\u00e1 de Pite\u0219ti. El primer coche Dacia 1100 sali\u00f3 de f\u00e1brica'l 3 d'agostu de 1968. Esi coche [[qu'ent\u00e1 se conserva, foi ofrec\u00edu a la familia del ent\u00f3s mandatariu rumanu [[Nicolae Ceau\u0219escu]].\nUn a\u00f1u dempu\u00e9s entam\u00f3se la fabricaci\u00f3n del m\u00e1s popular Dacia, el modelu [[Dacia 1300]]. Foi am\u00e1s l'aniciu de la esportaci\u00f3n rumana d'autom\u00f3viles.\nDende ent\u00f3s, el modelu sigui\u00f3 produci\u00e9ndose con delles modificaciones nel aspeutu esterior y nes motorizaciones. Fix\u00e9ronse versiones familiar (wagon), deportiva, \"hatchback\" (cinco puertes) y \"pick-up\" con una o dos cabines. Nesta \u00faltima versi\u00f3n, y con tracci\u00f3n a les cuatro ruedes, sigui\u00f3 fabric\u00e1ndose dempu\u00e9s de la integraci\u00f3n de la marca na matriz Renault, nel [[1999]].\nDende la d\u00e9cada de 1970, la firma rumana fizo dellos prototipos de valoratible comercializaci\u00f3n. Foron modelos como'l furg\u00f3n [[Dacia Jumbo]] o l'utilitariu [[Dacia Star]].\nD\u00e9cada de 1980 y 1990.\nNa d\u00e9cada de 1980, Dacia entam\u00f3 nes sos instalaciones de [[Timi\u0219oara]] del modelu [[Dacia 500]]. La situaci\u00f3n de crisis econ\u00f3mica nel pa\u00eds qu\u00edxose afrontar con un veh\u00edculu de baxu coste, peque\u00f1u, con un motor de 500 cent\u00edmetros c\u00fabicos, un consumu de 3,3 llitros a los 100 quil\u00f3metros y 106 km/h de velocid\u00e1 m\u00e1xima. Por embargu, la so producci\u00f3n pesll\u00f3se nel [[1989]].\nPa ent\u00f3s, la marca ya desenvolv\u00eda na f\u00e1brica Pite\u0219ti el modelu [[Dacia Nova]], tami\u00e9n nom\u00e1u Lastun, qu'entamaba una nueva etapa na historia de la marca. Yera un modelu de turismu mediu desendolc\u00e1u \u00edntegramente pola casa rumana y qu'asitiaba'l futuru papel de la mesma. Nel [[2000]], la integraci\u00f3n en Renault sirvi\u00f3 pa la creaci\u00f3n del [[Dacia Supernova]], con componentes de la firma francesa.\nEn setiembre de 1999, asoley\u00f3se la integraci\u00f3n de Dacia na matriz Renault. Pa ent\u00f3s, los responsables de la casa rumana siguieran delles conversaciones con otros grupos automovil\u00edsticos. Y\u00e1 dende la d\u00e9cada de 1980, Dacia algamara alcuerdos de collaboraci\u00f3n col grupu PSA [[Peugeot]]-[[Citro\u00ebn]], y dos a\u00f1os enantes de la firma con Renault, firmara una llicencia cola coreana [[Hyundai]] pa fabricar 50.000 [[Hyundai Accent]] y 100.000 motores Hyundai pa los modelos propios Dacia. La casa coreana decidi\u00f3 abandonar l'alcuerdu al a\u00f1u aduciendo incertidumes nel merc\u00e1u automovil\u00edsticu.\nDende l'a\u00f1u 2000.\n[[Archivu:Dacia Logan front 20071025.jpg|right|thumb|200px|Dacia Logan MCV.]]\nA la fin, l'alcuerdu con Renault f\u00edzose p\u00fablicu'l [[2 de xunetu]] de 1999. Ruman\u00eda asoley\u00f3 la firma col oxetivu d'algamar el papel entam\u00e1u a\u00f1os atr\u00e1s pola checa [[\u0160koda]] nel grupu [[Volkswagen]].\nRenault anunci\u00f3 los sos planes de reconversi\u00f3n de la firma rumana, con abondos recortes de plant\u00eda y una inversi\u00f3n de 356 millones d'euros. Ello foi acompa\u00f1\u00e1u pol entamu del dise\u00f1u d'un nuevu modelu, de baxu coste y, en principiu, dirix\u00edu a pa\u00edses emerxentes. Foi'l nom\u00e1u proyeutu X90, comercializ\u00e1u dende 2004 como [[Dacia Logan]]. La so apaici\u00f3n supunxo'l fin de producci\u00f3n del [[Dacia Solenza]], modelu deriv\u00e1u del [[Supernova]].\nEnllaces esternos.\n[[Categor\u00eda:Fabricantes d'autom\u00f3viles]]\n[[Categor\u00eda:Empreses]]"}
{"id": "8104", "revid": "28171", "url": "https://ast.wikipedia.org/wiki?curid=8104", "title": "N\u00famberu at\u00f3micu", "text": "El n\u00famberu at\u00f3micu ye'l n\u00famberu de protones del nucleu d'un \u00e1tomu. Suel representase cola lletra \"Z\". Orixinariamente yera'l n\u00famberu del allugamientu d'un elementu na tabla peri\u00f3dica.\nComo nos \u00e1tomos n'est\u00e1u neutru'l n\u00famberu de protones ye igual al d'electrones, el n\u00famberu at\u00f3micu tami\u00e9n nos diz el nivel d'enllen\u00e1u de los orbitales electr\u00f3nicos. Poro, del n\u00famberu at\u00f3micu podemos sacar abondes propiedaes de los elementos qu\u00edmicos.\nEl n\u00famberu at\u00f3micu ta estrechamente rellacion\u00e1u col n\u00famberu de masa at\u00f3mica, que ye'l n\u00famberu de protones y neutrones nel nucleu d'un \u00e1tomu. El n\u00famberu de masa at\u00f3mica xeneralmente ponse tres del nome del elementu (p.e. Carbonu-14)."}
{"id": "8105", "revid": "28171", "url": "https://ast.wikipedia.org/wiki?curid=8105", "title": "Unid\u00e1 de masa at\u00f3mica", "text": "La unid\u00e1 de masa at\u00f3mica, tami\u00e9n conocida como uma, o Dalton (pol qu\u00edmicu John Dalton), ye la unid\u00e1 m\u00e1s peque\u00f1a que s'emplega pa espresar les mases at\u00f3miques y moleculares.\nYe equivalente a una doceava parte de la masa del nucleu del is\u00f3topu m\u00e1s abundante del carbonu: el 12C. Ye m\u00e1s o menos igual a la masa d'un prot\u00f3n. Delles vegaes alcu\u00e9ntrase como \"amu\", del ingl\u00e9s \"Atomic Mass Unit\". \nLes mases at\u00f3miques de los elementos qu\u00edmicos daes nesta unid\u00e1 suelen ser calculaes cola media de les mases de los distintos is\u00f3topos de cada elementu, polo que'l n\u00famberu de nucleones que tien un elementu nun suel coincidir col de la masa at\u00f3mica. \nPor exemplu, la masa at\u00f3mica del siliciu ye de 28,1 uma.\nEquival a la masa at\u00f3mica espresada en g/mol (\"gramos por mol\"), ye dicir, la masa de NA \u00e1tomos o mol\u00e9cules d'una sustancia espresada en gramos. El NA ye'l llam\u00e1u N\u00famberu d'Avogadro, equivalente a: \"NA\" = (6,0221415 \u00b1 0,0000010) \u00d7 1023 mol\u22121."}
{"id": "8106", "revid": "35", "url": "https://ast.wikipedia.org/wiki?curid=8106", "title": "Uma", "text": ""}
{"id": "8107", "revid": "35", "url": "https://ast.wikipedia.org/wiki?curid=8107", "title": "Dalton", "text": ""}
{"id": "8108", "revid": "43102", "url": "https://ast.wikipedia.org/wiki?curid=8108", "title": "Interaici\u00f3n home-m\u00e1quina", "text": "La interacci\u00f3n home-m\u00e1quina (n'ingl\u00e9s \"Human-computer interaction\", o HCI) ye'l estudiu de c\u00f3mo interact\u00faen les persones (los usuarios) y los ordenadores. Ye una estaya de la inform\u00e1tica, pero ta rellacion\u00e1 con delles otres disciplines. Cinca'l so nome, hai que decir que \"interacci\u00f3n home-m\u00e1quina\" ye \u00fan de los tradicionales, pero empl\u00e9guense otros como comunicaci\u00f3n persona-m\u00e1quina, interacci\u00f3n persona-ordenador, etc.\nLo que se estudia na interacci\u00f3n home-m\u00e1quina ye c\u00f3mo se pue algamar una meyor interacci\u00f3n ente l'usuariu d'una m\u00e1quina (de cutio un ordenador) y esa m\u00e1quina. Esto pue referise al hardware o al software. Lo que se quier ye desendolcar programas y ferramientes pensaes pa un usu m\u00e1s f\u00e1cil por parte de les persones, de manera que trabayen m\u00e1s a gusto y con mayor productivid\u00e1 o saquen m\u00e1s part\u00edu de la teunolox\u00eda.\nPa algamar esi oxetivu hai que plantegase coses como qu\u00e9 informaci\u00f3n se pon na pantalla d'un ordenador y c\u00f3mo aparez, qu\u00e9 tecles o botones tien que pulsar l'usuariu pa facer les sos xeres o c\u00f3mo tien que manexar el rat\u00f3n... Too esto pensando en coses como que seya m\u00e1s f\u00e1cil de deprender l'usu del programa o dispositivu, o que seya m\u00e1s r\u00e1pido de facer lo que se quier facer."}
{"id": "8109", "revid": "43102", "url": "https://ast.wikipedia.org/wiki?curid=8109", "title": "Charles Chaplin", "text": "Charles Spencer Chaplin , foi un actor, direutor y productor brit\u00e1nicu. El so personax \"Charlie\" (conoc\u00edu nes zones de fala asturlleonesa como \"Charl\u00f3\") convirti\u00f3se n\u00fan de los iconos nos anicios de la industria del cine en Hollywood. Ta reconoc\u00edu como \u00fan de los c\u00f3micos xestuales cimeros del sieglu XX. Na so filmograf\u00eda desendolc\u00f3 am\u00e1s la so mordacid\u00e1 y compromisu social, daqu\u00e9 que-y provoc\u00f3 dellos problemes cola industria cinematogr\u00e1fica y l'alministraci\u00f3n d'Estaos Xun\u00edos d'Am\u00e9rica. \nBiograf\u00eda.\nInfancia.\nNaci\u00f3 en Walworth, Londres (Inglaterra), en 1889, f\u00edu de Charles Chaplin y Hannah Harriette Hill, artistes entrambos de variedaes. Tres la separaci\u00f3n de los sos padres, siendo ent\u00e1 un ne\u00f1u, Charlie Chaplin qued\u00f3 con so ma. En 1896, con so hermanu pas\u00f3 a vivir en delles instituciones d'acoyida pola precaria situaci\u00f3n familiar. So p\u00e1, alcoh\u00f3licu, morri\u00f3 cuando Chaplin ten\u00eda 12 a\u00f1os, \u00e9poca na que so ma foi ingresada nuna instituci\u00f3n pola mor de los sos problemes psiqui\u00e1tricos. Charles Chaplin fiof\u00f3 per primer vegada a un escenariu a la ed\u00e1 de cinco a\u00f1os, nel llugar de so ma. A los once a\u00f1os, el so hermanu ayud\u00f3lu a facer de gatu na pantomima Cenicienta nel hip\u00f3dromu de Londres. Tres a\u00f1os depu\u00e9s, en 1903, entam\u00f3 les sos apaiciones estables en delles obres teatrales y de variedaes.\nEmigraci\u00f3n p'Am\u00e9rica.\nChaplin lleg\u00f3 a los Estaos Xun\u00edos d'Am\u00e9rica cola compa\u00f1\u00eda Karno'l 2 d'ochobre de 1912 (seg\u00fan datos de los servicios d'inmigraci\u00f3n del pa\u00eds). Nesa compa\u00f1\u00eda diba Arthur Stanley Jefferson, que llueu fuera conoc\u00edu como Stan Laurel. Les sos actuaciones vi\u00f3les el productor Mack Sennett, que contrat\u00f3 a Chaplin pa la productora Keystone Film Company.\nChaplin tuvo bien de torgues p'adautase al mou de trabayar na productora, pero al empar foi desendolcando'l personax que lu convirtiera a la fin nun iconu: el xostr\u00f3n de bigot\u00edn, sombreru vieyu, bast\u00f3n de ca\u00f1a y ropes y calz\u00e1u pergrande. L'\u00e9situ del personax fizo que Chaplin fora algamando mayor control creativu nes sos pel\u00edcules hasta'l puntu de convertise nuna de les estrelles de la Keystone.\nLa evoluci\u00f3n del so sueldu vien dicir lo a\u00edna que foi medrando la so popularid\u00e1, asina como la habilid\u00e1 del so hermanu Sydney Chaplin, como representante.\nAl tiempu, cre\u00f3 la \"Charles Chaplin Film Corporation\", productora independiente que-y dio beneficios enforma.\nChaplin Autor.\nChaplin afit\u00f3'l so propiu estudiu en Hollywood en 1918, colo que llogr\u00f3 mayor independencia creativa y financiera. Dende ent\u00f3s, produxo delles de les m\u00e1s valoratibles ya influyentes comedies de la historia del cine, mesmo dende los primeros curtios y mediumetraxes \"A Dog's Life\" (1918) o \"Shoulder Arms\" (1918), hasta les reconoc\u00edes \"The Gold Rush\" (1925), \"Modern Times\" (1936) o \"The Great Dictator\" (1940). En 1919 fund\u00f3, xunto a Mary Pickford, Douglas Fairbanks y D. W. Griffith la United Artists, compa\u00f1\u00eda distribuidora na que foi direutivu hasta la d\u00e9cada de 1950.\nChaplin sigui\u00f3 rodando cine mudu tiempu dempu\u00e9s de qu'en 1927 estrenaren les primeres pel\u00edcules sonores. \u00c9l refugaba el \"nuevu\" inventu pola so conceici\u00f3n del cine como pantomima, como interpretaci\u00f3n xestual. \nNun foi hasta 1936 cuando, en \"Modern Times\" (Tiempos Modernos), Chaplin introduxo dellos efeutos de son\u00edu. Al final de la cinta, nun cantar en llingua incomprensible, l'artista dexa oyer la so voz per primer vegada nun film. De toles maneres, \"Modern Times\" ye considerada pel\u00edcula muda, de les \u00faltimes d'una etapa hist\u00f3rica pal cine. La so primer pel\u00edcula con di\u00e1logu foi \"The Great Dictator\" (1940), \u00fan alegatu escontra Adolf Hitler y el fascismu a los que parodiaba un a\u00f1u enantes de qu'Estaos Xun\u00edos decidiere entrar na Segunda Guerra Mundial. Nel film, Chaplin interpretaba a un dictador f\u00edsicamente asemey\u00e1u a Hitler, al tiempu qu'a un barberu xud\u00edu persigu\u00edu polos nazis.\nCompromisu pol\u00edticu.\nL'esquierdismu de Charles Chaplin ta bien presente na so filmograf\u00eda, especialmente dende les sos primeres pel\u00edcules como productor. El so personax xostr\u00f3n foi un iconu dafechu de la Gran Depresi\u00f3n nos Estaos Xun\u00edos nes primeres d\u00e9cades del sieglu XX. Nun foi hasta \"Modern Times\" (Tiempos modernos) (1936), cuando asoley\u00f3 la so mordacid\u00e1 y clara tendencia esquierdista, cola so cr\u00edtica del modelu de desarrollu capitalista. T\u00edtulos como \"The great dictator\" o \"Monsieur Verdoux\" afonden nesi compromisu. Ello, xunto al fechu de que caltuviere la so nacionalid\u00e1 brit\u00e1nica anque viv\u00eda nos Estaos Xun\u00edos dende 1914, fizo que fuera investig\u00e1u pol Comit\u00e9 d'Actividaes Antiamericanes puestu en marcha pol senador Joseph McCarthy dende 1950 pa desaniciar el comunismu del pa\u00eds, y que nel \u00e1mbitu de Hollywood conoci\u00f3se como la \"Caza de Bruxes\".\nEn 1952, Chaplin viax\u00f3 al Reinu Xun\u00edu, fechu que'l comit\u00e9 aprovech\u00f3 pa refugar el so retornu a los Estaos Xun\u00edos. L'actor ent\u00f3s opt\u00f3 por asitiase n'Europa. Qued\u00f3 a vivir en Suiza, y nam\u00e1i torn\u00f3 a Hollywood pa recoyer un \u00d3scar honor\u00edficu en 1972.\nTres a\u00f1os dempu\u00e9s, la reina Sabela II d'Inglaterra nom\u00f3lu Caballeru del Imperiu Brit\u00e1nicu, t\u00edtulu que convirti\u00f3lu en \"Sir Charles Spencer Chaplin\".\nLa so muerte.\nLa sal\u00fa del vieyu actor entam\u00f3 a amenorgar dende mediaos de la d\u00e9cada de 1960, cuando fin\u00f3 la filmaci\u00f3n de \"\u00abUna condesa de King Kong\"\u00bb. Arriendes de los cuadros d'asma que carec\u00eda, diagnostic\u00f3se-y demencia senil. La reconocida actriz Lillian Gish almiti\u00f3 que nun foi quien a reconocela cuando lleg\u00f3 a Estaos Xun\u00edos en 1972. Pa 1977, y\u00e1 nun yera a falar nin movese, magar qu'avezaba pasiar en siella de ruedes acompa\u00f1\u00e1u de la muyer peles cais de Vevey hasta'l llagu. En setiembre de 1977, presenci\u00f3 un espeut\u00e1culu circense y, al acabar, los payasos di\u00e9ron-y les sos \u00f1arres coloraes como homenaxe. Foi la so \u00faltima apaici\u00f3n p\u00fablica. Pa finales d'a\u00f1u, los medios p\u00fablicos informaron sobro la escayencia f\u00edsica de Chaplin.\nFin\u00f3 na Navid\u00e1 de 1977 a los 88 a\u00f1os na residencia Manoir de Ban, en Consier-sur-Vevey, Suiza, mientres durm\u00eda, a les 4 h (hora de Suiza). Tres una ceremonia \u00edntima, inhum\u00e1ronlu nel cementeriu del cant\u00f3n de Vaud. La so f\u00eda tien remembrao en delles entrevistes qu'a so padre enxam\u00e1s-y prestare la Navid\u00e1 porque-y recordaba la estrema probit\u00fa que pasare na ne\u00f1ez. El 1 de marzu de 1978, el cadabre del artista foi rob\u00e1u por un peque\u00f1u grupu de mec\u00e1nicos polacos col env\u00eds d'estorsionar a la so familia. Sicas\u00ed, el plan fracas\u00f3, los lladrones foron capturaos y los restos recuperaos once selmanes depu\u00e9s, el 17 de mayu, cerca del llagu Lem\u00e1n. El so cuerpu foi nuevamente sepult\u00e1u, pero esta vegada baxo 1,8 metros de formig\u00f3n pa torgar otros asaltos. En 1981, el Conseyu d'Alministraci\u00f3n de Londres irgui\u00f3 una estatua de tama\u00f1u natural de Chaplin en Walworth, onde pas\u00f3 los primeros a\u00f1os de vida.\nValoraci\u00f3n ya influyencia.\nAngua\u00f1o, ta consider\u00e1u como una de les figures del espeut\u00e1culu m\u00e1s representatives del cine mudu am\u00e1s d'un iconu del humorismu. Ente 1917 y 1918 l'actor Billy West fizo una ventena de pel\u00edcules imitando'l personaxe de Chaplin. Cuatro a\u00f1os depu\u00e9s de la so muerte, l'astr\u00f3noma ucra\u00edna Lyudmila Karachkina, descubridora de 131 asteroides, va denomar \u00fan d'ellos como \"Chaplin 3623\" n'honor al actor. Tami\u00e9n apaeci\u00f3 carauteriz\u00e1u en delles series de dibuxos animaos y, en 1985, va ser honr\u00e1u cola so imaxe en sellos de correos en Gran Breta\u00f1a. La cr\u00edtica tien espresao qu'algamara \u00abun nivel d'espresi\u00f3 dram\u00e1tica talu qu'enxam\u00e1s nun va ser super\u00e1u\u00bb.\nA parte de los estremaos productos que se van comercializar cola imaxe de Chaplin, la IBM dise\u00f1\u00f3 na d\u00e9cada de 1980 anuncios comerciales con un imitador del c\u00f3mic. En 1992, Richard Attenborough dirix\u00f3 un film sobre la so biograf\u00eda titul\u00e1u \"Chaplin\", que recibi\u00f3 un premiu BAFTA. El direutor John Woo, d'otra miente, dirix\u00f3 la pel\u00edcula \"Hua ji shi dai\" (1981), onde va parodiar a \"The Circus\". L'a\u00f1u 2001 el comediante brit\u00e1nicu Eddie Izzard interpret\u00f3 al actor nel film \"The Cat's Meow\", basada na muerte ensin resolver del productor Tomas H. Ince nun part\u00edu de f\u00fatbol, nel cual Chaplin yera un invit\u00e1u. El prestixosu direutor italianu Pier Paolo Pasolini yera siguidor de les sos pel\u00edcules y nel so film \"Los cuentos de Canterbury\", el personaxe de Ninetto Davoli ye una especie de recreaci\u00f3n del vagabundu. Una de les f\u00edes del fin\u00e1u actor, Josephine Chaplin tami\u00e9n trabay\u00f3 na pel\u00edcula. \nEl diariu \"P\u00e1xina/12\", de l'Arxentina, analizando la so obra, va espublizar: \u00abCuasi ensin esceici\u00f3n, Chaplin tien alcontrao nes contradicciones del so sieglu'l m\u00e1s apasion\u00e1u material dram\u00e1ticu y, ensin dulda, esti fechu va vali-y la oposici\u00f3n de la cr\u00edtica que nun aceutaba esti criteriu d'immediatez tem\u00e1tica que lu fizo transitar valientemente per caminos venceyaos a la s\u00e1tira pol\u00edtica\u00bb.\nL\"'American Film Institute\" nel a\u00f1u 1999, va definilu como \u00abel d\u00e9cimu actor m\u00e1s c\u00e9lebre de tolos tiempos\u00bb. En 2008, l'escritor Martin Sieff nel so llibru \"Chaplin: una vida\", redaut\u00f3: \u00abChaplin nun yera nam\u00e1i grande, yera xigante\u00bb. George Bernard Shaw va denomalu como: \u00abL'\u00fanicu xeniu de la industria del cine.\u00bb Tami\u00e9n ye rescampl\u00e1u como l'actor que va facer actuaciones humor\u00edstiques na Primer y Segunda Guerra Mundial, la Gran Depresi\u00f3n y el periodu dictatorial d'Adolf Hitler, y\u00e1 que llev\u00f3 entretenimientu a una gran cantid\u00e1 de persones que carec\u00eden les privaciones propies de la guerra y la perda de los sos familiares.\nFilmograf\u00eda.\nMunches de les obres de la filmograf\u00eda de Chaplin con\u00f3cense por dellos nomes. Equ\u00ed ap\u00farrense dalgunos de los m\u00e1s frecuentes.\nDireutor.\n(*) - Oficialmente atribuy\u00edu a Mabel Normand, Chaplin nun reconociera dafechu abiertamente la obra."}
{"id": "8110", "revid": "139", "url": "https://ast.wikipedia.org/wiki?curid=8110", "title": "Charlie Chaplin", "text": ""}
{"id": "8129", "revid": "116", "url": "https://ast.wikipedia.org/wiki?curid=8129", "title": "Lluis Ant\u00f3n Gonz\u00e1lez", "text": "Lluis Ant\u00f3n Gonz\u00e1lez , actor y direutor de teatru asturianu. Ye am\u00e1s miembru del Part\u00edu Asturianista.\nMiembru del grupu de teatru \"Tel\u00f3n de Fondo\" dende l'a\u00f1u 1983. Dende ent\u00f3s particip\u00f3 como actor, direutor y adaptador en dellos montaxes del grupu, ente los que destaquen \u00ab\"La confesi\u00f3n\"\u00bb, \u00ab\"Mayestrix escontra Cuasimodo\"\u00bb, \u00ab\"Hestoria del zoo\"\u00bb, \u00ab\"Squash\"\u00bb, \u00ab\"Una hora ensin televisi\u00f3n\"\u00bb, \u00ab\"L'ensalmador\"\u00bb, \u00ab\"Ant\u00f3n, el cantu'l cisne\"\u00bb... Como actor de cine trabay\u00f3 en delles pel\u00edcules documentales y series de televisi\u00f3n producies n'Asturies.\nMilitante asturianista dende l'entamu del surdimientu, foi creador y direutor de la revista de comics \"El Llapiceru\", editada por Conceyu Bable-Xix\u00f3n.\nNel a\u00f1u 2018 ye autor de los textos del llibru \"Una maleta enllena recortes\" que fai un repasu a la historia del grupu \"Tel\u00f3n de Fondo\"."}
{"id": "8156", "revid": "43102", "url": "https://ast.wikipedia.org/wiki?curid=8156", "title": "Ba\u00ed\u00f1a", "text": "Ba\u00ed\u00f1a ye un llugar y una parroquia del conceyu asturianu de Mieres. Asitiada nel estremu noroccidental del conceyu, tien una estensi\u00f3n de 6,07 km\u00b2 y llenda al norte colos conceyos de La Ribera y Uvi\u00e9u; al sur cola parroquia de Lloreo; al este cola de La Reboll\u00e1 y al oeste colos conceyos de La Ribera y Morc\u00edn. \nLa so poblaci\u00f3n ye de repart\u00edos ente'l llugar hom\u00f3nimu y los de La Barraca, Los Barreros, El Barrial, L'Ortigal, Cardeo Baxo, Cardeo Riba, La Casuca, La Escalab\u00e1, La Gatera, El Mol\u00edn, La Muela, El Naval\u00edn, El Padr\u00fan, Pe\u00f1ule, El Puente, Pumardongo, La Teyera, Trespalacio, El Tunel\u00f3n y Valmuri\u00e1n."}
{"id": "8157", "revid": "37624", "url": "https://ast.wikipedia.org/wiki?curid=8157", "title": "Zumaia", "text": "Zumaia ye un conceyu y villa de la provincia vasca de Guip\u00fazcoa (Espa\u00f1a).\nXeograf\u00eda.\nAll\u00fagase na bocana los r\u00edos Urola y Narrondo. Llenda al norte col Mar Cant\u00e1bricu, al este col conceyu de Getaria, al oeste con Deba y les llocalidaes d'Itziar y Elorriaga, y al sur colos barrios d'Arroa ya Iba\u00f1arrieta, nel conceyu de Zestoa.\nEl nucleu urbanu de Zumaia abellugose nel so orixe na manzorga de la r\u00eda del Urola, ente delles colines que separten la poblaci\u00f3n del Mar Cant\u00e1bricu. Angua\u00f1o, la poblaci\u00f3n espardi\u00f3se per dambos llaos del estuariu, algamando tami\u00e9n la vega del r\u00edu Narrondo.\nHistoria.\nAnque, como cuasi toles poblaciones europees, l'orixe exautu de la villa de Zumaia ye bastante imprecisu, too apunta a que la poblaci\u00f3n medr\u00f3 de magar del monesteriu de Santa Mar\u00eda. Nun cartafueyu de 1292 el rei de Castiella Sanchu IV fai referencia per vez primera d'un llugar nom\u00e1u \"Zumaia\".\nAnque esti monesteriu nun sabe onde taba asent\u00e1u paez que si ten\u00eda venceya colo que g\u00fcei conocemos por Zumaia. L'orixe de la villa xurde cuando los habitantes esparc\u00edos pol valle de Sehatz, fartos de sufrir saqueos, abandonen les sos cases y entamen una villa muriada que-yos valiere pa defendese. \nDe toes menes Zumaia nun ta reconocida como villa hasta 1347, Alfonsu XI aprueba la Carta Puebla de Villa de Villagrana de Zumaia, a la que se-y permiti\u00f3 acoyese al fueru de San Sebasti\u00e1n.\nNel sieglu XVI, ten\u00eda menos d'un cientu cases dientru la zona muriada y tres barrios nes proximidaes. Angua\u00f1o nun queden restos de la muria que nun diba de sigu\u00edo porque hab\u00eda zones cubiertes por cases solariegues y torres que val\u00eden igual que la muria pa protexer la villa. Los puertes de la villa destruy\u00e9ronse na met\u00e1 del sieglu XVIII.\nPa fines del sieglu XVI empiecen a vese les primeres industries na r\u00eda, y la poblaci\u00f3n entama a vivir de la pesca y la navegaci\u00f3n, ensin dexar de llau l'agricultura. Estableci\u00e9ronse llinies de comerciu con Holanda, merc\u00e1base con materies primeres de Zumaia y productos manufacturaos holandeses.\nLos sieglos XVII y XVIII la situaci\u00f3n econ\u00f3mica del pueblu fue delicada, siendo la so base'l cultivu de ma\u00edz, fabes de mayu y trigu. Ye por eso que l'activid\u00e1 mar\u00edtima va medrando adulces y d'esta mena en 1610 f\u00fandase la Cofrad\u00eda de Mareantes de San Telmo.\nLa villa entam\u00f3 a prosperar y\u00e1 bien entr\u00e1u'l sieglu XVIII cuando secaron les marismes pa aprobechales pal cultivu, pero la econom\u00eda nun medrar\u00eda de verd\u00e1 fasta'l sieglu XIX cola llegada de les primeres cementeres, con elles lleguen meyores comunicaciones terrestres al construyise la carretera de Getaria nos primeros a\u00f1os 1880, quedando ans\u00ed comunicada direutamente con San Sebasti\u00e1n. Lleguen los ferrocarriles Deba-Zarautz (1900) y del Urola, que xun\u00eda Zumaia con Zumarraga y inaugur\u00f3lu'l rei Alfonsu XIII el 22 de febreru de 1926.\nCola entrada del sieglu XX la industria cementera esc\u00e1i en favor de la naval, como an\u00e9udota'l primer motor diesel mont\u00e1u n'Espa\u00f1a f\u00edzose nos talleres de los hermanos Yeregui en Zumaia. Tami\u00e9n medr\u00f3 enforma la industria'l metal, que sufri\u00f3 crisis y reconversiones a fines del sieglu XX. De la mesma forma que'l sector tur\u00edsticu, anque con un peque\u00f1u despegue nos caberos a\u00f1os, nun ye lo que foi nos entamos del sieglu pas\u00e1u.\nToponimia.\nLa teor\u00eda que paez m\u00e1s v\u00e1lida diz que'l orixe del t\u00e9rminu Zumaia bien de la pallabra vasca \"zuma\" o \"zume\" que significa blima o blimal, planta abundante nes riberes de la zona, l'equivalente tomon\u00edmicu asturianu de \"Zumaia\" ser\u00eda Blimea.\nEconom\u00eda.\nLa industria y los servicios son g\u00fcei el motor econ\u00f3mico de la llocalid\u00e1, u s'atopen delles medianes empreses del metal y tresformaciones mec\u00e1niques, asina como del naval (Astilleros Balenciaga, Motores Guascor). Pesi a que fuera \u00fan de los destinos cimeros de la costa vasca nes primeres d\u00e9cades del sieglu XX, el sector tur\u00edsticu esaniciose dafechu na decada de 1980. S\u00f3lo nos \u00faltimos a\u00f1os, y asoci\u00e1u a un esporpolle urban\u00edsticu importante (xun\u00edo a l'apertura d'un puertu deportivu na su bah\u00eda), asiti\u00e1ronse na llocalid\u00e1 dalgunes instalaciones hoteleres.\nTresportes.\nZumaia cuenta con servicios diarios per carretera cola capital guipuzcoana (San Sebasti\u00e1n) y les llocalidaes de Zarautz, Azpeitia, Azkoitia o Zum\u00e1rraga, ente otres. Na so estaci\u00f3n de ferrocarril opera angua\u00f1o la compa\u00f1\u00eda Eusko Trenbideak, d'anchu m\u00e9tricu, con servicios ente Bilbao y San Sebasti\u00e1n. \nLos aeropuertos m\u00e1s cercanos son el de Hondarribia (San Sebasti\u00e1n), a unos 50 quil\u00f3metros, Biarritz (Pa\u00eds Vascu franc\u00e9s), a 70, y Sondika (Bilbao), a 90 quil\u00f3metros aproximao."}
{"id": "8162", "revid": "35", "url": "https://ast.wikipedia.org/wiki?curid=8162", "title": "Xix\u00f3n (Conceyu)", "text": ""}
{"id": "8163", "revid": "43102", "url": "https://ast.wikipedia.org/wiki?curid=8163", "title": "Pablo Garc\u00eda Fern\u00e1ndez", "text": "Pablo Garc\u00eda ye un guitarrista asturianu conoc\u00edu pol so trabayu nel grupu de power metal WarCry. A lo llargo de los a\u00f1os toc\u00f3 son delles bandes espa\u00f1ola hasta centrase nel so actual grupu WarCry y asisti\u00f3 a dellos cursos de Jazz impart\u00edos pol pianista Joshua Edelman y los guitarristes Chema Saiz o Joaqu\u00edn Chac\u00f3n. Pablo declar\u00f3 que les influencies que m\u00e1s -y marcaron son grupos como Dream Theater o Symphony X y guitarristes como John Petrucci, Michael Romeo, Paul Gilbert, Steve Vai, Yngwie Malmsteen, ente otros.\nBiograf\u00eda.\nInicio.\nPablo Garc\u00eda naci\u00f3 n'Uvi\u00e9u, Asturies, Espa\u00f1a, el 26 d'avientu de 1976. Empez\u00f3 a tocar la guitarra con 16 a\u00f1os, nel branu de 1993, d'una manera totalmente autodidacta, en viendo al mes d'empezar a tocar, un video instruccional del talentosu guitarrista Michael Angelo Batio, l\u00edder de la banda glam metalyera americana, Nitro, decide dedica-y a la guitarra la mayor parte del so tiempu. Tres unos meses d'esperimentaci\u00f3n en solitariu pas\u00f3 a formar un grupu con amigos nel que tocar\u00eden versiones d'otres reconoc\u00edes bandes. Cuando les coses empezar a tornase m\u00e1s series, alredor de 1996 decidi\u00f3 incorporase a la banda de power metal asturiana WarCry, liderada pol so amigu V\u00edctor Garc\u00eda. Abandon\u00f3 esta banda en 1997 cuando V\u00edctor anuncio que pasar\u00eda a ser parte de la banda de power metal, tami\u00e9n asturiana, Avalanch. Al cabu del tiempu pas\u00f3 a formar parte d'otru grupu asturianu, llam\u00e1u Empresto. Nesta banda grab\u00f3 una maqueta, llamada \"Disc\u00edpulos del Mieu\", gracies a ella pudieron telonear al guitarrista Yngwie Malmsteen na sala Quattro d'Avil\u00e9s. \nTres esi eventu Pablo parte a Madrid pa formase de manera m\u00e1s profesional nel IMT, onde se centr\u00f3 na harmon\u00eda musical. De vuelta a Asturies y tres la separaci\u00f3n d'Empresto empecipia xunto con antiguos componentes d'esa banda y am\u00e1s de WarCry, un proyeutu de rock progresivu, Relative Silence col que grabar\u00eda dos CD, el primeru ensin nome espec\u00edficu que conten\u00eda tr\u00e9s tarrezas ente les cualos figura una versi\u00f3n de \u00abSeventh Son of a Seventh Son\u00bb de la banda inglesa de heavy metal Iron Maiden. El segundu CD foi grab\u00e1u ente avientu de 2001 y xineru de 2002, titul\u00e1u \"Mixture?\" el cual contuvo 4 temes, onde tuvieron la collaboraci\u00f3n na voz de V\u00edctor Garc\u00eda nel cantar \u00abD\u00edes Estra\u00f1os\u00bb.\nCon \"WarCry\".\nParalelamente a esto, V\u00edctor Garc\u00eda y Alberto Ardines fueren espulsaos d'Avalanch por Alberto Rionda por cuenta de diferencies musicales, y dambos deciden resucitar WarCry. Pa la grabaci\u00f3n del discu conviden a Pablo Garc\u00eda a collaborar con dellos solos de guitarra y punteos nel \u00e1lbum deb\u00fa de la banda \"WarCry\". Darr\u00e9u tres la nueva situaci\u00f3n de WarCry entra a formar parte como miembru activu del grupu y dex\u00f3 estremada la so participaci\u00f3n en Relative Silence. A finales del 2002 sale'l segundu discu de la banda WarCry, \"El Sellu de los Tiempos\", onde y\u00e1 participaba como miembru oficial. Dan una xira por toa Espa\u00f1a y entren de nuevu a los estudios a grabar el tercer \u00e1lbum \"Alea Jacta Est\". Pablo calt\u00favose na banda WarCry dende la so creaci\u00f3n hasta'l presente, participando en tolos \u00e1lbumes y compuestu dellos cantares. Tami\u00e9n recibi\u00f3 numberosos premios y reconocencies como \"meyor guitarrista\" espa\u00f1ol. Nos premios radial foi nom\u00e1u delles vegaes. Nel 2007 foi premi\u00e1u nesa categor\u00eda nos premios asturianos AMAS y el MetalZone y nom\u00e1u am\u00e1s al Rockferendum, que ye llevada a cabu por una votaci\u00f3n de llectores de les revistes \"Kerrang!\" y \"Heavy Rock\". A finales de 2007 Pablo Garc\u00eda robl\u00f3 un contratu de \"endorsement\" cola prestixosa marca de guitarres Ibanez.\nDiscograf\u00eda.\n1998: \"Disc\u00edpulos del Mieu\"\n2010: Sound Of Silence \u2014 \"La resurreci\u00f3n de les 10 almes\" "}
{"id": "8167", "revid": "29", "url": "https://ast.wikipedia.org/wiki?curid=8167", "title": "H.emeres Roxos", "text": ""}
{"id": "8169", "revid": "7934", "url": "https://ast.wikipedia.org/wiki?curid=8169", "title": "H.apas", "text": ""}
{"id": "8172", "revid": "116", "url": "https://ast.wikipedia.org/wiki?curid=8172", "title": "Llista de conceyos de M\u00e1laga", "text": "Llista de los 103 conceyos de la provincia de M\u00e1laga:"}
{"id": "8173", "revid": "43102", "url": "https://ast.wikipedia.org/wiki?curid=8173", "title": "Chad", "text": "El Chad (n'\u00e1rabe \u062a\u0634\u0627\u062f\u200e\u200e, \"Tsh\u0101d\"; y en franc\u00e9s \"Tchad\"), oficialmente Rep\u00fablica del Chad (n'\u00e1rabe: \u062c\u0645\u0647\u0648\u0631\u064a\u0629 \u062a\u0634\u0627\u062f\u200e\u200e, \"Jumh\u016br\u012byat Tsh\u0101d\"; en franc\u00e9s \"R\u00e9publique du Tchad\"), ye un pa\u00eds del \u00c1frica central. Llenda al norte con Libia, con Sud\u00e1n al este, cola Rep\u00fablica Centroafricana al sur, con Camer\u00fan y Nixeria al suroeste, y con N\u00edxer al oeste. Ye'l quintu pa\u00eds m\u00e1s estensu d'\u00c1frica.\nNel so territoriu estr\u00e9mense, dende'l puntu de vista xeogr\u00e1ficu, una zona des\u00e9rtica del norte, un cintur\u00f3n sahelianu, \u00e1ridu, nel centru, y una rex\u00f3n de sabana tropical, m\u00e1s f\u00e9rtil, al sur. El llagu Chad, del que'l pa\u00eds toma'l so nome, ye la mayor zona h\u00fameda d'El Chad, y la segunda mayor d'\u00c1frica. La principal ciud\u00e1 del pa\u00eds ye la so capital, Xamena.\nLes lling\u00fces oficiales del pa\u00eds son l'\u00e1rabe y el franc\u00e9s. El pa\u00eds, nel que conviven m\u00e1s de 200 grupos \u00e9tnicos y lling\u00fc\u00edsticos diferentes, tien una mayor\u00eda de poblaci\u00f3n isl\u00e1mica (55%) y un 40% de poblaci\u00f3n cristiana.\nLes tierres qu'angua\u00f1o formen El Chad tienen s\u00edo zona d'asentamientu humanu dende'l VII Mileniu e.C. A finales del I Mileniu e.C. asocedi\u00e9ronse, na fastera saheliana del pa\u00eds, una serie d'estaos ya imperios, toos col env\u00eds de controlar les rutes de comerciu tressaharianu que pasaben pela rex\u00f3n. Francia conquist\u00f3 esti territoriu en 1920, ya incorporolu al \u00c1frica Ecuatorial Francesa. En 1960 el pa\u00eds algam\u00f3 la so independencia embaxo'l liderazgu de Fran\u00e7ois Tombalbaye. El resentimientu hacia les sos pol\u00edtiques nel norte musulm\u00e1n del pa\u00eds acab\u00f3 dexenerando nuna llarga guerra civil en 1965. En 1979 los rebeldes conquistaron la capital, acabando asina cola hexemon\u00eda del sur cristianu del pa\u00eds. Por embargu, los comandantes rebeldes engarr\u00e1ronse ente ellos hasta que Hiss\u00e8ne Habr\u00e9 consigui\u00f3 imponese al restu. En 1990 \u00fan de los sos xenerales, Idriss D\u00e9by, derrocolu y convirti\u00f3se en xefe del est\u00e1u. De magar 2003 la crisis de Darfur, en Sud\u00e1n, ye un factor de desestabilizaci\u00f3n del pa\u00eds, una y bones hai cientos de miles de refuxaos sudaneses viviendo en y alredor de campamentos del este d'El Chad. \nNel pa\u00eds hai dellos part\u00edos pol\u00edticos activos, magar que'l poder sigue nes manes del presidente D\u00e9by y el so Movimientu Patri\u00f3ticu de Salvaci\u00f3n. El pa\u00eds sigue sofriendo una gran violencia pol\u00edtica, con intentos recurrentes de golpe d'est\u00e1u. Chad ye \u00fan de los pa\u00edses m\u00e1s probes y corruptos del mundu, nel que los m\u00e1s de los sos habitantes malvive na probeza como agricultores y ganaderos. De magar 2003 el petroleu convirti\u00f3se nel principal productu esport\u00e1u por El Chad, sustituyendo nesti papel a la industria del algod\u00f3n."}
{"id": "8177", "revid": "116", "url": "https://ast.wikipedia.org/wiki?curid=8177", "title": "Peter Lorre", "text": "Ladislav (L\u00e1szlo) L\u00f6wnstein (Peter Lorre), naci\u00f3 en R\u00f3zsahegy/Rosenberg, Austria-Hungr\u00eda, angua\u00f1o Eslovaquia, nuna familia d'orixe xud\u00edo.\nEl so determ\u00edn pa trabayar como actor foi refug\u00e1u po la so familia, que ten\u00eden program\u00e1u pa \u00e9l un futuru como empleg\u00e1u de banca. Asina, bien mozu, col\u00f3 pa Suiza, col enfotu de trabayar na escena.\nEntam\u00f3 la so carrera como actor bien mozo n'escenarios de Viena, Breslau (Alema\u00f1a) y Z\u00fcrich (Suiza). Nesta etapa, trabay\u00f3 en compa\u00f1\u00edes de vanguardia, especialmente na de Jakob Moreno en Viena. Foi'l propiu Moreno el que-y encamento emplegar Peter Lorre como nome art\u00edsticu, nunos a\u00f1os nos que L\u00f6wnstein entamara los sos primeros coqueteos cola morfina. \nNos caberos a\u00f1os de la d\u00e9cada de 1920 asiti\u00f3se en Berl\u00edn, u trabay\u00f3 col dramaturgu Bertolt Brecht.\nEn 1931 algama popularidad col so primer trabayu cinematogr\u00e1ficu comercial, al interpretar al atorment\u00e1u ases\u00edn de ne\u00f1os na pel\u00edcula \"M\", de Fritz Lang.\nLa so carrera n'Alema\u00f1a franci\u00f3se, como-y pasara al propiu Fritz Lang, cola llegada al poder del part\u00edu Nazi, en 1933. Lorre, xud\u00edu, fux\u00f3 a Par\u00eds y m\u00e1s sero a Londres. El r\u00e9xime nazi utiliz\u00f3 una imaxe promocional de la pel\u00edcula M pa un cartelu afalando l'odiu antisemita.\nNel Reinu Xun\u00edu fizo dellos trabayos a les \u00f3rdenes d'Alfred Hitchcock: (The Man Who Knew Too Much / L'home que sab\u00eda demasiao, o Secret agent / Axente secretu), ente otros trabayos.\nNeses primeres pel\u00edcules ya entamaba a encarnar el personax d'estranxeru peculiar que lu fizo conoc\u00edu na so etapa en Hollywood. El personax de detective xapon\u00e9s, Mr. Moto, del que fizo una serie de seis comedies, dio-y popularid\u00e1 abonda n'Estaos Xun\u00edos, pero la calid\u00e1 de les pel\u00edcules siempres fizo que Lorre les refugara.\nEn 1939 emigr\u00f3 a Estaos Xun\u00edos xunto al direutor austriacu Billy Wilder, convirti\u00e9ndose n'actor de repartu de la Warner. El papel d'estranxeru ye dalgo que nun pudo dexar nin les sos intervenciones nes m\u00edtiques \"The Maltese Falcon\" (L'halc\u00f3n malt\u00e9s) (1941) y \"Casablanca\" (1943). \nEn 1941, algam\u00f3 la nacionalid\u00e1 estauxunidense.\nTres de la Segunda Guerra Mundial, la carrera de Lorre en Hollywood entam\u00f3 a cayer. Centr\u00f3se ent\u00f3s nel so trabayu na radio y el teatru, asina como en pel\u00edcules m\u00e1s vanguardistes como la prestixosa cinta alemana \"Der Verlorene\" (El perd\u00edu), de 1951, coescrita, dirix\u00eda y protagonizada por \u00e9l mesmu.\nLa popularid\u00e1 qu'algamara n'Estaos Xun\u00edos fizo que los dibuxantes de la Warner crearen un personaxe bas\u00e1u nos sos peculiares rasgos que protagoniz\u00f3 delles aventures xunto a Bugs Bunny.\nNos caberos a\u00f1os de la so carrera, Lorre trabay\u00f3 en delles producciones de cine y televisi\u00f3n nos Estaos Xun\u00edos, u'l so aspeutu f\u00edsicu conderg\u00f3lu delles vegaes a personaxes pat\u00e9ticos o siniestros.\nMorri\u00f3 d'un infartu en 1964, a los 59 a\u00f1os, en Hollywood."}
{"id": "8178", "revid": "37624", "url": "https://ast.wikipedia.org/wiki?curid=8178", "title": "Palermo", "text": "Palermo ye un la capital de la islla italiana de Sicilia, na parte sur del pa\u00eds. Tien una poblaci\u00f3n de , cifra que xube a 1.064.000 nel so \u00e1rea metropolitana. "}
{"id": "8190", "revid": "37624", "url": "https://ast.wikipedia.org/wiki?curid=8190", "title": "Bandera d'Avil\u00e9s", "text": "La bandera d'Avil\u00e9s (Asturies) lleva los colores azul y blancu de la ciud\u00e1 col escudu nel centru. Ye la qu'angua\u00f1o preside tolos actos oficiales nel conceyu. \nHai delles versiones respeutu al orixe de la los colores:\nUna d'elles (ensin preba dala al respeutive); diz que ta ta vencey\u00e1u al del club de f\u00fabol Stadium Avilesino (angua\u00f1o Real Avil\u00e9s). L'equipu llocal, fund\u00e1u en 1903, adopt\u00f3 como colores del club a entamos de los a\u00f1os 20 los blanquiazules, ello foi por mor de qu'un aviles\u00edn, Eusebio Fern\u00e1ndez Mu\u00f1\u00edz, que foi direutivu del club barcelon\u00edn R.C.D. Espa\u00f1ol (angua\u00f1o Espanyol), xestion\u00f3 la merca de la ropa cola mesma firma que vest\u00eda al club catal\u00e1n. D'esa mena, el club de f\u00fatbol llocal adopt\u00f3 l'azul y blancu de la bandera del catal\u00e1n.\nPero pola prensa d'entamos del sieglu XX m\u00e9ncionase que l'equipu llocal de f\u00fatbol remanaba equipaciones azules, por ser los colores de la matr\u00edcula mar\u00edtima d'Avil\u00e9s.\nTradicionalmente los confiteros d'Avil\u00e9s coronaben el tradicional mantec\u00e1u de les Fiestes de El Bollo, en Pascua, con una banderina de papel blanquiazul. Foi na d\u00e9cada de 1950 cuando entam\u00f3 a escoling\u00e1se del balc\u00f3n de la Casa Conceyu. \nAl mesmu tiempu, el pend\u00f3n remaneci\u00f3 nel sal\u00f3n d'acoy\u00edes de la Casa Conceyu. Los actos m\u00e1s solemnes n'Aviles foron siempres presid\u00edos pol pend\u00f3n, de color carm\u00edn col escudu la ciud\u00e1 nel centru, y qu'ent\u00e1 preside el gran sal\u00f3n del Ayuntamientu. Na primer met\u00e1 del sieglu XX, el pend\u00f3n colg\u00e1base del balc\u00f3n central de la Casa Conceyu nes fiestes y dellos actos oficiales."}
{"id": "8191", "revid": "43102", "url": "https://ast.wikipedia.org/wiki?curid=8191", "title": "Escudu d'Avil\u00e9s", "text": "Nel escudu d'Avil\u00e9s (Asturies) vese una nave con una cruz sobre'l m\u00e1stil y una sierra na proa que ruempe una cadena.\nLa tradici\u00f3n diz que'l so orixe ta na participaci\u00f3n del marineru aviles\u00edn Rui-Perez na conquista de Sevilla pol rei Fernandu III en 1248. Diba al mandu d'un barcu que ten\u00eda na proa una sierra cola que fra\u00f1\u00f3 la ponte que xuntaba les Torres del Oru y que nun-yos dexaba pasar pel r\u00edu Guadalquivir."}
{"id": "8193", "revid": "28171", "url": "https://ast.wikipedia.org/wiki?curid=8193", "title": "D\u00e9cada de 1950", "text": "La D\u00e9cada del 1950 foi la que trescurri\u00f3 ente'l 1 de xineru de 1950 y el 31 d'avientu de 1959.\nFechos.\nDescolonizaci\u00f3n.\nUna d\u00e9cada enantes / Una d\u00e9cada depu\u00e9s\nSieglu: Tabla a\u00f1al ( Sieglu XIX - Sieglu XX - Sieglu XXI)"}
{"id": "8194", "revid": "28171", "url": "https://ast.wikipedia.org/wiki?curid=8194", "title": "2007", "text": "Abreviatures\n\u00b0 : fecha de nacencia\n\u2020 : fecha de la muerte"}
{"id": "8196", "revid": "43102", "url": "https://ast.wikipedia.org/wiki?curid=8196", "title": "2006", "text": "cvnhf\nAbreviaturestgghh\n\u00b0 : fecha de nacenciawrtt\n\u2020 : fecha de la muerte 1245"}
{"id": "8197", "revid": "28171", "url": "https://ast.wikipedia.org/wiki?curid=8197", "title": "2008", "text": ""}
{"id": "8198", "revid": "28171", "url": "https://ast.wikipedia.org/wiki?curid=8198", "title": "2009", "text": ""}
{"id": "8201", "revid": "7934", "url": "https://ast.wikipedia.org/wiki?curid=8201", "title": "Oriente mediu", "text": ""}
{"id": "8202", "revid": "35", "url": "https://ast.wikipedia.org/wiki?curid=8202", "title": "Rumania", "text": ""}
{"id": "8204", "revid": "37624", "url": "https://ast.wikipedia.org/wiki?curid=8204", "title": "Suevos", "text": "Los suevos (\"suebi\" o \"suevi\" en llat\u00edn ) yeren un pueblu xerm\u00e1nciu orixinariu de la rex\u00f3n del Mar B\u00e1lticu, que los romanos llamaben \"Mare Suebicum\".\nLos suevos cruzaron el r\u00edu Elba a principios del sieglu I ad-C. y a empobin\u00e1ronse al suroeste, llegando cerca de Galia. Tres de la victoria de Xulio C\u00e9sar sobre'l so rei Ariovistu, instal\u00e1ronse al este del Rhin, na rex\u00f3n conocida dende ent\u00f3s como Suabia (\"Schwaben\"). Nesta d\u00f3mina, delles tribus dixebr\u00e1ronse del restu de los suevos, recibiendo'l nome d'alamanes.\nNel a\u00f1u 406 colos alanos y los v\u00e1ndalos, invadieron la Galia y , dos a\u00f1os m\u00e1s tarde, Hispania. En 411, nel repartu del territoriu conquist\u00e1u por \u00e9stos pueblos, a los suevos toco-yos la antigua provincia romana de Gallaecia, onde fundaron un reinu con capital en Braccara Augusta (Braga).\nLa monarqu\u00eda sueva nel noroeste de la pen\u00ednsula ib\u00e9rica dur\u00f3 cerca de dos sieglos y termin\u00f3 cola derrota del so \u00faltimu rei, Audeca, a manes del visigodu Leovixildu. "}
{"id": "8205", "revid": "37624", "url": "https://ast.wikipedia.org/wiki?curid=8205", "title": "Suabia", "text": "Suabia () ye una rex\u00f3n hist\u00f3rica d'Alema\u00f1a, allugada ente l'oeste de Baviera y Baden-W\u00fcrttemberg, englobando tami\u00e9n parte de la Suiza y l'Alsacia actuales .\nNesta rex\u00f3n f\u00e1lase un dialeutu alem\u00e1n del grupu altu-alem\u00e1n conoc\u00edu col nome de suevu (\"schw\u00e2bisch\").\nAngua\u00f1o, Suabia ye'l nome d'una de les siete rexones alministratives de Baviera."}
{"id": "8206", "revid": "29", "url": "https://ast.wikipedia.org/wiki?curid=8206", "title": "Ant\u00f3n Ch\u00e9jov", "text": ""}
{"id": "8210", "revid": "43102", "url": "https://ast.wikipedia.org/wiki?curid=8210", "title": "Mozambique", "text": "La Rep\u00fablica de Mozambique, o simplemente Mozambique ye un pa\u00eds que s'alcuentra al este d'\u00c1frica, na oriella del oc\u00e9anu \u00cdndicu. Llenda al norte con Tanzania y Malaui, al noroeste con Zambia, al oeste con Zimbabue, al suroeste con Suazilandia, al sur y al suroeste con Sud\u00e1frica y al este col oc\u00e9anu \u00cdndicu. Ta separt\u00e1u de Madagascar pola canal de Mozambique, al este. La so capital, y ciud\u00e1 m\u00e1s poblada, ye Maputu (nomada Louren\u00e7o Marques na d\u00f3mina colonial).\nEnte los sieglos I y V pueblos de llingua bant\u00fa emigraron, dende'l norte y l'este, al territoriu qu'angua\u00f1o ye Mozambique. A partir del sieglu XI mercaderes \u00e1rabes, perses y somal\u00edes entamaron a establecer puertos comerciales a lo llargo la costa, contribuyendo al desarrollu d'una cultura y una llingua sua\u1e25ili.\nEl viaxe de Vasco da Gama en 1498 supunxo la llegada de los portugueses, que pas\u00edn ente pasu foron asent\u00e1ndose y colonizando'l territoriu dende 1505. Los m\u00e1s de cuatro sieglos de dominiu portugu\u00e9s finaron cola independencia del pa\u00eds en 1975. Poco dempu\u00e9s d'ella proclamose la Rep\u00fablica Popular de Mozambique, y tres de nam\u00e1i dos a\u00f1os de vida, el pa\u00eds sumiose nuna llarga ya intensa guerra civil que dur\u00f3 dende 1977 a 1992. Dos a\u00f1os dempu\u00e9s del so final, en 1994, el pa\u00eds celebr\u00f3 les sos primeres eleiciones multipartidistes, y de magar calti\u00e9nse como una rep\u00fabica presidencial relativamente estable, magar que sigue habiendo dellos brotes de violencia guerrillera de baxa intensid\u00e1.\nMozambique ye un pa\u00eds con bayura de recursos naturales. La econom\u00eda de so ta basada principalmente na agricultura, pero ta medrando la industria, principalmente nos sectores alimentariu y petroqu\u00edmicu y na industria del aluminiu, y el turismu va medrando nos caberos a\u00f1os. El principal sociu comercial ya inversor estranxeru nel pa\u00eds ye Sud\u00e1frica; otros socios comerciales importantes son B\u00e9lxica, Brasil, Portugal y Espa\u00f1a. Dende 2001 el crecimientu a\u00f1al del productu interior brutu del pa\u00eds ta ente los mayores del mundiu. Pese a ello, el pa\u00eds ye \u00fan de los m\u00e1s probes y sodesarrollaos del mundu, y ocupa \u00fan de los llugares m\u00e1s baxos nos r\u00e1nking que miden el productu interior brutu per c\u00e1pita, el desarrollu humanu, la desiguald\u00e1 y la esperanza de vida.\nL'idioma oficial del pa\u00eds ye'l portugu\u00e9s, que ye falao, xeneralmente como segunda llingua, pola met\u00e1 de la poblaci\u00f3n. Les lling\u00fces natives m\u00e1s falaes incl\u00fain el makhuwa, el sena y el sua\u1e25ili. La poblaci\u00f3n, d'alredor de 29 millones d'habitantes, ye principalmente d'etnia Bant\u00fa. No que cinca a la relix\u00f3n, la m\u00e1s practicada ye'l cristianismu, con minor\u00edes importantes de musulmanes y de siguidores de les relixones tradicionales africanes. \nMozambique ye miembru de les Naciones Xun\u00edes, la Xuni\u00f3n Africana, la Comunid\u00e1 de Pa\u00edses de Llingua Portuguesa, la Mancomunid\u00e1 Brit\u00e1nica de Naciones, la Organizaci\u00f3n pa la Cooperaci\u00f3n Isl\u00e1mica, el Movimientu de Pa\u00edses Ensin Alliniar y la Comunid\u00e1 de Desarrollu del \u00c1frica Austral, y tien l'estatus de pa\u00eds observador na Organizaci\u00f3n Internacional de la Francofon\u00eda.\nOrganizaci\u00f3n territorial.\nMozambique ta dixebr\u00e1u en 11 provincies:"}
{"id": "8213", "revid": "116", "url": "https://ast.wikipedia.org/wiki?curid=8213", "title": "Crist\u00f3balo Col\u00f3n", "text": "Crist\u00f3balo Col\u00f3n foi un marineru que, al serviciu de la Corona de Castiella Reinu de Castiella, alcontr\u00f3 una ruta segura -dende occidente- a Am\u00e9rica hasta ent\u00f3s desconocida o non documentada'l 12 d'ochobre de 1492. \nLa historia m\u00e1s espardida del viaxe ye la de que Crist\u00f3bal Col\u00f3n taba convenc\u00edu d'algamar les costes del llonxanu oriente (les Indies) viaxando a la escontra, pal oeste, y que yera posible facer el viaxe pela mar con posibilidaes d'\u00e9situ. Daquella nam\u00e1s que se conoc\u00eda esi cam\u00edn arrodiando \u00c1frica, y esa yera una v\u00eda embaxo'l control de Portugal, que nun dexaba pasar a naves que nun foren propies. La forma redonda de la Tierra yera bien conocida na d\u00f3mina, anque polo visto la teor\u00eda de Col\u00f3n al rodiu de que pudiera facese'l viaxe bas\u00e1base en c\u00e1lculos fall\u00edos al rodiu'l tama\u00f1u del planeta, qu'indicaben que yera m\u00e1s peque\u00f1a de lo qu'en realid\u00e1 ye.\nOtres teor\u00edes dicen que Col\u00f3n tuviere conocencia d'un continente nuevu por lleendes escuchaes en pa\u00edses n\u00f3rdicos, escomencipiando la tarea de topalu pa la so conquista. \nLo que ye seguru ye que Col\u00f3n am\u00e1s de topar el nuevu continente, torn\u00f3 a Europa y llueu a Am\u00e9rica hasta cuatro vegaes, faciendo una serie de viaxes peri\u00f3dicos con segurid\u00e1 dende Europa hasta Am\u00e9rica, ensin saber nunca que los viaxes taben faci\u00e9ndose a un continente nuevu, y non a unu vieyu. Anque se conoz que los Viquingos llegaren a Am\u00e9rica al rodiu del sieglu XI, ye de magar los viaxes de Col\u00f3n y otros esploradores que lu socedieren cuando s'establecieron venceyes permanentes, reclamando pa s\u00ed les potencies imperiales europees el territoriu americanu. Am\u00e1s entam\u00f3se l'intercambiu ente dambos continentes de productos como la pataca, el tomate, el ma\u00edz y d'animales como los caballos.\nNel so primer viaxe top\u00f3 la islla de San Salvador (o Guanahani como yera nomada polos \u00f1ativos) depu\u00e9s de dos meses de traves\u00eda, visitando depu\u00e9s Cuba y La Espa\u00f1ola. Volvi\u00f3 a Espa\u00f1a siete meses depu\u00e9s de cuando marchara. Nel so viaxe cabero nam\u00e1s que tard\u00f3 un mes y cuatro d\u00edes en dar coles costes d'Am\u00e9rica.\nLos llogros de Cristobal Col\u00f3n nesa d\u00f3mina comp\u00e1rense a los viaxes a la Lluna fechos nel sieglu XX.\nLa Rep\u00fablica de Colombia tien el so nome n'homenaxe a Col\u00f3n."}
{"id": "8216", "revid": "43102", "url": "https://ast.wikipedia.org/wiki?curid=8216", "title": "La Madalena de Corros", "text": "La Madalena de Corros ye una parroquia del conceyu asturianu d'Avil\u00e9s. \nNos sos 2,5 km\u00b2 habiten un total de repart\u00edes ente les poblaciones de L'Altamira, L'Arabuya, El Barrial, El Bret\u00f3n, La Carrionina, Casta\u00f1eda, L'Aceba, Ciruyeda, La Grandiella, La Pe\u00f1a, Piqueros, La Tabla."}
{"id": "8217", "revid": "37624", "url": "https://ast.wikipedia.org/wiki?curid=8217", "title": "San Cristoba (Avil\u00e9s)", "text": "San Cristoba ye una parroquia del conceyu asturianu d'Avil\u00e9s. \nNos sos 4,02 km\u00b2 habiten un total de repart\u00edes ente les poblaciones de La Talaya, La Calle d'Atr\u00e1s, En Ca Basti\u00e1n, La Cabianca, El Caleyo, El Caliero, El Campo, El Campo'l Conde, La Cuesta, El Cueto, La Folleca, Ca'l Conde, La Garita, Gax\u00edn, Los Llaos, El Mont\u00e1n, La Quintana Dionisio, En Ca'l Rei, La Sablera, Solaiglesia, Valdreo y Valgranda\nPela parroquia crucia un ramal del Cam\u00edn de Santiago."}
{"id": "8218", "revid": "37624", "url": "https://ast.wikipedia.org/wiki?curid=8218", "title": "San Xuan de Nieva", "text": "San Xuan de Nieva ye una parroquia del conceyu asturianu d'Avil\u00e9s.\nYe la parroquia m\u00e1s peque\u00f1a d'Asturies, pues solo tien 0,22 km\u00b2 nos qu'habiten 13 persones (2011). \nLa so \u00fanica poblaci\u00f3n ye San Xuan. Esti pueblu pertenez a dos conceyos: les cases m\u00e1s cercanes a la r\u00eda son d'Avil\u00e9s, y les m\u00e1s cercanes a la carretera de Goz\u00f3n. "}
{"id": "8219", "revid": "43102", "url": "https://ast.wikipedia.org/wiki?curid=8219", "title": "Miranda (parroquia)", "text": "Miranda ye un llugar y una parroquia del conceyu asturianu d'Avil\u00e9s. \nNos sos 2,93 km\u00b2 habiten un total de repart\u00edes ente les poblaciones de L'Alfaraz, Bao, Los Calvos, La Cruz d'Illes, La Cruz de la Foguera, Heros, La Lleda, Miranda, L'Anduvisa, El Pozo la Granda, Santana, Santo Domingo, Bidoleo y Villanueva. \nNel llugar de Miranda habiten 153 persones. Alcu\u00e9ntrase a 3,9 km de la capital del conceyu y a unos 110 metros sobre'l nivel del mar. \nHistoria.\nNel so orixe, Miranda foi un llugar de caldereros, artesan\u00eda que se desenvolvi\u00f3 acomu\u00f1ada a l'alfarer\u00eda, que dex\u00f3 interesantes muestres de cer\u00e1mica negra, aspeutu que Xovellanos, nos sos Diarios, dex\u00f3 asina descritu: \nVecinos pernomaos.\nDe la llista de respetables vecinos d'esta parroquia, pueden mentase equ\u00ed:"}
{"id": "8220", "revid": "37624", "url": "https://ast.wikipedia.org/wiki?curid=8220", "title": "Valliniello", "text": "Valliniello ye una parroquia del conceyu asturianu d'Avil\u00e9s. \nNos sos 8,36 km\u00b2 habiten un total de 1.147 persones repart\u00edes ente les poblaciones de La Cabi\u00e1n, El Campo la Iglesia, Campovega, Les Canteres, Los Carbayeos, El Cueto, La Escucha, L'Estrell\u00edn, La Granda, Los Guardaos, Llantao, Piedramenuda, La Quintana Pedro, El Refurao, El Retum\u00e9s, San Sebasti\u00e1n, Tabiella, Tetu\u00e1n, Tu\u00f1es, Vallines y Villanueva.\nGracies a un pidimientu vecinal dixebr\u00f3se del conceyu de Goz\u00f3n en 1924 pa xuntase al d'Avil\u00e9s. \nLa ilesia parroquial alcu\u00e9ntrase en Campovega. "}
{"id": "8224", "revid": "379", "url": "https://ast.wikipedia.org/wiki?curid=8224", "title": "Ropa", "text": "La ropa ye'l conxuntu de prendes polo xeneral testiles coles que les persones prot\u00e9xense de los efeutos del clima o por cuestiones culturales. Na so acepci\u00f3n m\u00e1s amplia incl\u00faise l'usu de guantes pa les manes, calz\u00e1u pa los pies (zapatos, escarpinos, botes, madre\u00f1es...), y gorros, sombreros o pa\u00f1oletes pa la cabeza. Les prendes, el material col que se confeccionen y la so apariencia camud\u00f3 enforma col pasu'l tiempu y ye bien diferente pente les distintes cultures y zones xeogr\u00e1fiques."}
{"id": "8226", "revid": "37624", "url": "https://ast.wikipedia.org/wiki?curid=8226", "title": "Pl\u00e1tanu", "text": "El pl\u00e1tanu o plat\u00e1n ye una planta del x\u00e9neru \"Musa\".\nEl frutu ye allarg\u00e1u y carnosu, cubiertu por un pulgu de color mariellu o verdosu, y recu\u00e9yese d'una planta de tueru herbaceu que medra hasta l'altor de 2 o 3 metros.\nEl platanu muerre en cuantes que se collecha'l frutu, qu'apaez en grandes pi\u00f1os y se reproduz per aciu d'esquexes xunto al raiga\u00f1u.\nLos pl\u00e1tanos coll\u00e9chense en c\u00e1sique 130 pa\u00edses en tol mundu. Nel 2002, la producci\u00f3n foi de m\u00e1s de 68 millones de tonelaes. Los mayores productores foron ent\u00f3s Ecuador, Costa Rica, Colombia y Filipines, qu'esportaron al rodiu d'un mill\u00f3n de tonelaes ca\u00fan. Am\u00e1s d'ellos, otros grandes productores de pl\u00e1tanu son Hondures, Brasil, Estaos Xun\u00edos y \u00c1frica, continente u ye un alimentu b\u00e1sico, poro, la esportaci\u00f3n d'esti frutu ye acotada magar qu'ell\u00ed se recueye la met\u00e1 de la producci\u00f3n mundial."}
{"id": "8229", "revid": "139", "url": "https://ast.wikipedia.org/wiki?curid=8229", "title": "Banana", "text": ""}
{"id": "8230", "revid": "28171", "url": "https://ast.wikipedia.org/wiki?curid=8230", "title": "Manuel Fern\u00e1ndez de Castro y Men\u00e9ndez Hevia", "text": "Manuel Fern\u00e1ndez de Castro y Men\u00e9ndez Hevia , foi un relixosu y escritor n'asturianu, autor, ente otres xeres, de la torna al asturianu del Evanxeliu de Mat\u00e9u, espubliz\u00e1u en Londres en 1861, edici\u00f3n entamada por Luis Luciano Bonaparte. Yera conoc\u00edu popularmente col nomatu del \"Obispu D. Manol\u00edn\".\nFern\u00e1ndez de Castro y Men\u00e9ndez Hevia recibi\u00f3 le sagraes \u00f3rdenes en 1869 y foi caderalgu de Llat\u00edn nel Seminariu Conciliar d'Uvi\u00e9u. Doctor\u00f3se en Teolox\u00eda y foi rector penitenciariu de la Catedral uvie\u00edna y fundador del Catecismu d'Uvi\u00e9u, al que llam\u00f3 \"Santa Obra del Catecismu\". Pa estos ne\u00f1os del Catecismu escrib\u00eda D. Manol\u00edn poes\u00edes en llingua asturiana. El 30 d'avientu de 1889 foi design\u00e1u obispu de Mondo\u00f1edo, y la so ordenaci\u00f3n como tal tuvo llugar el 13 d'abril de 1890. Nesa villa entam\u00f3'l seminariu de la di\u00f3cesis y el catecismu.\nAl tiempu, desenvolvi\u00f3 llabor de periodista nel diariu carlista La Unidad xunto a bien de los cabezaleros del Part\u00edu Carlista d'Asturies, y de traducci\u00f3n, cola torna del llat\u00edn de dellos textos relixosos.\nAm\u00e1s, escribi\u00f3 sobre temes de Teolox\u00eda Moral en delles revistes eclesi\u00e1stiques espa\u00f1oles y asoley\u00f3 dos cartafueyos sobre catequesis. N'asturianu espubliz\u00f3 abondos poemes colos qu'algam\u00f3 cierta popularid\u00e1.\nEl so llabor algam\u00f3 la mayor reconocencia cola torna al asturianu del \"Evanxeliu de San Mat\u00e9u\", torna que fizo dende la versi\u00f3n castellana de Torres F\u00e9lix Amat.\nIgualmente foi l'encarg\u00e1u de tornar a la llingua asturiana la bulda del Papa P\u00edu IX, \"Ineffabilis Deus\", de 1854, na que se define'l misteriu de la Inmaculada Conceici\u00f3n de Mar\u00eda.\nDaquella primer edici\u00f3n del Evanxeliu edit\u00e1ronse 200 exemplares, de los que nam\u00e1s angua\u00f1o se conserven tr\u00e9s, \u00fan na Biblioteca Nacional de Madrid. Los otros dos t\u00e1n en manes privaes.\nLa torna de la bulda ta nel Vaticanu, au s'unvi\u00f3 nun c\u00f3diz regalu del Est\u00e1u espa\u00f1ol y que conti\u00e9n la \"Ineffabilis Deus\" nes sos versiones n'asturianu, vascu, gallegu, catal\u00e1n y valencianu."}
{"id": "8231", "revid": "37624", "url": "https://ast.wikipedia.org/wiki?curid=8231", "title": "Valencianu", "text": "El valencianu ye la denominaci\u00f3n hist\u00f3rica que recibe na Comunid\u00e1 Valenciana l'idioma qu'oficialmente se noma catal\u00e1n en Catalu\u00f1a, Islles Baleares, Andorra y Alguero. Constit\u00fai una entid\u00e1 lling\u00fc\u00edstica propia que-y convierte nuna de les principales variantes dialeutales del conxuntu catal\u00e1n, xunto col catal\u00e1n central y el balear.\nEl valencianu ta consider\u00e1u como llingua propia de la Comunid\u00e1 Valenciana nel so estatutu d'autonom\u00eda, que-y da car\u00e1uter de llingua oficial xunto col espa\u00f1ol. Est\u00edmase qu'alrodiu del 94% de los valencianos pescancien l'idioma, y cerca del 78% lu falen y lleen, y un 50% lu escribe, seg\u00fan encuesta fecha en 2005 pol Serviciu d'Investigaci\u00f3n y Estudios Sociol\u00f3xicos de la Generalitat Valenciana.\nEl valencianu ye fonte de controversia, al considerar dellos sectores valencianos que se trata d'una llingua estremada del catal\u00e1n.\nSeg\u00fan l'Estatutu d'Autonom\u00eda de la Comunidad Valenciana l'idioma valencianu r\u00edxese pola normativa de l'Acad\u00e8mia Valenciana de la Llengua, que parte de la tradici\u00f3n lexicogr\u00e1fica, lliteraria, y la realid\u00e1 lling\u00fc\u00edstica xenuina valenciana, seg\u00fan la normativizaci\u00f3n consolidada, a partir de les llamaes Normes de Castell\u00f3n. Mientres que nos llugares fuera del \u00e1mbitu valencianu y murcianu onde se fala esta llingua r\u00edxese pola normativa del Institut d'Estudis Catalans, anque nel casu de les Islles Baleares la seici\u00f3n filol\u00f3xica de la Universid\u00e1 de les Islles Baleares, \u00f3rganu consultivu del Gobiernu balear, adapta esa normativa al marcu dialeutal del archipi\u00e9lagu.\nAspectos hist\u00f3ricos, sociales y culturales.\nNome de la llingua.\nA partir de la segunda met\u00e1 del sieglu XV, y por mor de la irrupci\u00f3n del sieglu d'oru valenciano, xeneraliz\u00f3se la denominaci\u00f3n mayoritaria de \u201cvalencianu\u201d o \u201cllingua valenciana\u201d pa referise al catal\u00e1n del Reinu de Valencia. Primeramente, la llingua recibiera diverses denominaciones como \"roman\u00e7, vulgar\" o \"pla\" (llanu). Tami\u00e9n, mientres un ampliu periodu de tiempu (del sieglu XVI al XIX) cobr\u00f3 fuercia l'acu\u00f1amientu del t\u00e9rminu lemos\u00edn pa referise al valencianu, en forma de llingua com\u00fan desprovista de compromisos territoriales.\nMientres la Ed\u00e1 Media, la llingua yera denominada davezu como roman\u00e7, pla, vulgar, o tami\u00e9n como cristianesc pa reflexar el contraste ente la fala romance de los cristianos y l'\u00e1rabe de los musulmanes. Tres la conquista de Valencia una de les primeres muestres del usu de la llingua rom\u00e1nica atopar nos mesmos fueros y lleis del Reinu de Valencia, siendo Xaime I quien encamienta al so usu por aciu un privilexu otorg\u00e1u'l 4 de xunu de 1264 en Calatayud.\"(...) nec iusticie alique regni predicti non admittant deinde libellum aliquem in latino nec in romantio (...) et ea omnia ponantur et scribantur in romancio in libro curie, et ita fiant deinde perpetuo omnes actus et sententie in romantio\" \"Datum apud Calataiubium pride nonas iunij anno M CC LX IIII\" \nNun ye hasta finales del sieglu XIII, cuando les denominaciones de les lling\u00fces rom\u00e1niques empiecen a asocialse a los xentilicios del territoriu d'orixe, polo qu'una mesma llingua pod\u00eda recibir distintos nomes en funci\u00f3n del marcu natural o administritivo al que se adscrib\u00eda. A partir del sieglu XV el t\u00e9rminu de \"valencianu\" va convertir na denominaci\u00f3n avezada de la llingua, ante'l retrocesu d'otres denominaciones vixentes.\nLa primer referencia nun documentu xur\u00eddicu sobre l'usu del t\u00e9rminu \"valencianu\" pa referise a la llingua af\u00e1yase na documentaci\u00f3n referente a un procesu xudicial que tuvo llugar en Menorca ente los a\u00f1os 1343 y 1346, onde se fai constar que la madre del acus\u00e1u, llamada Sibila, falaba \"valencianesch\" al ser de Orihuela. Sicas\u00ed, tradicionalmente consider\u00f3se como la primer referencia, la traducci\u00f3n del \"Valerio M\u00e1ximu\" realizada por Antoni Canals en 1395, en que'l so pr\u00f3logu diz:\nNa esfera eclesi\u00e1stica figuren abondes referencies, como la traducci\u00f3n de la Biblia atribuyida a Bonifacio Ferrer en 1478, que'l so colof\u00f3n esp\u00f3n que: \"fon arroman\u00e7ada en lo monestir de Portaceli de lengua latina en la nostra valenciana\". Ente los documentos pontificios, af\u00e1yase \u00fan correspondiente al pontific\u00e1u del Papa valencianu Alexandre VI, de 1504, onde consta: lingua vulgari valentini expeditarum. Polo que respecta al \u00e1mbitu lliterariu, apaez el primer diccionariu, el \"Liber Elegantiarum\" de Joan Esteve, public\u00e1u en Venecia con un explicit que menta la ellaboraci\u00f3n del llibru en \"llatina et valentiana lingua\", ente que na segunda met\u00e1 del sieglu XV, Joanot Martorell esp\u00f3n na dedicatoria de la so novela Tirant lo Blanch:\nHistoria.\nEl valencianu foi enllant\u00e1u nel antiguu Reinu de Valencia polos repobladores de los condaos catalanes que s'establecieron nesti territoriu tres la conquista llevada a cabu por Xaime I el Conquistador. Estos colonos ven\u00eden de la zona occidental de l'actual Catalu\u00f1a (mayoritariamente del cond\u00e1u de Urgel). Am\u00e1s de delles voces \u00e1rabes o toponimia, nun paez decisiva la influencia de moz\u00e1rabes o \u00e1rabes na configuraci\u00f3n b\u00e1sica de la llingua nos territorios valencianos.\nHasta apocay\u00e1 cre\u00edase que les contornes de la mari\u00f1a, angua\u00f1o consideraes valencianohablantes, fueron repoblaes por catalanes, y les del interior, consideraes como castellanofalantes, fueron repoblaes con aragoneses aragonohablantes. Sicas\u00ed, modernos estudios hist\u00f3ricos d'antroponimia, como'l llev\u00e1u a cabu por Enric Guinot, indiquen que la gran mayor\u00eda de pueblos valencianos fueron repoblaos por xente tanto de Catalu\u00f1a como d'Arag\u00f3n (am\u00e1s de grupos minoritarios de xente de Navarra, Occitania y Castiella) anque en proporciones distintes con mayor\u00edes y minor\u00edes que decantaron el falar de cada zona y contorna nuna direici\u00f3n o otra. A pesar de la non homoxeneid\u00e1 de los repobladores, esiste un predominiu claro, sobremanera a partir del sieglu XIV, del elementu catal\u00e1n, qu'en delles zones llegar\u00eda hasta'l 80 %, pero presente tami\u00e9n anque en minor\u00eda nes zones onde l'elementu aragon\u00e9s ye cimeru. Por esti motivu'l valencianu foi la llingua predominante en tol Reinu de Valencia sacante en cuatro comarques con frontera con Arag\u00f3n (Rinc\u00f3n de Ademuz, Alto Palancia, Alto Mijares, y Los Serranos), onde se repobl\u00f3 mayoritariamente con aragoneses castellanofalantes del sur d'Arag\u00f3n. El restu de les contornes castellanofalantes actuales son productu de la repoblaci\u00f3n con castellanos del sieglu XVII, dempu\u00e9s de la espulsi\u00f3n de los moriscos, y\u00e1 qu'estes comarques yeren de mayor\u00eda andalus\u00ed dende'l sieglu XIII hasta'l XVII (o bien se trata de comarques pertenecientes al reinu de Castiella hasta la reorganizaci\u00f3n territorial de 1833). Asina, poro, el Reinu de Valencia nun foi na Ed\u00e1 Media un pa\u00eds con dualid\u00e1 lling\u00fc\u00edstica de valencianu-castellanu, sin\u00f3n que les dos lling\u00fces que se falaben mayoritariamente yeren el valencianu y l'\u00e1rabe, sacante los tr\u00e9s contornes de fala castellana enantes citaes.\nPostures minoritaries afirmen que l'estudiu de Guinot nun tien en cuenta o asigna equivocadamente dellos top\u00f3nimos y apell\u00edos, que considera mayoritariamente catalanes siendo en munchos casos aragoneses y n'otros moz\u00e1rabes. Seg\u00fan estes postures, venceyaes de normal al anticatalanismo, el valencianu provi\u00e9n del romance fal\u00e1u en tierres valencianes anterior a la conquista de Xaime I, d'eh\u00ed la so diferenciaci\u00f3n, y\u00e1 que se defende que la entrada en Valencia d'aragoneses y catalanes nun algam\u00f3 el 5% de la demograf\u00eda valenciana, polo que nun pudo influyir de manera importante sobre \u00e9sta y el so idioma. Anque ente l'arabismu espa\u00f1ol del sieglu XIX defendi\u00e9rase que los habitantes d'Al-\u00c1ndalus yeren mayoritariamente biling\u00fces \u00e1rabe-romance, angua\u00f1o consid\u00e9rase que'l romance andalus\u00ed se perdi\u00f3 mientres el sieglu XII, lo que invalidar\u00eda la tesis del orixe anterior a la Conquista de Valencia.\nLa comarca de la Vega Baxa, sicas\u00ed, sufri\u00f3 un procesu de sustituci\u00f3n lling\u00fc\u00edstica pol castell\u00e1n que s'empecipi\u00f3 a mediaos del sieglu XVII cola repoblaci\u00f3n de murcianos, depu\u00e9s de rematar una epidemia de peste negro'n 1648 qu'afect\u00f3 a la poblaci\u00f3n anterior mayoritariamente valencianofalante. A mediaos del sieglu XX ent\u00e1 hab\u00eda una m\u00ednima presencia de valencianofalantes en llocalidaes como Orihuela o Almorad\u00ed, y angua\u00f1o el conceyu de Guardamar del Segura ta consider\u00e1u oficialmente como valencianofalante.\nMenci\u00f3n a parte, dientro de l'actual Comunidad Valenciana, requier la comarca de Requena-Utiel que perteneci\u00f3 a Cuenca hasta 1851 y dos ciudaes castellanofalantes del Altu Vinalop\u00f3 (Villena y Sax) que pertenecieron a Albacete y Murcia respeutivamente hasta 1836, y nun son, por tanto, hist\u00f3ricamente valencianofalantes al nun pertenecer al Reinu de Valencia. Sicas\u00ed, seg\u00fan la estad\u00edstiques, cada vez ye mayor el n\u00famberu d'habitantes qu'entienden la llingua y menor, anque creciendo, el de los que saben falala.\nTocantes al so desenvolvimientu lliterariu, poco depu\u00e9s de reconquistar y\u00e1 empiecen a apaecer testimonios lliterarios en valencianu pero ye mientres el sieglu XV y la primer parte del sieglu XVI que'l valencianu algama la so m\u00e1xima rellumanza lliteraria dando llugar al conoc\u00edu como sieglu d'oru valencianu, primero ente toles lling\u00fces europees xunto col italianu. Mientres esta d\u00f3mina destacaron autores tan reconoc\u00edos como Jordi de Sant Jordi, Ausias March, Joanot Martorell (autor de Tir\u00e1n el Blancu), Joan Ro\u00eds de Corella, Jaume Roig o sor Isabel de Villena.\nDepu\u00e9s d'esti periodu de florecimientu lliterariu sobrevieno una d\u00f3mina de decadencia pal valencianu con una clara meyora de la castellanizaci\u00f3n en tol territoriu. Na segunda met\u00e1 del sieglu XIX produci\u00f3 un periodu de recuperaci\u00f3n del valencianu pa usos lliterarios y cultos, dempu\u00e9s de tar arrequex\u00e1u nel terr\u00e9n particular y familiar. Esti periodu conoc\u00edu como Renaixen\u00e7a dio pasu a un convulso sieglu XX pal valencianu marc\u00e1u pol conoc\u00edu como conflictu lling\u00fc\u00edsticu valencianu y pola so reconocencia como llingua oficial, xunto col castell\u00e1n, nel Estatutu d'Autonom\u00eda de la Comunidad Valenciana.\nDescripci\u00f3n lling\u00fc\u00edstica.\nCarauter\u00edstiques espec\u00edfiques del valencianu.\nFon\u00e9tica.\nSuel caltenese'l timbre de /e/ y /o/ \u00e1tones ensin confundiles colos fonemes /a/ y /u/ como asocede en catal\u00e1n oriental. Solamente reparamos el zarru de la /o/ \u00e1tona en dellos contestos, por casu cuando la vocal t\u00f3nica ye [\u00ed], cunill (conill), cus\u00ed (cos\u00ed) y n'ocasiones con /\u00e9/ y /\u03b5/ t\u00f3niques, Jusep (Josep), puguera (poguera). Am\u00e1s la /e/ suel confundise con /i/ en contautu con consonantes palatales: giner (gener), minjar (menjar). Nun esiste la vocal neutra o central, t\u00edpica del catal\u00e1n oriental y que neutraliza los fonemes \u00e1tonos /a/ y /e/ (les pallabres palleta y pelleta suenen distintes en valencianu). S\u00e1lvase la e inicial, pronunciada /a/ en dellos contestos: esperar [asperar], eixam [aj\u02c8\u0283am]. En delles llocalidaes (como Oliva o Sueca) la -a final pron\u00fanciase como \u00e8 abierta: Oliva: Oliv\u03b5 (\u03b5 = y abierta).\nL\u00e9xicu.\nEl l\u00e9xicu valencianu ye enforma diferente al del catal\u00e1n oriental, anque davezu coincide col occidental. Dellos exemplos (entre par\u00e9ntesis la forma del catal\u00e1n central/xeneral): \nDialeutos.\nEl valencianu ye notable pola so uniformid\u00e1 y les variantes dialeutales nun son demasi\u00e1u diverxentes nin comprometen la comprensi\u00f3n mutua. La divisi\u00f3n dialeutal usada angua\u00f1o, pal conxuntu de la llingua, ye la que Manuel Mil\u00e1 y Fontanals propunxo y\u00e1 nel a\u00f1u 1861: el bloque dialeutal oriental y el bloque dialeutal occidental. Anque nel casu del valencianu, la mayor\u00eda de subdialeutos pertenecen al bloque dialeutal occidental, cola esceici\u00f3n de la variante del catal\u00e1n salat, fal\u00e1u en T\u00e1rbena y na Vall de Gallinera, que fai que les mayores discrepancies afecten sobremanera a la fon\u00e9tica y a peque\u00f1es variantes morfol\u00f3xiques y l\u00e9xiques. Les zones d'usu de cada dialeutu nun se pueden llendar con exactit\u00fa porque ente unu y otru siempres hai una franxa de transici\u00f3n, m\u00e1s o menos amplia. Ateni\u00e9ndose a ello, la llingua valenciana puede estremase en dellos dialeutos:\nDialeutos de transici\u00f3n:\nDialeutos propiamente valencianos:\nValencianu de transici\u00f3n.\nVaried\u00e1 de trnsici\u00f3n ente'l valencianu y el catal\u00e1n noroccidental, tien como principales carauter\u00edstiques:\nValencianu castellonense.\nAsemey\u00e1u al valencianu meridional, esti y el meridional pod\u00eden considerase \"valencianu xeneral\" por tener les carauter\u00edstiques t\u00edpicamente asociaes al valencianu.\nValencianu apitxat.\nCaracter\u00edzase por amosar un fen\u00f3menu fon\u00e9ticu mui particular, l'ensordecimientu de les consonantes sibilantes sonores. Esto ye, la /z/ ensordezse en /s/, igual que l'africada palatal /d\u0292/ en /t\u0283/ (como la &lt;ch&gt;). D'esti xeitu \"casa\" (/kaza/) pronunciase \"cassa\" (/kasa/) o \"gent\" (/d\u0292ent/) pronunciase \"txent\" (/t\u0283ent/).\nValencianu meridional.\nYe'l m\u00e1s espard\u00edu y asemey\u00e1u a les carauter\u00edstiques t\u00edpiques del \"valencianu xeneral\", am\u00e1s de ser el m\u00e1s asemey\u00e1u al valencianu est\u00e1ndar. Caracter\u00edzase por:"}
{"id": "8235", "revid": "116", "url": "https://ast.wikipedia.org/wiki?curid=8235", "title": "Mac OS", "text": "Mac OS, ye l'abreviatura de Macintosh Operating System (Sistema Operativu de Macintosh), ye'l nome del primer sistema operativu d'Apple pa los ordenadores Macintosh. El Mac OS orixinal foi'l primer sistema operativu con una interfaz gr\u00e1fica d'usuariu en tener \u00e9situ. L'equipu de Macintosh taba formau por Bill Atkinson, Jef Raskin y Andy Hertzfeld.\nHai dellos puntos de vista al rodiu del desarrollu de Macintosh y onde \u00f1acieron les idees posteriores. Mientres el v\u00ednculo entre'l proyeutu Macintosh y el proyeutu Alto en Xerox PARC recueyese nos documentos hist\u00f3ricos, les contribuciones tempranes del Sketchpad d'Ivan Sutherland y el On-Line System de Doug Engelbart son igual d'importantes.\nApple quit\u00f3-y importancia, a sabiendes, a la existencia del sistema operativu nos primeros a\u00f1os de Macintosh pa facer que la m\u00e1quina yera m\u00e1s prestosa pal usuariu y a distanciala d'otros sistemes como MS-DOS, que yeren un desaf\u00edu t\u00e9unicu. Apple quer\u00eda que Macintosh vierase como un sistema que trabayara nam\u00e1s prendelu."}
{"id": "8236", "revid": "116", "url": "https://ast.wikipedia.org/wiki?curid=8236", "title": "Unix", "text": "Unix\u00ae (o UNIX) ye un sistema operativu portable, multitarea y multiusuariu; desendolc\u00e1u de primeres por un grupu de trabayadores de los llaboratorios Bell d'AT&amp;T, ente los que figuren Ken Thompson, Dennis Ritchie y Douglas McIlroy.\nG\u00fcei, la pallabra \"UNIX\" empl\u00e9gase pa dellos conceutos dependiendo del contestu nel que ye usada. Esto lleva a tracamundios:\nFamilies.\nLes families UNIX m\u00e1s significatives son:\nLes rellaciones ente estes families son les que vienen darr\u00e9u, n'orde cronol\u00f3xicu (aproxim\u00e1u):"}
{"id": "8239", "revid": "28171", "url": "https://ast.wikipedia.org/wiki?curid=8239", "title": "Pl\u00e1tanu (dixebra)", "text": "Pl\u00e1tanu pue ser:"}
{"id": "8247", "revid": "35", "url": "https://ast.wikipedia.org/wiki?curid=8247", "title": "Hermanos Marx", "text": "Los Hermanos Marx (1893-1964) yeren un grupu de c\u00f3micos d'Estaos Xun\u00edos que de primeres taba form\u00e1u por cinco hermanos, Leonard (Chico), Adolph (Harpo), Julius (Groucho), Milton (Gummo), y Herbert (Zeppo)\nLa so formaci\u00f3n musical f\u00edzolos entamar la so carrera nel \"music-hall\" acompa\u00f1ando a so madre y a so t\u00eda. L'\u00e9situ masivu lleg\u00f3-yos gracies a les obres \"I'll say she is\" (1923-1925), \"The Coconuts\" (1925-1928) y \"Animal Crakers\" (1928-1929). \"The Coconuts\" ser\u00eda el primer t\u00edtulu llev\u00e1u al cine pa la Paramount (1929). \nAl final de la so carrera cinematogr\u00e1fica los Hermanos Marx sep\u00e1rtense, mientres que Groucho continu\u00f3 la so carrera como animador de televisi\u00f3n na emisi\u00f3n \"You Bet Your Life\".\nGroucho acept\u00f3 un \u00d3scar honorariu pa los Hermanos Marx en 1974, tres a\u00f1os enantes de morrer.\nFilmograf\u00eda.\nPel\u00edcules colos cuatro caberos hermanos:\nPel\u00edcules con Harpo, Chico y Groucho:\nPel\u00edcules en solitariu:"}
{"id": "8248", "revid": "116", "url": "https://ast.wikipedia.org/wiki?curid=8248", "title": "Lanny Barbie", "text": "Lanny Barbie ye una modelu y actriz porno canadiana dende los 18 a\u00f1os. Gan\u00f3se una gran fama y reputaci\u00f3n al travi\u00e9s d'Internet. Foi \"Moza Penthouse\" nel mes de xunetu de 2003.\nCites.\n\"I like boys and girls for sex. The most important thing is that they can keep up with me!\""}
{"id": "8250", "revid": "379", "url": "https://ast.wikipedia.org/wiki?curid=8250", "title": "Calz\u00e1u", "text": "El calz\u00e1u ye la parte de la ropa que s'emplega pa protexer los pies. Presenta munches formes, dende zapatos a sandalies pasando por botes, playeros o madre\u00f1es. \nA parte d'usalo pa protexer el pie tami\u00e9n s'emplega por otros motivos, como por exemplu la hixene o l'adornu.\nTami\u00e9n ye frecuente usar calcetos o medies con ellos. "}
{"id": "8252", "revid": "37624", "url": "https://ast.wikipedia.org/wiki?curid=8252", "title": "Terranova (perru)", "text": "El Terranova ye una raza de perros."}
{"id": "8253", "revid": "116", "url": "https://ast.wikipedia.org/wiki?curid=8253", "title": "Yousuf Karsh", "text": "Yousuf Karsh foi \u00fan de los m\u00e1s valoraos fot\u00f3grafos de retratu del sieglu XX.\nBiograf\u00eda.\nNaci\u00f3 en Mardin (Turqu\u00eda en 1908. A los 14 a\u00f1os col\u00f3 cola so familia pa Siria fuxendo de la persecuci\u00f3n turca. Tr\u00e9s a\u00f1os dempu\u00e9s asitiose en Sherbrooke, Qu\u00e9bec (Canad\u00e1), col so t\u00edu, el tami\u00e9n fot\u00f3grafu George Nakash. Foi quien decidiera unvialu como aprendiz a Boston (Estaos Xun\u00edos), al estudiu del retratista John Garo.\nDempu\u00e9s de cuatro a\u00f1os volvi\u00f3 pa Canad\u00e1, y abri\u00f3 un estudiu n'Ottawa, cerca de la s\u00e9 del gobiernu canadianu. Foi ell\u00ed u conoci\u00f3 al ent\u00f3s Primer Ministru del pa\u00eds Mackenzie King. Esa rellaci\u00f3n facilit\u00f3 que fixera dellos retratos a mandatarios y personaxes p\u00fablicos de la \u00e9poca. Pero'l momentu m\u00e1s importante foi la visita de Winston Churchill en 1941. El retratu que Karsh-y fixera al Primer Ministru brit\u00e1nicu dio-y al fot\u00f3grafu reconocencia internacional y convirti\u00f3se n\u00fan de los iconos fotogr\u00e1ficos del sieglu XX.\nLa carrera de Karsh desenvolvi\u00f3se nos a\u00f1os siguientes col pasu per \u00e9nte la so c\u00e1mara de delles de les m\u00e1s reconoc\u00edes personalidaes del arte, la pol\u00edtica y la ciencia del sieglu.\nKarsh morri\u00f3 en 2002 n'Ottawa. \nEl so llabor.\nLa obra de Karsh foi innovadora nel usu de la iluminaci\u00f3n artificial pal retratu. L'usu d'efeutos esc\u00e9nicos p'acentuar dellos aspeutos del retrat\u00e1u, el contraste de lluz y solombres, son delles de les carauter\u00edstiques de la obra de so, considerada como una de les cimeres del retratu psicol\u00f3xicu.\nEl so retratu de Churchill foi, de xuru, el puntu crucial de la so carrera. Asoleyada na revista Life, algam\u00f3 una difusi\u00f3n mundial y ye ent\u00e1 g\u00fcei la so obra m\u00e1s reconocida. Karsh entam\u00f3 dempu\u00e9s, cola compilaci\u00f3n de retratos a delles personalidaes qu'\u00e9l mesmu definiera como \"los homes y muyeres que salvaran la nuesa civilizaci\u00f3n\". La mediaci\u00f3n del Primer Ministru permiti\u00f3-y trabayar con 42 celebridaes. A ellos sum\u00e1ronse llueu, y por encargu de la revista \"Life\", decenes de cabezaleros mundiales. Esi trabayu permiti\u00f3-y espublizar en 1946 \"Faces of Destiny\", una coleici\u00f3n de personaxes internacionalmente reconoc\u00edos.\nA lo llargo de la so carrera, Karsh espubliz\u00f3 una quincena de llibros de retratos. Nellos atop\u00e1bense delles de les im\u00e1xenes m\u00e1s conoc\u00edes de xente como Albert Einstein, Albert Schweitzer, Alexander Calder, Andy Warhol, Audrey Hepburn, Clark Gable, Dwight Eisenhower, Ernest Hemingway, Fidel Castro, Jacqueline Kennedy, Frank Lloyd Wright, George Bernard Shaw, Georgia O'Keeffe, Grey Owl, Helen Keller, Humphrey Bogart, Indira Gandhi, John F. Kennedy, Laurence Olivier, Madame Chiang Kai-Shek, Muhammad Ali, Pau Casals, Pandit Nehru, Paul Robeson, Peter Lorre, Picasso, Pierre Elliott Trudeau, Sabela II d'Inglaterra, Grace Kelly, Robert Frost, Ruth Draper, y, por supuestu, Winston Churchill, ente otros.\nA la fin de la so obra, finada por \u00e9l mesmu en 1987, Karsh reuniera alrodiu de 370.000 negativos, de los que 17.000 yeren retratos."}
{"id": "8255", "revid": "28171", "url": "https://ast.wikipedia.org/wiki?curid=8255", "title": "Basenji", "text": "El basenji ye una castra de perros. Tien el so orixe nel \u00c1frica Central, anque esisten representaciones de perros mui asemeyaos al \"basenji\" en murales exipcios. \nTraza.\nYe un perru de porte mediu, d'ente 40 y 42 cm. Pesa alrodiu de 9,5 a 11 kg. Tien pelo curtiu y sedosu, xeneralmente roxu com manches blanques.\nTemperamentu.\nGayoleru y melgueru, amuesa muncha paciencia pa colos gua\u1e25es. Ye mui llimpiu y nun suel lladrar, darr\u00e9u qu'emite son\u00edos asemeyaos al miagu\u00edu de los gatos.\nHistoria.\nEl Basenji ye una de les castres m\u00e1s antig\u00fces de perros. N'\u00c1frica y, depu\u00e9s n'Europa us\u00f3se tanto pa la caza como p'animal de compa\u00f1\u00eda."}
{"id": "8257", "revid": "35", "url": "https://ast.wikipedia.org/wiki?curid=8257", "title": "Estambul", "text": "Estambul (en turcu: \u0130stanbul) ye la ciud\u00e1 m\u00e1s grande de Turqu\u00eda, y una de les m\u00e1s poblaes d'Europa, con . \nEstambul ye tami\u00e9n la capital alministrativa de la provincia del mesmu nome, na rex\u00f3n de Rumelia o Tracia Oriental. Foi denominada Bizanciu hasta l'a\u00f1u 330, y Constantinopla hasta 1453, si bien nel resto d'Europa caltuvieren esi nome hasta 1930, poco dempu\u00e9s de la declaraci\u00f3n de l'Est\u00e1u turcu modernu. El nome Estambul f\u00edzose oficial el 28 de marzu de 1930. Hasta ent\u00f3s, pente'l periodu Otomanu, la ciud\u00e1 nom\u00e1base oficialmente Qustantaniyyeh (\u0642\u0633\u0637\u0646\u0637\u0646\u064a\u0647) (Ciud\u00e1 de Constantino, n'\u00e1rabe), pero la poblaci\u00f3n ya xeneralizara l'usu d'Estambul del griegu is-tan-polis (dir a la ciud\u00e1). \nEl cascu vieyu de la ciud\u00e1 ta mayoritariamente na oriella europea del Estrechu del B\u00f3sforo, si bien angua\u00f1o la ciud\u00e1 esp\u00e1rdese pola oriella asi\u00e1tica, con distritos como Beyk\u00f6z, \u00dcsk\u00fcdar, Kadik\u00f6y, Moda, Bostanci y Adalar.\nLa so condici\u00f3n d'hest\u00f3rica capital imperial (de Roma, nos tiempos de Bizanciu, y del Imperiu Otomanu, hasta'l comienzu del sieglu XX), fizo d'Istambul una de les ciudaes con un de los mayores padremu\u00f1os hist\u00f3ricos y culturales del mundiu. Ente los monumentos m\u00e1s destacaos y de valor destaquen l'Hip\u00f3dromu, el templu d'Aya Sof\u00eda o la mezquita de Sultanahmet (nel actual distritu de Sultanahmet), la mezquita de Solim\u00e1n (S\u00fcleymaniye), el palaciu de Topkapi, el palaciu Dolmabah\u00e7e, la torre G\u00e1lata o la cisterna calumbrada, ente otros.\nAngua\u00f1o, Estambul ye la capital cultural, econ\u00f3mica y industrial de Turqu\u00eda, si bien la capitalid\u00e1 alministrativa afit\u00f3se en 1923 n'Ankara. Ente otros aspeutos, Estambul ye \u00fan de los centros cabezaleros d'industria textil d'Europa, un centru portuariu estrat\u00e9xicu, y el primer dest\u00edn tur\u00edsticu del pa\u00eds. Am\u00e1s, calti\u00e9n una docena d'universidaes y ye la s\u00e9 del Patriarc\u00e1u Ecum\u00e9nicu de Constantinopla, cabeza de la Ilesia Ortodoxa Griega."}
{"id": "8258", "revid": "43102", "url": "https://ast.wikipedia.org/wiki?curid=8258", "title": "San Francisco (California)", "text": "San Francisco, oficialmente City and County of San Francisco y conoc\u00edu coloquialmente como SF, San Fran, Frisco, o The City, ye una ciud\u00e1 del est\u00e1u de California, nos Estaos Xun\u00edos d'Am\u00e9rica. Centru cultural, comercial y financieru del norte de California, San Francisco ye, colos sos 873.965 habitantes (U.S. Census Bureau, 2020), la cuarta mayor ciud\u00e1 del est\u00e1u y la 15\u00aa mayor de los Estaos Xun\u00edos. Compriende una estensi\u00f3n d'alredor de 121,4 km\u00b2 del estremu septentrional de la pen\u00ednsula de San Francisco, nel \u00e1rea de la badea de San Francisco; ye la segunda ciud\u00e1 m\u00e1s densamente poblada del pa\u00eds y el quintu cond\u00e1u d'Estaos Xun\u00edos con mayor densid\u00e1 de poblaci\u00f3n, nam\u00e1i por detr\u00e1s de cuatro de los cinco \"boroughs\" de la ciud\u00e1 de Nueva York. La so \u00e1rea metropolitana ye la 12\u00aa mayor del pa\u00eds por poblaci\u00f3n, con 4,7 millones d'habitantes, y la 4\u00ba por productu internu brutu. Forma, con San Jos\u00e9, la quinta \u00e1rea estad\u00edstica combinada mayor del pa\u00eds, qu'axuntaba en 2018 a 9,67 millones d'habitantes. En 2019 San Francisco yera'l 7\u1d58 cond\u00e1u del pa\u00eds con mayor renta per c\u00e1pita, y la so \u00e1rea estad\u00edstica combinada conforma la tercera mayor econom\u00eda del pa\u00eds. San Francisco, por \u00faltimu, yera la segunda ciud\u00e1 del pa\u00eds, y quinta del mundu, nel \u00cdndiz de Centros Financieros Globales (\"Global Financial Centres Index\") espubliz\u00e1u en setiembre de 2021.\nSan Francisco foi fundada el 29 de xunu de 1776, el d\u00eda nel que colonos espa\u00f1oles fundaron el Presidio de San Francisco nel estrechu de Golden Gate, y la misi\u00f3n de San Francisco de As\u00eds a unos quil\u00f3metros de distancia. La fiebre del oru de California de 1849 traxo a la ciud\u00e1 un r\u00e1pidu crecimientu, que la convirti\u00f3 na mayor de la Costa Oeste: nel cumal de la so preeminencia, ente 1870 y 1900, alredor del 25% de la poblaci\u00f3n de California viv\u00eda nella. El terremotu y posterior incendiu de 1906 destruy\u00f3 tr\u00e9s cuartes partes de la ciud\u00e1, pero la reconstrucci\u00f3n foi r\u00e1pida ya esitosa. Na Segunda Guerra Mundial foi'l puntu d'embarque de la mayor\u00eda de los soldaos que colaben pal teatru de operaciones del Pac\u00edficu, y al acabar ella, en 1945, fund\u00e1ronse nella les Naciones Xun\u00edes. Tres de la guerra la ciud\u00e1 convirti\u00f3se, pol amiestu de dellos factores (regresu de los soldaos, inmigraci\u00f3n, sudimientu de la contracultura hippie, revoluci\u00f3n sexual, movimientu escontra la guerra de Vietnam), n\u00fan centru perimportante d'activismu lliberal nos Estaos Xun\u00edos.\nLa ciud\u00e1 ye un popular destinu tur\u00edsticu, famosu pola so arquiteutura ecl\u00e9ctica y por llugares como la ponte del Golden Gate, l'antigua prisi\u00f3n federal d'Alcatraz o los barrios de Fisherman's Wharf o Chinatown, am\u00e1s de museos como'l De Young Museum o el Mus\u00e9u d'Arte Modernu de San Francisco (\"San Francisco Museum of Modern Art\"). Na ciud\u00e1 tienen la so sede grandes empreses como Levi Strauss &amp; Co., Gap Inc., Fitbit, Salesforce.com, Dropbox, Reddit, Square, Inc., Dolby, Airbnb, Weebly, Pacific Gas and Electric Company, Yelp, Pinterest, Twitter, Uber, Lyft, Mozilla y la Fundaci\u00f3n Wikimedia, y delles instituciones educatives de sonad\u00eda como la Universid\u00e1 de San Francisco (\"University of San Francisco\", USF), la Universid\u00e1 de California en San Francisco (\"University of California, San Francisco\", UCSF) o la Universid\u00e1 Estatal de San Francisco (\"San Francisco State University\", SFSU).\nHistoria.\nLos rexistros arqueol\u00f3xicos documenten la presencia humana nel actual territoriu de la ciud\u00e1 de magar el 3000 e.C. Nativos americanos del grupu Yelamu de la etnia Ohlone viv\u00eden en peque\u00f1es aldees cuando aport\u00f3 a la zona de la badea de San Francisco, el 2 de payares de 1769, la primer espedici\u00f3n terrestre europea documentada a la zona, la dirixida pol espa\u00f1ol Gaspar de Portol\u00e1. La primer vegada que los europeos aportaron a la badea por mar foi'l 5 d'agostu de 1775, cuando'l nav\u00edu espa\u00f1ol \"San Carlos\", comand\u00e1u por Juan Manuel d'Ayala, fondi\u00f3 nella. Al a\u00f1u siguiente, el 28 de marzu de 1776, establecieron el Presidio de San Francisco, y poco dempu\u00e9s Juan Bautista de Anza cre\u00f3 una misi\u00f3n, la Misi\u00f3n San Francisco d'As\u00eds (o Misi\u00f3n Dolores).\nDe magar 1821, a\u00f1u de la independencia de M\u00e9xicu, la zona form\u00f3 parte d'esi pa\u00eds. El sistema de misiones foi abandon\u00e1ndose, y les tierres privatiz\u00e1ronse. En 1835, un brit\u00e1nicu nacionaliz\u00e1u mexicanu, construy\u00f3 la primer finca independiente cerca d'un fondeaderu de botes na rodiada de lo que ye angua\u00f1o la plaza Portsmouth. Xuntamente col alcalde Francisco de Haro desarroll\u00f3 un plan d'urbanizaci\u00f3n pal asentamientu y a la ciud\u00e1, nomada Yerba Buena, empezaron a aportar colonos d'Estaos Xun\u00edos. El comodoru John D. Sloat, nel contestu de la guerra d'Estaos Xun\u00edos-M\u00e9xicu, reclam\u00f3 California el 7 de xunetu de 1846, y dos d\u00edes dempu\u00e9s el capit\u00e1n John B. Montgomery lleg\u00f3 a Yerba Buena pa facese col control d\u00b4ella. El 30 de xineru del a\u00f1u siguiente Yerba Buena foi renombrada col so nome actual, y al acabar la guerra, pol trat\u00e1u de Guadalupe-Hidalgo, M\u00e9xicu cedi\u00f3 oficialmente'l territoriu a Estaos Xun\u00edos. Pese a la so llocalizaci\u00f3n, perafaya\u00edza pa un puertu y base naval, San Francisco sigu\u00eda siendo un peque\u00f1u asentamientu.\nLa Fiebre del Oru de California llev\u00f3 a la zona a munchos buscadores de tesoros (conoc\u00edos como los \"forty-niners\", los del 49), lo que fizo medrar la poblaci\u00f3n, en solo un a\u00f1u, 1849, de 1.000 a 25.000 habitantes. Les espectatives de facese ricu yeren tantes que les tripulacones de los barcos qu'aportaben al puertu desertaben y colaben a les mines d'oru: dellos de los aproximadamente 500 barcos abandonaos foron usaos como \"saloon\", tienda y hotel, otros podrieron y otros m\u00e1s fundi\u00e9ronse. Pa 1851 el puertu medrara cola construcci\u00f3n de nuevos muelles, y nel puertu, ente los barcos abandonaos, construy\u00e9ranse cases sofitaes en pilotes.\nCalifornia alcanz\u00f3 bien ceo la condici\u00f3n d'est\u00e1u, en 1850, y l'ex\u00e9rcitu construy\u00f3 dos fuertes pa protexer la badea: Fort Point, nel estrechu de Golden Gate, y otru na islla d'Alcatraz. El descubrimientu de plata en Nevada, en 1859, di\u00f3-y otru r\u00e1pidu emburri\u00f3n a la poblaci\u00f3n de la ciud\u00e1. L'abondanza de poblaci\u00f3n en busca de fortuna traxo un aumentu del crimen: el barriu de Barbary Coast f\u00edzose famosu como refuxu pal crimen, la prostituci\u00f3n ya les apuestes.\nDellos emprendedores buscaron capitalizar la riqueza xenerada pola fiebre del oru. Los primeros en consiguilo foron banqueros, que fundaron Wells Fargo en 1852 y el Bancu de California (\"Bank of California\") en 1864. El desarrollu del puertu, y l'establecimientu en 1869 de la conex\u00f3n col sistema ferroviariu del este del pa\u00eds al travi\u00e9s de la Pacific Railroad ayudaron a facer del \u00e1rea de la badea un centru de comerciu. A elli aportaron munchos inmigrantes chinos: en 1870 el 8% de la poblaci\u00f3n, concentrada nel barriu de Chinatown, yera d'orixe asi\u00e1ticu. Los tranv\u00edes entamaron a xubir pela cai Clay (Clay Street) en 1873, empezaron a construyise cases d'estilu victorianu y entam\u00f3 la campa\u00f1a pa facer un parque p\u00fablicu espaciosu, que dar\u00eda llugar al Golden Gate Park. Construy\u00e9ronse escueles, ilesies y teatros, y el Presidio convirti\u00f3se na principal instalaci\u00f3n militar de la costa del Pac\u00edficu. Pa 1890 viv\u00eden na ciud\u00e1, que yera la octava mayor del pa\u00eds naquel tiempu 300.000 persones. Nel cambiu de sieglu San Francisco yera y\u00e1 una gran ciud\u00e1 conocida pol so estilu estravagante, los sos hoteles se\u00f1oriales, les ostentoses mansiones de Nob Hill y la so floreciente vida cultural.A les 5:12 de la madrugada del 18 d'abril de 1906 un gran terremotu sacudi\u00f3 San Francisco y el norte de California. Cuando los edificios colapsaron pol temblor la ruptura de les ca\u00f1er\u00edes del gas provoc\u00f3 fueos que s'estendieron pela ciud\u00e1, ardiendo ensin control demientres varios d\u00edes. Cola rede de suministru d'agua inutilizada, los artilleros de la base de Presidio tentaron de controlar el fueu dinamitando bloques enteros d'edificios pa crear cortafueos. M\u00e1s de tres cuartes partes de la ciud\u00e1, incluyendo casi todo'l so centru (\"downtown\"), quedaron en ruines, y el n\u00famberu oficial de muertos foi de 498, magar que les estimaciones modernes calculen varios miles d'ellos. M\u00e1s de la met\u00e1 de los 400.000 habitantes de la ciud\u00e1 quedaron ensin casa: llevant\u00e1ronse barriaes de tiendes improvisaes nel Golden Gate Park, nel Presidio o nes playes, y munchos colaron definitivamente de la ciud\u00e1 p'asentase nel Este de la Badea.\nLa reconstrucci\u00f3n foi r\u00e1pida y a gran escala, y magar que dalgunos apostaben por aprovechar pa refacer la trama urbana, los habitantes de la ciud\u00e1 apostaron por reconstruyir r\u00e1pido. El Bank of Italy de Amadeo Giannini (que dempu\u00e9s convertir\u00edase nel Bank of America) dio hipoteques a munchos de los que perdieran la so vivienda, y en 1910 fund\u00f3se l'Asociaci\u00f3n pal Planeamientu Urbanu de San Francisco (\"San Francisco Planning and Urban Research\", SPUR) pa vixilar la calid\u00e1 de les construcciones feches tres del terremotu. Esti aceler\u00f3'l desarrollu de los barrios m\u00e1s occidentales, que sobrevivieran al incendiu; ente ellos taba Pacific Heights, au los m\u00e1s ricos de la ciud\u00e1 reconstruyeron les sos cases. Les mansiones de Nob Hill nes que vivieran primero convirtieronse en grandes hoteles, la casa conceyu reconstruy\u00f3se n'estilu Beaux Arts y, finalmente, la ciud\u00e1 celebr\u00f3'l so renacimientu cola Esposici\u00f3n Universal de 1915.\nFoi nestos a\u00f1os cuando se construyeron delles de les principales infraestructures de la ciud\u00e1. L'inxenieru civil Michael O'Shaughnessy foi contrat\u00e1u pola ciud\u00e1 como jefe d'inxenieros en setiembre de 1912, col encargu de supervisar la construcci\u00f3n del banz\u00e1u de Twin Peaks, los t\u00faneles de Twin Peaks y Stockton Street, la rede municipal de tresporte p\u00fablicu y los sistemes d'agua y alcantarill\u00e1u. El sistema de tranv\u00edes de la ciud\u00e1 (del qu'ent\u00e1 siguen n'usu les llinies J, K, L, M y N) foi engrandec\u00edu y complet\u00e1u por O'Shaughnessy ente 1915 y 1927, pero habr\u00eda ser el sistema de pantanos y l'acueductu de Hetch Hetchy la obra m\u00e1s importante pal futuru de la ciud\u00e1; asegurar un suministru d'agua abondante pa la ciud\u00e1 permiti\u00f3-y a la ciud\u00e1 convertise na que ye angua\u00f1o.\nNos a\u00f1os posteriores la ciud\u00e1 afitose como capital financiera: deng\u00fan de los bancos que ten\u00eden la so sede na ciud\u00e1 quebr\u00f3 nel crac del 29. Dafechu, foi nos a\u00f1os cimeros de la Gran Depresi\u00f3n cuando la ciud\u00e1 entam\u00f3 la construcci\u00f3n simult\u00e1nea de dos grandes infraestructures fundamentales: les pontes Bay Bridge (Ponte de la Badea) y Golden Gate, completaos en 1936 y 1937 respeutivamente. La islla d'Alcatraz dex\u00f3 de ser una instalaci\u00f3n militar pa convertise nuna c\u00e1rcel de m\u00e1xima segurid\u00e1. La ciud\u00e1 celebr\u00f3 la so renacida grandeza con otra esposici\u00f3n internacional, la de 1939-40, que la so sede foi una islla (Treasure Island) construyida espresamente p'agospiala na met\u00e1 de la badea.\nDemientres la Segunda Guerra Mundial la ciud\u00e1 foi un importante centru d'operaciones: l'astilleru de Hunters Point trabay\u00f3 a plenu rendimientu, y Fort Mason foi'l puntu d'embarque de soldaos que diben a lluchar al Pac\u00edficu. L'abondanza de trabayu favoreci\u00f3 la llegada d'inmigrantes, especialmente d'afroamericanos del sur del pa\u00eds, y al finar la guerra munchos d'ellos, y tami\u00e9n parte de los soldaos que volv\u00eden de la guerra, decidieron asentase definitivamente. La Carta de les Naciones Xun\u00edes, que cre\u00f3 la ONX, foi redactada y firmada na ciud\u00e1 en 1945, y nella firmose tami\u00e9n, en 1951, el Trat\u00e1u de San Francisco, que dio fin oficialmente a la Segunda Guerra Mundial y represent\u00f3'l restablecimientu de les rellaciones pac\u00edfiques ente Xap\u00f3n y los aliaos.\nLos proyectos de renovaci\u00f3n urbana de la d\u00e9cada de 1950 y 1960 provocaron la destrucci\u00f3n y reconstrucci\u00f3n de los barrios occidentales de la ciud\u00e1. Plane\u00e1rase tami\u00e9n la construcci\u00f3n d'una rede d'autopistes nueves, que nun lleg\u00f3 a completase pola oposici\u00f3n vecinal. No que cinca al puertu, la estensi\u00f3n del tr\u00e1ficu mar\u00edtimu en contenedores dex\u00f3 obsoletos los muelles de la ciud\u00e1, y l'activid\u00e1 portuaria treslladose al puertu d'Oakland. La ciud\u00e1 perdi\u00f3 puestos de trabayu industriales, y el turismu entam\u00f3 a ser el principal sector econ\u00f3micu. Los suburbios medraron r\u00e1pidamente, y la demograf\u00eda de la ciud\u00e1 camud\u00f3 sustancialmente cuando'l vac\u00edu dex\u00e1u pola poblaci\u00f3n de raza blanca foi enllen\u00e1u por inmigrantes d'Asia y Am\u00e9rica Llatina. Ente 1950 y 1980 la ciud\u00e1 perdi\u00f3 m\u00e1s del 10% de la so poblaci\u00f3n.\nNesti tiempu convirti\u00f3se tami\u00e9n n\u00fan centru de la contracultura d'Estaos Xun\u00edos. Los escritores de la Xeneraci\u00f3n Beat alimentaron el movimientu po\u00e9ticu conoc\u00edu como Renacimientu de San Francisco, agrup\u00e1ndose, na d\u00e9cada de los 50, nel barriu de North Beach. Los hippies foron ocupando na d\u00e9cada siguiente'l barriu de Haight-Ashbury, n\u00fan movimientu que habr\u00eda tener el so cumal nel Branu del Amor de 1967. Na d\u00e9cada siguiente la ciud\u00e1 convirti\u00f3se n\u00fan centru del movimientu polos derechos de los homosexuales: The Castro convirti\u00f3se n\u00fan barriu gay, y el primer pol\u00edticu declaradamente homosexual del pa\u00eds, Harvey Milk, form\u00f3 parte de la Xunta de Supervisores (el \u00f3rganu de gobiernu de la ciud\u00e1-cond\u00e1u). Morrer\u00eda asesin\u00e1u, xunto col alcalde George Moscone, en 1978.\nBank of America complet\u00f3 dos rascacielos, el 555 California Street (1969) y la Pir\u00e1mide Transam\u00e9rica (1972), y esto dio aniciu a unos a\u00f1os de \"manhattanizaci\u00f3n\", de construcci\u00f3n d'edificios altos nel centru de la ciud\u00e1, que finaron a finales de la d\u00e9cada de 1980. Los a\u00f1os 80 foron tami\u00e9n los de la medr\u00eda importante del n\u00famberu de persones viviendo na cai, daqu\u00e9 qu'ent\u00e1 ye un problema a d\u00eda de g\u00fcei pese a los intentos de solucionalu. El terremotu de Loma Prieta de 1989 afect\u00f3 a la ciud\u00e1: da\u00f1\u00f3 seriamente munchos edificios de los distritos de Marina y South of Market, y oblig\u00f3 a demoler parte de les autopistes Central y Embarcadero, permitiendo que la ciud\u00e1 recuperara la so fachada mar\u00edtima hist\u00f3rica y que se revitalizara'l barriu de Hayes Valley.\nLes caberes d\u00e9cades tienen s\u00edo les del espa\u00f1\u00edu de les industries rellacionaes con internet. A finales de los a\u00f1os 90, col desarrollu de les empreses punto.com, les empreses emerxentes revitalizaron la vida na ciud\u00e1. Milenta emprendedores y desarrolladores d'aplicaciones inform\u00e1tica instal\u00e1ronse na ciud\u00e1, y detr\u00e1s d'ellos llegaron profesionales del m\u00e1rketing, el dise\u00f1u o les ventes. Esto camud\u00f3'l paisaxe social de la ciud\u00e1, y provoc\u00f3 la xentrificaci\u00f3n de un bon n\u00famberu de barrios. La demanda creciente de vivienda y oficines favoreci\u00f3 una segunda fola de construcci\u00f3n d'edificios altos, nesti casu nel distritu South and Market. Nel a\u00f1u 2000 la poblaci\u00f3n de la ciud\u00e1 medr\u00f3 como nunca anantes, sobrepasando'l so r\u00e9cord previu, de 1950. L'espa\u00f1\u00edu de la burbuya de les punto.com oblig\u00f3 a munches empreses a menguar el so tama\u00f1u y a despidir a munchos trabayadores. Sicas\u00ed, esti sector econ\u00f3micu sigue siendo fundamental na econom\u00eda de la ciud\u00e1: a mediaos de la d\u00e9cada de 2000 entam\u00f3'l desarrollu de les redes sociales, y San Francisco convirti\u00f3se n\u00fan llugar popular pa instalar oficines d'empreses tecnol\u00f3xiques y nel llugar onde s'instalaron pa vivir munchos emplegaos de compa\u00f1\u00edes asitiaes en Silicon Valley, como Apple o Google.\nXeograf\u00eda.\nSan Francisco all\u00fagase na costa oeste d'Estaos Xun\u00edos, nel estremu septentrional de la pen\u00ednsula de San Francisco, ya incl\u00fai delles porciones del oc\u00e9anu Pac\u00edficu y de la badea de San Francisco, les qu'arrodien les islled d'Alcatraz, Treasure, Yerba Buena, Alameda, Red Rock y Angel, dientro de les sos llendes. Delles fontes incl\u00fain tami\u00e9n dientro de la ciud\u00e1 les islles Farallon, despoblaes, asitiaes nel oc\u00e9anu, a 43 km de la costa. El territoriu peninsular incluy\u00edu nes llendes de la ciud\u00e1 forma una especie de cuadr\u00e1u de 7 milles de llau (ye vezu falar de la ciud\u00e1 como un \"seven-by-seven-mile square\"), magar que la so estensi\u00f3n total, incluyendo l'acu\u00e1tica, ye de casi 600 km\u00b2.\nHai m\u00e1s de 50 llombes dientro de la ciud\u00e1: delles, como les de Nob, Potrero y Russian, dan nome a los barrios asitiaos nella (Nob Hill, Potrero Hill y Russian Hill respeutivamente), y hai otres, m\u00e1s allo\u00f1aes del \"downtown\", al suroeste d'elli, que t\u00e1n menos poblaes. Twin Peaks (Picos Ximielgos), una pareya de llombes de les de m\u00e1s altor, son un mirador natural sobro la ciud\u00e1. La llomba m\u00e1s alta ye'l monte Davidson, de 283 m d'altor, y hai nella una cruz de 31 m d'altor, colocada en 1934. La zona ta dominada pola ic\u00f3nica imaxe de la torre Sutro, una gran torre de tresmisiones de radio y televisi\u00f3n pintada en collor\u00e1u y blancu de 298 m d'altor que ye una de les im\u00e1xenes m\u00e1s emblem\u00e1tiques del \"skyline\" de la ciud\u00e1.\nLes cercanes falles de San Andr\u00e9s y Hayward son les responsables de la mayor\u00eda de l'activid\u00e1 s\u00edsmica de la ciud\u00e1, magar que denguna d'elles atraviesa f\u00edsicamente la ciud\u00e1. La de San Andr\u00e9s foi la responsable de los terremotos de 1906 y 1989, y dambes provoquen los munchos terremotos menores habituales na ciud\u00e1. L'amenaza de terremotos importantes tien un papel perimportante nel desarrollu de les infraestructures de la ciud\u00e1. Esta construy\u00f3 un sistema auxiliar de suministru d'agua y tien revisao repetidamente los sos c\u00f3digos de construcci\u00f3n, obligando a reacondicionar los edificios antiguos y estableciendo altos est\u00e1ndares de protecci\u00f3n s\u00edsmica pa los edificios nuevos. Sicas\u00ed, ent\u00e1 hai miles d'edificios baxos que son vulnerables al da\u00f1u s\u00edsmicu.\nLa llinia de costa de la ciud\u00e1 tien medrao enforma m\u00e1s all\u00e1 de les sos llendes naturales. Barrios enteros, como los de Marina, Mission Bay y Hunters Point, am\u00e1s de bona parte del d'Embarcadero, as\u00edtiense en tierres rellenaes y ganaes al mar. La islla Treasure foi construyida a partir de material dren\u00e1u de la badea y d'escombru procedente de la escavaci\u00f3n del t\u00fanel de Yerba Buena demientres la construcci\u00f3n de la Ponte de la Badea. Esa tierra ye inestable cuando hai terremotos, y la licuefacci\u00f3n del suelu que se produz causa grandes da\u00f1os a los edificios asentaos nelli, como se pudo ver nel barriu de Marina nel terremotu de 1989. La mayor\u00eda de los cursos naturales, como los regatos d'Islais y Mission, foron alcantarillaos y tapaos, magar que ta n'estudu un proyectu pa restaurar y sacar a la superficie dellos regatos.\nBarrios.\nEl centru hist\u00f3ricu de San Francisco ye'l cuadrante nororiental de la ciud\u00e1, la fastera comprendida ente la cai Market y la llinia de costa. Equi ta'l distritu financieru (Financial District) y, a la vera d'elli, Union Square, la principal zona de compres y d'hoteles, y Tenderloin. Los tranv\u00edes carreten a los sos pasaxeros cuesta arriba peles pindies cais que lleguen a lo altu Nob Hill, au n\u00fan tiempu vivieron los ricos de la ciud\u00e1, y llomba abaxu hacia les atracciones tur\u00edstiques de la llinia de costa, en Fisherman's Wharf y Pier 39. Tami\u00e9n s'asitien nesti cuadrante Russian Hill, un barriu residencial nel que ta la perfamosa cai Lombard; North Beach, la peque\u00f1a Italia de la ciud\u00e1 y antiguu centru de la Xeneraci\u00f3n Beat; y Telegraph Hill, au s'alcuentra la torre Coit. Llendando con Russian Hill y North Beach ta'l barriu chinu: la Chinatown de San Francisco ye la m\u00e1s antigua d'Estaos Xun\u00edos, y \u00fan de los mayores enclaves chinos fuera d'Asia. South of Market (SoMa), que fora centru industrial de la ciud\u00e1, renovose enforma tres de la construcci\u00f3n del Oracle Park (estadiu de b\u00e9isbol nel que xuegan los San Francisco Giants) y la llegada a la zona de munches compa\u00f1\u00edes emerxentes, y tien un paisaxe de rascacielos y condominios. Xustu al sur, en Mission Bay, que yera una playa de v\u00edes de tren, t\u00e1n el segundu campus de la Universid\u00e1 de California (San Francisco) y el pabell\u00f3n deportivu Chase Center, que ye l'estadiu de los Golden State Warriors, de la NBA, de magar 2019.\nAl oeste del centru hist\u00f3ricu (downtown), al otru llau de l'avenida Van Ness, ta'l barriu de Western Addition, nel que s'instalaran bien d'afroamericanos tres de la Segunda Guerra Mundial. El barriu suel dividise en barriaes m\u00e1s peque\u00f1es, como Hayes Valley, The Filmore o Japantown. Esta foi, un tiempu, el barriu xapon\u00e9s mayor del pa\u00eds, pero la so poblaci\u00f3n mengu\u00f3 cuando los americanos d'orixe xapon\u00e9s foron internaos en campos, demientres la Segunda Guerra Mundial. El barriu consigui\u00f3 que la mayor\u00eda de les sos cases d'estilu victorianu pasaran el terremotu ya incendiu de 1906 ensin da\u00f1u, incluyendo les famoses Painted Ladies (Dames Pintaes) asitiaes na plaza Alamo. M\u00e1s al sur, cerca'l centru xeogr\u00e1ficu de la ciud\u00e1, ta Haight-Ashbury, un barriu asoci\u00e1u cola cultura hippie na d\u00e9cada de 1960 y que g\u00fcei ent\u00e1 conserva daqu\u00e9 del so calter bohemiu. Al norte de Western Addition ta Pacific Heights, un barriu pudiente nel que t\u00e1n les cases construy\u00edes polos habitantes ricos de la ciud\u00e1 dempu\u00e9s del terremotu de 1906. Xustu al norte, y mirando a la badea, ta Marina, un barriu llevant\u00e1u sobre tierra ganada a la badea na que viven x\u00f3venes profesionales con bon nivel econ\u00f3micu. \nNel cuadrante suroriental de la ciud\u00e1 ta Mission, un distritu pobl\u00e1u nel sieglu XIX por californios (hispanos de descendencia espa\u00f1ola o mexicana) y trabayadores inmigrantes d'Alema\u00f1a, Irlanda, Italia y Escandinavia. Na d\u00e9cada de 1910 llegaron bien d'inmigrantes centroamericanos, y de magar la d\u00e9cada de 1950 predomina la poblaci\u00f3n d'orixe mexicanu. Nos caberos a\u00f1os la xentrificaci\u00f3n camud\u00f3'l paisaxe social de delles partes del barriu, pobla\u00fa por profesionales veintea\u00f1eros. Los barrios de Noe Valley, al suroeste, y de Bernal Heights, al sur, son cada vegada m\u00e1s populares ente les families x\u00f3venes con ne\u00f1os. Al este de Mission ta Potrero Hill, un barriu residencial con vistes ablucantes del downtown. Al oeste de Mission ta'l barriu nom\u00e1u hist\u00f3ricamente Eureka Valley y agora conocido como The Castro. Hist\u00f3ricamente viv\u00eden nelli trabayadores d'orixe escandinavu ya irland\u00e9s, pero, tres de tener s\u00edo'l primer barriu gay d'Estaos Xun\u00edos, ye angua\u00f1o'l centru de la vida gay de la ciud\u00e1. M\u00e1s al sur, cerca de la llende de la ciud\u00e1, ta Excelsior District, \u00fan de los barrios con mayor diversid\u00e1 \u00e9tnica de la ciud\u00e1. Nel estremu m\u00e1s suroriental ta Bayview-Hunters Point, \u00fan de los barrios m\u00e1s probes de la ciud\u00e1. Con una poblaci\u00f3n mayoritaria d'afroamericanos, tien altes tases de criminalid\u00e1, y tien s\u00edo l'oxetivu, nos caberos a\u00f1os, de dellos programes (controvert\u00edos) de renovaci\u00f3n urbana. \nLa construcci\u00f3n del t\u00fanel de Twin Peaks en 1918 conect\u00f3 los barrios suroccidentales con el downtown por tranv\u00eda, acelerando'l desarrollu de West Portal, y de los barrios (ricos) vecinos de Forest Hill y St. Francis Wood. M\u00e1s al oeste, comprendiendo toa la costa del Pac\u00edfico hasta'l Golden Gate Park ta'l Sunset District, un barriu de clase media con poblaci\u00f3n predominantemente asi\u00e1tica.\nNel cuadrante noroccidental de la ciud\u00e1 ta Richmond, un barriu de clase media asiti\u00e1u al norte del Golden Gate Park nel que viven inmigrantes asi\u00e1ticos ya Rusia y Ucrania que ye conoc\u00edu tami\u00e9n como The Avenues. Munchos cais remanecieron abandonaos munchos a\u00f1os hasta que foi demolida l'autopista Embarcadero, que separtaba la ciud\u00e1 de la so fachada marina septentrional. L'edificiu principal del puertu, el Ferry Building, sigue recibiendo los pasaxeros que traen los ferrys, pero tami\u00e9n agospia, tres d'una profunda restauraci\u00f3n, un merc\u00e1u gourmet y dellos restoranes.\nClima.\nSan Francisco tien un clima mediterraneu con branos templaos (K\u00f6ppen \"Csb\"), el t\u00edpicu de la costa de California, con iviernos suaves y h\u00famedos y branos secos. El tiempu de la ciud\u00e1 ta fuertemente influenci\u00e1u poles corrientes fr\u00edes del oc\u00e9anu na fastera occidental de la ciud\u00e1, y pol agua de la badea nes fasteres septentrional ya oriental. Esto modera los cambeos de temperatura y da como result\u00e1u un clima suave tol a\u00f1u, con variaciones peque\u00f1es de temperatura ente estaciones .\nLa ciud\u00e1 ye la que tien, d'ente toles principales ciudaes del pa\u00eds, la temperatura diaria m\u00e1xima, m\u00ednima ya media m\u00e1s fresca en xunu, xunetu ya agostu. Nel branu l'aire caldiu de los valles interiores de California crea una zona de baxa presi\u00f3n qu'atrae vientos del anticicl\u00f3n North Pacific High al travi\u00e9s del Golden Gate, lo que da llugar a los t\u00edpicos vientos fr\u00edos y niebla de los branos de la ciud\u00e1. La niebla ye menos trupa nos barrios orientales y a final del branu y entamu de la seronda. De resultes, el mes m\u00e1s caldiu del a\u00f1u, de media, ye setiembre, y ochobre ye, de media, m\u00e1s c\u00e1lidu que xunetu, especialmente de d\u00eda.\nLa temperatura nun pasa de los 27\u00ba C m\u00e1s de 21 d\u00edes al a\u00f1u nel downtown, y de 23 nel aeropuertu. La temporada seca, de mayu a ochobre, ye templada, siendo la temperatura media mensual m\u00e1s alta del a\u00f1u la de setiembre, con 17,1\u00ba C. La temporada lluviosa, de payares a abril, ye llixeramente m\u00e1s fresca, con una temperatura media mensual m\u00ednima, en xineru, de 10,7\u00ba C. Na ciud\u00e1 llueve, de media, 73 d\u00edes al a\u00f1u, con una precipitaci\u00f3n total media de 601 mm. Sicas\u00ed, la variaci\u00f3n interanual de precipitaciones ye notable. Los a\u00f1os lluviosos as\u00f3ciense col fen\u00f3menu d'El Ni\u00f1o, y los secos col fen\u00f3menu de La Ni\u00f1a. Nesti contestu, 2013 (un a\u00f1u \"La Ni\u00f1a\") foi, con 142 mm de lluvia, l'a\u00f1u m\u00e1s secu na ciud\u00e1 dende qu'entamaron los rexistros en 1849. Nieva perpoques veces: hai rexistru de 10 nevaes dende 1852, y la \u00faltima foi en 1976, cuando hebo 13 cm de nieve en Twin Peaks. La temperatura m\u00e1s alta rexistrada nel observatoriu del centru de la ciud\u00e1 foi 41\u00ba C, el 1 de setiembre de 2017; y la m\u00e1s baxa -3\u00ba C, el 11 d'avientu de 1932.\nSan Francisco, por so calter de ciud\u00e1 costera, ha vese afectada de forma importante pol calentamientu global. Ta predec\u00edu que'l nivel del mar puede xubir hasta 13 cm, colos consiguientes riesgos d'inundaciones."}
{"id": "8260", "revid": "43102", "url": "https://ast.wikipedia.org/wiki?curid=8260", "title": "R\u00edu Cares", "text": "El Cares ye un r\u00edu del norte d'Espa\u00f1a, que discurre per Lli\u00f3n y Asturies y ye afluente del r\u00edu Deva, que desemboca nel mar Cant\u00e1bricu formando la r\u00eda de Tina Mayor, frontera ente Asturies y Cantabria. Forma una espectacular garganta pela que pasa la ruta del Cares. Tien dos preses, una na central ll\u00e9trica de Camarme\u00f1a y la otra en Poncebos. Ye un importante r\u00edu salmoneru."}
{"id": "8261", "revid": "37624", "url": "https://ast.wikipedia.org/wiki?curid=8261", "title": "R\u00edu Esva", "text": "L'Esva ye un r\u00edu que discurre pela zona occidental d'Asturies nel que puen pescase truches y salmones. Parez ser que'l so nome ye d'orixe indoeurop\u00e9u, como indica Xos\u00e9 Lluis Garc\u00eda Arias nel so llibru \"Pueblos asturianos: el porqu\u00e9 de sus nombres\": sobre la ra\u00edz *EIS formar\u00edase \"un deriv\u00e1u *ESICA, presente en llugares mui rellacionaos coles corrientes d'ag\u00fces como Pri\"esca\", Al\"esga\" y Bern\"esga\", r\u00edu que corre per tierres que fueron de los \u00e1stures augustanos\"."}
{"id": "8262", "revid": "28171", "url": "https://ast.wikipedia.org/wiki?curid=8262", "title": "R\u00edu Caudal", "text": "El Caudal ye un r\u00edu que discurre pela fastera central d'Asturies y ye afluente del r\u00edu Nal\u00f3n, que desemboca nel mar Cant\u00e1bricu, formando una r\u00eda, a l'altor de San Esteban. Ye famosu por constituyir una de les dos grandes cuenques mineres d'Asturies, distribuy\u00e9ndose nel sos rodiu varios pozos mineros."}
{"id": "8263", "revid": "43102", "url": "https://ast.wikipedia.org/wiki?curid=8263", "title": "Tel\u00e9fonu", "text": "El tel\u00e9fonu (pallabra que vien d'otres griegues que signifiquen \"falar llo\u00f1e\") ye un aparatu que val pa tresmitir y recibir a distancia'l son\u00edu, tando especializ\u00e1u en tresmitir el son\u00edu de la voz. Normalmente, cola pallabra tel\u00e9fonu faise referencia concretamente a los que tresmiten se\u00f1ales ll\u00e9triques por redes de tel\u00e9fonu y que permiten a \u00fan falar con cualquier otru usuariu de la red.\nDende siempres se dixo que'l so inventor fuera Alexander Graham Bell, que fizo'l que se consideraba'l primer tel\u00e9fonu en Boston en 1876. Pero dende hai un tiempu s\u00e1bese que'l verdaderu inventor ye l'italianu Antonio Meucci, que fixera un tel\u00e9fonu mec\u00e1nicu en 1854 llamandoy teletr\u00f3fono."}
{"id": "8265", "revid": "35", "url": "https://ast.wikipedia.org/wiki?curid=8265", "title": "Ser\u00edn (Xix\u00f3n)", "text": ""}
{"id": "8274", "revid": "35", "url": "https://ast.wikipedia.org/wiki?curid=8274", "title": "SER", "text": "La SER (\"Sociedad Espa\u00f1ola de Radiodifusi\u00f3n\") ye una de les cadenes de radio m\u00e1s vieyes d'Espa\u00f1a y cuenta col mayor n\u00famberu d'emisores y los mayores \u00edndices d'audiencia del pa\u00eds.\nComo empresa, la cadena SER forma parte del grupu editorial y de comunicaci\u00f3n PRISA, el mayor del pa\u00eds. Les cuatro grandes cadenes del grupu, con cobertura nacional, son: la SER (emisora xeneralista), y les radiof\u00f3rmules musicales 40 Principales, Cadena Dial y Cadena M-80. "}
{"id": "8275", "revid": "116", "url": "https://ast.wikipedia.org/wiki?curid=8275", "title": "COPE", "text": "La COPE (\"Cadena de Ondas Populares de Espa\u00f1a\") ye una de les principales cadenes d'\u00e1mbitu nacional de radio d'Espa\u00f1a.\nCOPE ye la marca utilizada por Radio Popular S.A., una empresa formada pola Conferencia Episcopal Espa\u00f1ola (50%), les di\u00f3cesis (20%) y \u00f3rdenes relixoses como los xesuites y dominicos. Al grupu pertenecen tami\u00e9n otres cadenes de radio y televisi\u00f3n: les radiof\u00f3rmules Cadena 100, Rock FM y MegaStarFM y la cadena de televisiones llocales Popular TV. "}
{"id": "8276", "revid": "43102", "url": "https://ast.wikipedia.org/wiki?curid=8276", "title": "Onda Cero", "text": "Onda Cero ye una cadena de radio d'Espa\u00f1a que ta formada por 220 emisores. Forma parte d'Atresmedia Corporaci\u00f3n, del que tami\u00e9n participen Antena 3 Televisi\u00f3n y Movierecord."}
{"id": "8278", "revid": "35", "url": "https://ast.wikipedia.org/wiki?curid=8278", "title": "Istambul", "text": ""}
{"id": "8280", "revid": "43102", "url": "https://ast.wikipedia.org/wiki?curid=8280", "title": "Bloque Nacionalista Galego", "text": "El Bloque Nacionalista Galego (\"BNG\") ye la principal organizaci\u00f3n pol\u00edtica del nacionalismu gallegu. Def\u00ednese como una organizaci\u00f3n d'izquierda y nacionaliega, y dende un puntu vista organizativu, def\u00ednese coma un frente de part\u00edos de calter asembleariu. El BNG te\u00eda en 2002 alredor de 12.000 militantes, conceyales y alcaldes en dellos conceyos de Galicia, diputaos nel Parllamento de Galicia y nel Congresu de los Diputaos. Dende 2006 hasta 2009 gobierno xunta'l PSdeG Galicia.\nEl Voceru Nacional ye Ana Pont\u00f3n.\nGaliza Nova ye la organizaci\u00f3n xuvenil del Bloque Nacionalista Galego.\nEstructura interna.\nEl BNG xurde cola intenci\u00f3n d'aglutinar dientro de so tola gama ideol\u00f3xica del nacionalismu. Poro, la so organizaci\u00f3n ye frontista. Dientro d\u00e9l conviven part\u00edos nacionalistes que tienen les sos propies asemblees y propios secretarios xenerales \nDalgunos d'ellos:\nHistoria.\nFund\u00f3se en 1982 y nes auton\u00f3miques de 1985 algamaron el so primer diput\u00e1u (Xos\u00e9 Manuel Beiras Torrado) con 52.000 votos. En 1986 fizo campa\u00f1a pol \"non\" a la OTAN y en 1988 cre\u00f3se la organizaci\u00f3n moza, \"Galiza Nova\". En 1989, col 8% de los votos, algam\u00f3 5 esca\u00f1os nel parllamentu de Galicia y pudo formar grupu propio. \nDende los a\u00f1os 1990 entam\u00f3 a medrar y convirti\u00f3se na segunda fuercia pol\u00edtica de Galicia. En 1993 llograron 13 diputaos (18,5% de los votos), en 1997 18 (24,8%) y en 2001 17 (22,6%). Tami\u00e9n tienen representantes nel parllamentu espa\u00f1ol dende 1996, a\u00f1u nel qu'ocuparon dos esca\u00f1os. En 2000 xubieron a tr\u00e9s y en 2004 baxaron de nuevu a dos."}
{"id": "8281", "revid": "35", "url": "https://ast.wikipedia.org/wiki?curid=8281", "title": "BNG", "text": ""}
{"id": "8282", "revid": "37624", "url": "https://ast.wikipedia.org/wiki?curid=8282", "title": "Hollywood", "text": "Hollywood ye un barriu de Los Angeles. El so nome ta asoci\u00e1u cola sede de la industria del cine de los Estaos Xun\u00edos.\nHollywood foi fund\u00e1u en 1857. Seg\u00fan la lleenda, el nome vien-y de les pallabres ingleses \"holly\" (sagr\u00e1u) y \"wood\" (viesca, matu). Otra versi\u00f3n diz que foi la muyer d'un promotor inmobiliariu quien-y dio nome, nos a\u00f1os 1880, al so ranchu asiti\u00e1u na zona, depu\u00e9s de conocer a un matrimoniu d'otru llau que ten\u00eden una casa que se llamaba Hollywood."}
{"id": "8284", "revid": "43102", "url": "https://ast.wikipedia.org/wiki?curid=8284", "title": "Conceyu Bable", "text": "Conceyu Bable foi una asociaci\u00f3n asturiana que ten\u00eda como oxetivu el recobramientu y espardimientu de la llingua asturiana. \nEl 16 de payares de 1974 nel n\u00famberu 284 de \"Asturias Semanal\" anici\u00f3 la so andadura la seici\u00f3n \"Conceyu Bable\", na que se fac\u00eda usu de la llingua asturiana y que dio nome a l'asociaci\u00f3n que se llegaliz\u00f3 en 1976. Nella escrib\u00eden autores como Xuan Xos\u00e9 S\u00e1nchez Vicente, Lluis Xabel \u00c1lvarez y Xos\u00e9 Lluis Garc\u00eda Arias, que ser\u00eda'l so primer cabezaleru.\nEl 22 de xunu de 1976 convoc\u00f3 una manifestaci\u00f3n en Xix\u00f3n pa pidir la presencia del asturianu nos colexos. El lema de la convocatoria, \"Bable nes escueles\", f\u00edzose \u00fan de los m\u00e1s famosos n'aquellos a\u00f1os. \nEn 1977 cola espublizaci\u00f3n de \"Cartafueyu so'l Rexonalismu\" dar\u00e1'l pasu oficialmente al nacionalismu. Nes eleiciones de xunu de 1997 dalgunos de los sos integrantes optaron pola candidatura d'Unida Rexonalista, que promov\u00eda'l Movimientu Comunista, mientres que otros taben militando nel Part\u00edu Socialista Popular. Dellos de los miembros m\u00e1s mozos de Conceyu Bable formar\u00e1n el Conceyu Nacionalista Astur\nDe magar 1980 perdi\u00f3 la so influyencia cola aparici\u00f3n de l'Academia de la Llingua Asturiana."}
{"id": "8285", "revid": "43102", "url": "https://ast.wikipedia.org/wiki?curid=8285", "title": "Siria", "text": "Siria ye un pa\u00eds d'Asia, allug\u00e1u na oriella oriental del mar Mediterraneu, na fastera conocida como Oriente Mediu. Tien llendes con Israel, El L\u00edbanu, Xordania, Iraq y Turqu\u00eda.\nL'actual est\u00e1u siriu ye solo una parte de la Siria hist\u00f3rica, tami\u00e9n conocida como Gran Siria o Bilad ax-Xam (\u0628\u0644\u0627\u062f \u0627\u0644\u0634\u0627\u0645 n'\u00e1rabe) y de la que formaben parte territorios qu'angua\u00f1o pertenecen a Xordania, El L\u00edbanu ya Israel. \nXeograf\u00eda.\nHidrograf\u00eda.\nLos principales r\u00edos de Siria son l'Orontes, l'Eufrates col so afluente Khabur y el Tigris, que marca en parte la llende con Turqu\u00eda. Hai angua\u00f1o un contenciosu ente \u00e9sti \u00faltimu pa\u00eds, Siria ya Iraq pola mor del so proyeutu de construcci\u00f3n d'una serie de preses nel Tigris y l'Eufrates que tendr\u00eden por consecuencia la mengua del caudal de los dos r\u00edos. \nHistoria.\nLa Siria antigua.\nSiria foi'l centru d'una civilizaci\u00f3n semita de gran importancia, alredor de les ciudaes d'Ebla y Ugarit, onde tuvo llugar el descubrimientu del bronce.\nTierra de pasu, el pa\u00eds conoci\u00f3 na antig\u00fbed\u00e1 les dominaciones socesives de cananeos, hitites, hebreos, asirios, perses, griegos, romanos y bizantinos.\nLa Siria \u00e1rabe.\nA partir del sieglu IV, empezaron a instalase na Siria actual tribus vinientes del sur d'Arabia. La victoria de Yarmuk sobre los bizantinos nel a\u00f1u 636 permiti\u00f3 a los \u00e1rabes dominar tol pa\u00eds. \nNa d\u00f3mina de la dinast\u00eda Omeya (661-750), de la que foi capital Damascu, Siria conoci\u00f3 una d\u00f3mina d'esplendor, cola construcci\u00f3n de palacios y mezquites, el desarrollu de les ciencies y les artes y la espansi\u00f3n territorial. \nLa llegada de la dinast\u00eda abas\u00ed (750-1258) desplaz\u00f3'l centru del poder a la nueva capital, Bagdag, y Siria convirti\u00f3se nuna m\u00e1s de les provincies del imperiu.\nA partir de los sieglos X y XI, les rivalidaes ente \u00e1rabes y turcos permitieron la instalaci\u00f3n de los cruzaos qu'ocuparon la mari\u00f1a y la fastera norte de Siria. \nLa constante llucha contra los cristianos, debilit\u00f3'l pa\u00eds y facilit\u00f3 la invasi\u00f3n de los mongoles nel sieglu XIII. La dinast\u00eda de los mamelucos exipcianos fren\u00f3 l'avance de los mongoles y derrot\u00f3 a los cruzaos en 1291, dominando Siria hasta 1516\nLa Siria otomana.\nL'Imperiu otomanu anexon\u00f3 Siria en 1516 y dividi\u00f3la en cuatro provincies, (Damascu, Tr\u00edpoli, Alep y Saida). \nNos cuatro sieglos de presencia otomana, Siria convirti\u00f3se nun centru importante del comerciu mediterraneu. la instalaci\u00f3n de comerciantes venecianos, ingleses y franceses, principalmente n'Alep, permiti\u00f3 un averamientu progresivu a la Europa occidental. \nEl debilitamientu del imperiu otomanu llev\u00f3 a les intervenciones franceses (en 1799 y 1860) y exipcia (1831). \nNa Primer Guerra Mundial, tres la promesa brit\u00e1nica de concede-yos la independencia, los sirios enfrent\u00e1ronse colos turcos y los alemanes. \nPese a esta promesa, en 1916, brit\u00e1nicos y franceses roblaron un trat\u00e1u secretu, los alcuerdos Sykes-Picot, pa repartir ente ellos los territorios \u00e1rabes del imperiu otomanu. Iraq y Palestina correspondieron-yos al Reinu Xun\u00edu, mientres que Francia qued\u00f3se cola Siria y el L\u00edbanu actuales.\nEl mandatu franc\u00e9s.\nEn 1918 les tropes brit\u00e1niques ocuparon Damascu, pero retir\u00e1ronse al a\u00f1u siguiente dexando la zona baxo control franc\u00e9s.\nEn 1920, la Socied\u00e1 de Naciones confi\u00f3 a Francia'l mandatu sobre Siria y L\u00edbanu. Sicas\u00ed, los nacionalistes \u00e1rabes nun reconocieron esti mandatu y proclamaron unillateralmente como rei a Fay\u00e7al ibn Hussein. Ente 1925 y 1926, Francia hubo de facer frente a la insurreici\u00f3n y bombardi\u00f3 Damascu en dos ocasiones.\nNa Segunda Guerra Mundial, les fuercies brit\u00e1niques y de la Francia llibre al mandu del xeneral Catroux espulsaron al representante del gobiernu de Vichy y reconocieron oficialmente la independencia de Siria,que nun se fizo efectiva hasta la fin de la guerra, en 1946.\nLa rep\u00fablica independiente.\nTres algamar la independencia Siria particip\u00f3 na primer guerra contra l'est\u00e1u d'Israel en 1948. \nLa derrota del pa\u00eds llev\u00f3 a una inestabilid\u00e1 pol\u00edtica y una serie de golpes d'est\u00e1u militares. La oposici\u00f3n ente les facciones pro-iraquines y pro-exipcies, sald\u00f3se en favor de los \u00faltimos cola creaci\u00f3n de la Rep\u00fablica \u00c1rabe Unificada. Esti est\u00e1u, qu'axuntaba Siria al Exiptu de Naser tuvo malapenes cinco a\u00f1os d'esitencia, ente 1958 y 1963.\nDende 1963 el gobiernu ta en manes del Part\u00edu Baas, que, depu\u00e9s d'un primer periodu de moderaci\u00f3n, aver\u00f3se a la XRSS y llev\u00f3 a cabu pol\u00edtica agresiva que desemboc\u00f3 na Guerra de los seis d\u00edes contra Israel, de consecuencies catastr\u00f3fiques pal pa\u00eds.\nEn 1971 tom\u00f3'l poder el xeneral Hafez al-Asad, que trat\u00f3 de romper l'aisllamientu pol\u00edticu del pa\u00eds con una pol\u00edtica esterior m\u00e1s moderada. Sicas\u00ed, nel planu interior, instaur\u00f3 un r\u00e9xime autoritariu y represivu.\nEn 1973, Siria particip\u00f3 n'otru conflictu b\u00e9licu contra Israel, la Guerra del Yom Kippur, na que perdi\u00f3'l control de los altos del Gol\u00e1n.\nNos \u00faltimos trenta a\u00f1os, la pol\u00edtica siria tuvo marcada pola pola intervenci\u00f3n na guerra civil libanesa a partir de 1975, que llev\u00f3 a la ocupaci\u00f3n de bona parte del pa\u00eds. Tami\u00e9n rescampla la hostilid\u00e1 pa con Iraq, contra'l que combati\u00f3 na Guerra del Golfu en 1991. \nEn 2000 Baxar al-Asad asocedi\u00f3 a so padre como xefe del Est\u00e1u.\nL'asesinatu del primer ministru liban\u00e9s Rafik Hariri en febreru de 2005, del que s'acus\u00f3 a Siria, provoc\u00f3 una fola de protestes nel pa\u00eds y presiones internacionales, que llevaron a la retirada de les tropes siries n'abril del mesmu a\u00f1u.\nOrganizaci\u00f3n alministrativa.\nSiria ta dividida en 14 provincies o \"muhafazat\" (\u0645\u062d\u0627\u0641\u0638\u0629 , singular \"muhafazah\") que lleven el nome de la capital.\nSiria reclama como parte del so territoriu nacional la provincia de Hatay, anexonada por Turqu\u00eda en 1938 y los altos del Gol\u00e1n, ocupaos por Israel tres la Guerra de los seis d\u00edes en 1967 y anexonaos definitivamente en 1981."}
{"id": "8288", "revid": "37624", "url": "https://ast.wikipedia.org/wiki?curid=8288", "title": "Tudela Ag\u00fceria (parroquia)", "text": "Tudela Ag\u00fceria ye una parroquia del conceyu asturianu d'Uvi\u00e9u. \nSituaci\u00f3n.\nAll\u00fagase na vega izquierda del r\u00edu Nal\u00f3n. Llenda al sur cola parroquia de , al este cola de Vegu\u00edn y el conceyu de Llangr\u00e9u, al norte otra vez con Vegu\u00edn, Naves y Bendones y al oeste con Santianes.\nDemograf\u00eda.\nOcupa un \u00e1rea de 9,42\u00a0km\u00b2 nos qu'alluga una poblaci\u00f3n de , part\u00edos nes poblaciones que vienen darr\u00e9u:"}
{"id": "8289", "revid": "43102", "url": "https://ast.wikipedia.org/wiki?curid=8289", "title": "La Voz de Avil\u00e9s", "text": "La Voz de Avil\u00e9s ye un diariu fund\u00e1u en 1908 n'Avil\u00e9s. En 1996 integrose nel \"Grupo Correo\" de prensa (angua\u00f1o Vocento) a travi\u00e9s de la cabecera xixonesa \"El Comercio\". Dende ent\u00f3s, asol\u00e9yase na comarca avilesina como edici\u00f3n del diariu de Xix\u00f3n. El so direutor ye Juan Manuel Wes L\u00f3pez.\nHistoria.\nEl diariu La Voz de Avil\u00e9s entam\u00f3 a emprentase'l 26 de xineru de 1908, tres de la so fundaci\u00f3n por Manuel Gonz\u00e1lez Wes. Les sos instalaciones taben afitaes na cai del Marques de Pinar del R\u00edo (angua\u00f1o La Ferrer\u00eda). El peri\u00f3dicu caltuvo la so presencia nes cais de la ciud\u00e1 de forma ininterrumpida hasta 1936, cuando l'espa\u00f1\u00edu de la Guerra Civil espa\u00f1ola llev\u00f3 primero al decomisu del diariu, primero pol PSOE (que caltuvo la cabecera), y depu\u00e9s de la Falange Espa\u00f1ola, que edit\u00f3 el diariu embaxo la cabecera de Bolet\u00edn de Avil\u00e9s, peri\u00f3dicu qu'empecipi\u00f3 a emprentase en 1937. En 1942 \"La Voz de Avil\u00e9s\" recuper\u00f3 la so cabecera embaxo la direici\u00f3n del f\u00edu del fundador, Juan Gonz\u00e1lez Wes Dinten, nel mesmu edificiu de la cai Marqu\u00e9s de Pinar del Rio.\nN\u00e9s d\u00e9cades siguientes, el diariu estabiliz\u00f3 la so presencia nes cais con un caracter enforma localista, que-y apurri\u00f3 a la par reconocencia pola parte de los avilesinos y cierta consideraci\u00f3n d'inferiorid\u00e1 \u00e9nte los otros diarios asturianos.\nTres l'afitamientu n'Avil\u00e9s de la empresa siderurxica Ensidesa, na d\u00e9cada de 1950, \"La Voz de Avil\u00e9s\" entam\u00f3 un procesu de modernizaci\u00f3n. El result\u00e1u d'ello foi l'apertura de les sos instalaciones nuna nave industrial n'avenida de Xix\u00f3n, nes que s'abellugaben la redaici\u00f3n, l'alministraci\u00f3n y los talleres. Yera l'a\u00f1u 1967.\nYa consolidao, el peri\u00f3dicu sigui\u00f3 pel cam\u00edn del periodismu local y comarcal (con abonda informaci\u00f3n de los conceyos de Corvera y Castrill\u00f3n principalmente), y foi introduciendo dellos cambeos t\u00e9unicos y de formatu. Asina, nel 1974 adopt\u00f3 el tabloide envede'l formatu s\u00e1bana tradicional.\nLa Voz de Avil\u00e9s llogr\u00f3 superar nos a\u00f1os siguientes la fuerte competencia del merc\u00e1u period\u00edsticu asturianu, cola presencia nos quioscos de siete cabeceres: La Nueva Espa\u00f1a, La Voz de Asturias, El Comercio, El Noroeste, El Correo de Asturias y Asturias, diario regional, adem\u00e1s del aviles\u00edn.\nNun foi hasta la d\u00e9cada de 1990 cuando'l diariu entr\u00f3 nuna fonda crisis. Pa ent\u00f3s, La Nueva Espa\u00f1a y La Voz de Asturias ya hubieren entamao la so propia estratexa d'esperdimientu cola creaci\u00f3n d'ediciones comarcales, lo que punxo nuna abegosa situaci\u00f3n a \"La Voz de Avil\u00e9s\", ent\u00e1 una empresa familiar.\nEl Grupo Correo (angua\u00f1o Vocento), acab\u00f3 por adquirir el diariu aviles\u00edn en 1996 al travi\u00e9s de la emrpesa editora d'El Comercio de Xix\u00f3n. El peri\u00f3dicu tresllad\u00f3 ent\u00f3s les sos instalaciones a la cai La C\u00e1mara, nel centru la ciud\u00e1, y entam\u00f3 a emprentase na rotativa d'El Comercio. Formalmente, el peri\u00f3dicu aviles\u00edn adopt\u00f3 el formatu y dise\u00f1u del diariu de Xixon, colo que convirti\u00f3se dafechu nuna edici\u00f3n d'El Comerio, pese a que calti\u00e9n la so cabecera propio."}
{"id": "8291", "revid": "43102", "url": "https://ast.wikipedia.org/wiki?curid=8291", "title": "Metro", "text": "Metro ye la contraici\u00f3n de \"ferrocarril metropolitanu\", sistema de tresporte que s'at\u00f3pa en grandes concentraciones urbanes, y que trescurre soterr\u00e1u na mayor parte de lo sos trazaos. \nEl primer metro del mundu inaugur\u00f3se en Londres en 1863. Llam\u00f3se \"Metropolitan Railway\" y ten\u00eda 6 km de llonxit\u00fa. N'Espa\u00f1a la primer llinia de Metro entr\u00f3 en serviciu en Madrid nel a\u00f1u 1919."}
{"id": "8292", "revid": "37624", "url": "https://ast.wikipedia.org/wiki?curid=8292", "title": "Evo Morales", "text": "Juan Evo Morales Aima ye un pol\u00edticu aymar\u00e1 bolivianu cabezaleru del Movimiento al Socialismo - Instrumento Pol\u00edtico por la Soberan\u00eda de los Pueblos (MAS - IPSP).\nAlgam\u00f3 la presidencia de Bolivia tres de les eleiciones presidenciales del 18 d'avientu de 2005 dempu\u00e9s d'a\u00f1os nos que destacara como l\u00edder d'izquierdes, defensor de los derechos ind\u00edxenes y de la producci\u00f3n de coca del pa\u00eds.\nMorales xur\u00f3'l cargu el 22 de xineru de 2006, lo que lu convirti\u00f3 nel presidente n\u00famberu 65 de Bolivia, un d\u00eda dempu\u00e9s de ser nom\u00e1u nuna multitudinaria ceremo\u00f1a Gran C\u00f3ndor de los pueblos ind\u00edxenes andinos."}
{"id": "8293", "revid": "43102", "url": "https://ast.wikipedia.org/wiki?curid=8293", "title": "Bolos", "text": "Los bolos son un deporte que toma'l nome de les pieces allargaes y base plana que los xugadores traten de derribar tir\u00e1ndo-yos una bola. Foi un deporte enforma popular hasta bien entr\u00e1u el sieglu XX nes zones rurales de dellos pa\u00edses europeos como Espa\u00f1a y Francia, anque angua\u00f1o la variante m\u00e1s espardida ye'l \"bowling\" americanu. \nLos bolos n'Asturies.\nLes referencies de xuegos de bolos son frecuentes en cultures como la exipciana, la Grecia cl\u00e1sica o Roma. Nel territoriu astur, Estrab\u00f3n cita ente les diversiones de los sos pobladores la de llanzar tueros. Sicas\u00ed ye dif\u00edcil establecer una venceya direuta ente estos xuegos y los bolos actuales, cuanto y m\u00e1s qu'hai testimonios de xuegos asemeyaos en cultures bien estremaes como la de Malasia o l'Am\u00e9rica precolombina. \nEstudiosos como Gerardo Ruiz Alonso, que cita a J. Braun Trueba consideren probable que les modalidaes actuales practicaes na zona c\u00e1ntabro-astur son el result\u00e1u de l'asimilaci\u00f3n de xuegos franceses, ellos mesmos influy\u00edos polos xuegos alemanes. Estos xuegos llegaron a Asturies a travi\u00e9s del Cam\u00edn de Santiago, pasando per Navarra y Castiella y Lle\u00f3n. \nLa importancia de los bolos na cultura tradicional asturiana faese patente nes lleendes sobre les ayalgues de les xanes nes que se menten bolos d'oru. Eses creyencies espliquen que munchos t\u00famulos reciben el nome de \"El Xuegu bolos\" (Tresmonte, Les Regueres) o la \"Boleruca de los Moros\" (Monte Sueve, Colunga). N'otros casos, nomes como \"La Bolera\" (El Condao, Llaviana) faen referencia simplemente al llugar onde s\u2019allugaba la bolera del pueblu.\nLa primer noticia de los bolos n'Asturies, una de les m\u00e1s antig\u00fces d'Espa\u00f1a, remonta a 1495. Tr\u00e1tase de la querella presentada por Alonso de Quintanilla, Contable Mayor de los Reis Cat\u00f3licos contra Nu\u00f1o Bernaldo de Quir\u00f3s por mexa-y pel escudu d'armes nel trescursu d'una partida de bolos que se xug\u00f3 nel campu San Francisco d'Uvi\u00e9u pela fiesta del corpus. Gracies a esti documenu hist\u00f3ricu, conserv\u00e1u nel archivu de Simancas, sabemos que los bolos recib\u00eden el nome de \"byrlos\", que yera un xuegu bastante popular y que yeren frecuentes les apuestes de vinu o cabritos.\nNel sieglu XVIII, seg\u00fan el testimoniu de Xovellanos, na mayor\u00eda de los pueblos y llugares d'Asturies hai siempre una bolera que ye'l sitiu onde aconceyen y xueguen los vecinos. \nLa popularid\u00e1 del xuegu n'Asturies vese tami\u00e9n reflexada nes menciones frecuentes na prensa de los sieglos XIX y XX y nes abondantes referencies lliteraries. Asina, les part\u00edes de bolos apaecen n'obres d'autores que trataron temes asturianos como Armando Palacio Vald\u00e9s (\"La Aldea perdida\"), Pach\u00edn de Mel\u00e1s (\"Les Veyures de Pin\u00f3n\", 1909), Francisco Gonz\u00e1lez Prieto (\"La vida asturiana e'nun cientu de sonetos\", 1921) Alfonso Cam\u00edn (\"La danza prima y nuevos poemas\", 1954), Alejandro Casona (\"La casa de los siete balcones\", 1957). \nLa popularid\u00e1 del xuegu nos primeros a\u00f1os del sieglu XX fizo que se llegare a crear una Federaci\u00f3n asturiana de bolos, desapaecida cola guerra civil. Tres de la guerra volvieron a entamar los concursos. Nel a\u00f1u 1962 restableci\u00f3se la Federaci\u00f3n Asturiana de Bolos y organ\u00edcense campeonatos federaos. Sicas\u00ed, fen\u00f3menos como l'\u00e9xodu rural, la competencia con nueves diversiones como'l f\u00fatbol llevaron a una cierta escayencia de los bolos. Anque les modalidaes m\u00e1s populares (cuatriada, birle) resistieron bien, otres como los bolinos, el cuatr\u00edn de Cuideru quedaron desaniciaes.\nNos a\u00f1os 80, y 90 del sieglu XX, col repunte d'inter\u00e9s pola cultura tradicional que traxo consigo'l procesu autonomicu, asistimos a un ciertu recobramientu de los bolos. Angua\u00f1o hai bayura de campeonatos y torneos y los bolos son un deporte bastante popular con una bona cantera de xugadores nes principales variedaes (cuatriada, birle, batiente y bolu celta).\nModalidaes.\nHai dos modalidaes principales de bolos: nuna tr\u00e1tase de valtar los bolos con habilid\u00e1 (cuatriada, birle). N\u2019otros casos (batiente, bolu celta), am\u00e1s de tumbar los bolos hai que los echar m\u00e1s p'alla d'una raya, colo que se combina l'habilid\u00e1 y la fuercia f\u00edsica."}
{"id": "8294", "revid": "37624", "url": "https://ast.wikipedia.org/wiki?curid=8294", "title": "Gerardo Ruiz Alonso", "text": "Jos\u00e9 Gerardo Ruiz Alonso ye un profesor d'Educaci\u00f3n F\u00edsica, estudiosu de los deportes tradicionales asturianos.\nJos\u00e9 Gerardo Ruiz Alonso naci\u00f3 en Xix\u00f3n en 1956 y llicenci\u00f3se n'Educaci\u00f3n F\u00edsica nel INEF de Madrid. Escribi\u00f3 la so tesina de fin de carrera sobre los bolos asturianos. \nFoi profesor d'Educaci\u00f3n F\u00edsica na Universid\u00e1 d'Uvi\u00e9u y en diversos centros d'Ense\u00f1anza secundaria d'Asturies. Tami\u00e9n imparte cursos y seminarios rellacionaos cola Educaci\u00f3n F\u00edsica, l'entrenamientu y los xuegos y deportes dientro y fuera d'Asturies. \nTien publicaos diversos estudios sobre los xuegos tradicionales asturianos, especialmente los bolos y la llave, y sobre la Educaci\u00f3n F\u00edsica en xeneral. \nTami\u00e9n collabor\u00f3 colos diarios El Comercio de Xix\u00f3n y El Segre de Lleida publicando un manual pr\u00e1uticu d'entrenamientu titul\u00e1u \"En forma\". \nEn 1993 foi candidatu al premiu pr\u00edncipe d'Asturies de los deportes y tien llevao dellos premios como'l del Deporte rural en 1993 y el \u201cPicu Pe\u00f1ameyera\u201d (2000) poles sos investigaciones sobre los bolos. En 2010 foi premiu COLEF-Asturias na categor\u00eda individual."}
{"id": "8295", "revid": "43102", "url": "https://ast.wikipedia.org/wiki?curid=8295", "title": "Dexabolu", "text": "El dexabolu ye una modalid\u00e1 del xuegu de los bolos qu'angua\u00f1o s\u00f3lo se practica nel pueblu de Trubia, na parroquia de Cenero (Xix\u00f3n, Asturies).\nEl dexabolu tien la particularid\u00e1 de ser la \u00fanica modalid\u00e1 na que nun se tiren los bolos con una bola, sin\u00f3n con otru bolu, dalgo m\u00e1s peque\u00f1u y llixeru que los otros. Ye tami\u00e9n la modalid\u00e1 na que menos bolos s'armen, seis.\nLos seis bolos col\u00f3quense en dos fileres de tres ca\u00fana y el xuegu consiste en tiralos toos menos \u00fan, qu'ha de quedar en pie pa que la puntuaci\u00f3n nun seya nula."}
{"id": "8296", "revid": "28171", "url": "https://ast.wikipedia.org/wiki?curid=8296", "title": "Xuegu del burriqu\u00edn", "text": "El borriqu\u00edn ye un xuegu nel qu'una persona mayor sienta a un nenu nuna rod\u00eda. L'adultu mueve la rod\u00eda imitando'l trote d'una caballer\u00eda al son que-y canta un cantar, del qu'esisten varies versiones."}
{"id": "8297", "revid": "35", "url": "https://ast.wikipedia.org/wiki?curid=8297", "title": "Aserr\u00edn aserr\u00e1n", "text": "Aserr\u00edn aserr\u00e1n ye un xuegu que se fai colos nenos peque\u00f1os. Una persona mayor sienta a un nenu en cuellu y, garr\u00e1ndolu peles dos manes ca\u00f1\u00edcalu despac\u00edn cant\u00e1ndo-y:\n\"Aserr\u00edn, aserr\u00e1n\"\n\"maderinos de san Xuan\"\n\"los del rei sierren bien\"\n\"los de la reina tami\u00e9n.\"\n\"Los del duque\"\n\"ruque, truque.\"\nCoincidiendo colos dos \u00faltimos versos del cantar, los movimientos fainse m\u00e1s r\u00e1pidos."}
{"id": "8298", "revid": "29", "url": "https://ast.wikipedia.org/wiki?curid=8298", "title": "Xuegu del borriqu\u00edn", "text": ""}
{"id": "8299", "revid": "116", "url": "https://ast.wikipedia.org/wiki?curid=8299", "title": "Asopl\u00edn y asopl\u00f3n", "text": "Asopl\u00edn y asopl\u00f3n ye un xuegu que se fai ente dos nenos o un nenu y una persona mayor. \nConsiste n'asoplar a la cara del otru xugador tratando que-y dea la risa. El primeru en rise pierde y lleva un coscorr\u00f3n suav\u00edn na tiesta.\nSuel recitase al xugar :\n\"\u00bfFuisti al monte?\"\n\"\u00bfVisti al osu?\"\n\"\u00bfQu\u00e9 te dixo?\"\n\"Que xug\u00e1remos\"\n\"a asopl\u00edn y asopl\u00f3n\"\n\"el que se r\u00eda un coscorr\u00f3n.\""}
{"id": "8300", "revid": "37624", "url": "https://ast.wikipedia.org/wiki?curid=8300", "title": "Per esta rayina", "text": "Per esta rayina ye un xuegu que se-yos fai a los nenos peque\u00f1os.\nEl xuegu consiste en pasar el deu peles rayes de la mano del nenu diciendo : \" per esta rayina / per esta otra / si te pica la mosca / rasca rasca rasca \". \nDe la que se diz l'\u00faltimu versu fainse-y rebusquinos na mano."}
{"id": "8301", "revid": "28171", "url": "https://ast.wikipedia.org/wiki?curid=8301", "title": "Xuegu de los deos", "text": "El xuegu de los deos ye un xuegu que consiste en garra-y a un nenu los deos de la mano \u00fan por \u00fan y empezando pel peque\u00f1u. La persona que fai'l xuegu va esplicando qui\u00e9n ye cada deu o diciendo lo que fizo ca\u00fan, que pue cambiar seg\u00fan les versiones."}
{"id": "8309", "revid": "37624", "url": "https://ast.wikipedia.org/wiki?curid=8309", "title": "Coleutivu Manuel Fern\u00e1ndez de Castro", "text": "El Coleutivu Manuel Fern\u00e1ndez de Castro ye una agrupaci\u00f3n de sacerdotes y seglares cat\u00f3licos compromet\u00edos col asturianu que tien como oxetivu la normalizaci\u00f3n del so usu na Ilesia Cat\u00f3lica. Foi fund\u00e1u en 1986 pol xesu\u00edta Federico Fierro Botas. \nTolos s\u00e1bados fai una misa n'asturianu na parroquia d'Uvi\u00e9u La Merced, en Ciud\u00e1 Naranco.\nAngua\u00f1o, el so presidente ye'l sacerdote Jos\u00e9 Manuel Garc\u00eda de Jes\u00fas y el so secretariu Xos\u00e9 Daniel Rodr\u00edguez Arias.\nGracies al llabor d'esti coleutivu nacieron les versiones n'asturianu de la lliturxa cat\u00f3lica, el Nuevu Testamentu, y dellos testos relixosos. "}
{"id": "8311", "revid": "43102", "url": "https://ast.wikipedia.org/wiki?curid=8311", "title": "Actor", "text": "Un actor (femen\u00edn: actriz) ye una persona qu'interpreta a un personaxe nuna obra de cine, televisi\u00f3n, radio, o teatru. \nEl primer actor del que se tien conocencia escrita foi'l griegu Tespo, qu'actu\u00f3 nel Teatru de Dionisiu nel a\u00f1u 534 enantes de Cristo. Na escena, Tespo fal\u00f3 en primer persona, colo qu'asum\u00eda por primer vegada a un personax estrem\u00e1u de la so personalid\u00e1 nun espect\u00e1culu. Hasta ent\u00f3s, les hestories narr\u00e1bense \u00e9nte'l p\u00fablicu, pero siempres cantando y en tercera persona.\nLa profesionalizaci\u00f3n de la actuaci\u00f3n aniciose n'Europa nel sieglu XVI; n'Italia, coles primeres compa\u00f1\u00edes profesionales de la Commedia dell'Arte; n'Inglaterra, coles compa\u00f1\u00edes sofitaes pola nobleza nos tiempos de la reina Sabela (como la \"Lord Chamberlain's Men,\" la compa\u00f1\u00eda de William Shakespeare, que llueu pas\u00f3 a nomase \"King's Men\"); o en Francia, cola \"Com\u00e9die Fran\u00e7aise.\"\nHasta'l sieglu XVII nam\u00e1s los homes pod\u00eden ser actores al nun considerase decoroso qu'una muyer actuara nun escenariu. Poro, na \u00e9poca de Shakespeare los papeles femeninos yeren interpretaos por homes o por mozos. Foi nos teatros de Venecia onde entam\u00f3 un camb\u00e9u que permiti\u00f3 a les muyeres trabayar como actrices."}
{"id": "8312", "revid": "35", "url": "https://ast.wikipedia.org/wiki?curid=8312", "title": "Actriz", "text": ""}
{"id": "8313", "revid": "35", "url": "https://ast.wikipedia.org/wiki?curid=8313", "title": "Uvi\u00e9u (conceyu)", "text": ""}
{"id": "8317", "revid": "43102", "url": "https://ast.wikipedia.org/wiki?curid=8317", "title": "Bendones (parroquia)", "text": "Bendones ye una parroquia del conceyu asturianu de d'Uvi\u00e9u. \nEtimolox\u00eda.\nEl profesor Xos\u00e9 Lluis Garc\u00eda Arias, considera'l nome d'esta parroquia como deriv\u00e1u de \"VINDONNUS\" (divinid\u00e1 c\u00e9ltica conocida na Galia) en xenitivu anal\u00f3xicu n'-IS, y podr\u00eda ser un antiguu llugar de cultu precristianu, nel que s'edificar\u00eda la ilesia de Santa Mar\u00eda de Bendones.\nDemograf\u00eda.\nTien 3,55 km\u00b2 nos que viven repart\u00edes ente les poblaciones presentaes darr\u00e9u:\nXeograf\u00eda.\nEl Regueru'l Recula\u00f1u y El Picu'l Cuervu.\nArte.\nNesta parroquia top\u00e1monos cola ilesia de Santa Mar\u00eda de Bendones, d'estilu prerrom\u00e1nicu. Ye del sieglu XI y foi fecha demientres el rein\u00e1u d'Alfonsu II, que-y la dio a la ilesia de San Salvador."}
{"id": "8318", "revid": "37624", "url": "https://ast.wikipedia.org/wiki?curid=8318", "title": "Vegu\u00edn (parroquia)", "text": "Vegu\u00edn ye una parroquia del conceyu asturianu d'Uvi\u00e9u. \nTien 6,48 km\u00b2 nos que viven un total de ) repart\u00edes ente les poblaciones de L'Abedul, Alperi, Argua\u00f1es, L'Argomal, Avi\u00f1o, La Bra\u00f1a, El Caborniu, El Cutulapila, La Cueva, Entrepe\u00f1es, Les Muries, La Pandiella, La Presa, Les Quintanes, La Roza, Tudela Vegu\u00edn, El Valle, Vegu\u00edn de Baxo y Vegu\u00edn de Riba. \nLa so principal poblaci\u00f3n ye Tudela Vegu\u00edn, na qu'habita c\u00e1sique'l 80% de la parroquia.\nPertenec\u00eda al conceyu de Tudela hasta qu'en 1857 esti aconcey\u00f3 col d'Uvi\u00e9u.\nLlugares.\nEl Caborniu Baxo, La Caleya, La Campina, El Carbay\u00e9u, El Castiellu, El Cotariellu, Los Cuarteles, La Fabariega, La Faya, Granda, El Mol\u00edn, La Muriella, La Pas\u00e1, La Pe\u00f1asca, El Pumar\u00edn, El Requex\u00e1u, El Soto y La Vi\u00f1a.\nXeograf\u00eda.\nEl Regueru Vegu\u00edn, El Reguiru Vaoto, La Riega Rozaventi, El R\u00edu Nal\u00f3n, L'Alto'l Tramp\u00f3n, El Cantu'l Palicio, Payuste, La Pe\u00f1a la Roza, La Pe\u00f1a les Quintanes y El Picu Llaniellu."}
{"id": "8319", "revid": "37624", "url": "https://ast.wikipedia.org/wiki?curid=8319", "title": "Bra\u00f1es (parroquia)", "text": "Bra\u00f1es ye una parroquia del conceyu asturianu d'Uvi\u00e9u. Llenda colos conceyos de Llanera y Les Regueres.\nTien 9,11\u00a0km\u00b2 nos qu'habiten un total repart\u00edes ente les poblaciones d'Axuy\u00e1n, Bra\u00f1es, Les Caba\u00f1es, Castiello, Escontriella, La Venta y El Violeo."}
{"id": "8320", "revid": "37624", "url": "https://ast.wikipedia.org/wiki?curid=8320", "title": "Gabino de Lorenzo", "text": "Gabino de Lorenzo Ferrera ye un pol\u00edticu asturianu que milita nel Part\u00edu Popular. Foi alcalde d'Uvi\u00e9u dende 1991 a 2012 y deleg\u00e1u del gobiernu n'Asturies del 2012 al 2018.\nYe inxenieru de mines pola Universid\u00e1 d'Uvi\u00e9u. Tuvo trabayando en diversos sitios (Uninsa, Ensidesa) hasta 1987 en que foi electu conceyal del ayuntamientu d'Uvi\u00e9u. Cuatro a\u00f1os m\u00e1s tarde escoy\u00e9ronlu alcalde, y volvi\u00f3 a ganar les eleiciones de 1995, 1999, 2003, 2007 y 2011.\nDende'l 9 de xineru de 2012 al 22 de marzu de 2018. foi'l Deleg\u00e1u del Gobiernu n'Asturies."}
{"id": "8321", "revid": "35", "url": "https://ast.wikipedia.org/wiki?curid=8321", "title": "Godos (parroquia)", "text": "Godos ye una parroquia del conceyu asturianu d'Uvi\u00e9u. \nLlenda al este cola de Sograndiu, al sur cola de Pintoria, al oeste cola de Trubia y al norte coles d'Udri\u00f3n y San Pedru Nora.\nTien una poblaci\u00f3n de que se reparten ente les poblaciones de Godos y Sotu. Atravi\u00e9sala'l r\u00edu Nal\u00f3n."}
{"id": "8322", "revid": "35", "url": "https://ast.wikipedia.org/wiki?curid=8322", "title": "La Manxoya", "text": "La Manxoya ye una parroquia del conceyu asturianu d'Uvi\u00e9u. \nTien 6,17 km\u00b2 nos que viven un total de repart\u00edes ente les poblaciones de Los Barreros, Cabornio, Campiello, El Caser\u00f3n, Los Corzos, La Fonte'l Forno, La Granda, Llamascura, La Quintana'l Medio, Los Prietos, La Rod\u00e1 y San Turcao.\nHistoria.\nNel pas\u00e1u foi una behetr\u00eda sobre la que ten\u00eda xurisdicci\u00f3n el xuez de la catedral d'Uvi\u00e9u."}
{"id": "8323", "revid": "43102", "url": "https://ast.wikipedia.org/wiki?curid=8323", "title": "Mazanea", "text": "Mazanea ye una aldea, de la parroquia de Santolaya nel conceyu d'Uvi\u00e9u allugada a 6,10 km de la capital.\nXentiliciu.\nLos habitantes del pueblu de Mazanea son conoc\u00edos como \"calamones\". Pero nun se sabe a ciencia cierta d'onde procede esti xentiliciu. Tolos a\u00f1os conceden los premios \"Calam\u00f3n del a\u00f1u\" que se concede a persones o entidaes que realizaren coses a favor del pueblu.\nArte.\nTien una fonte p\u00fablica de finales del sieglu XVIII con motivos ornamentales escult\u00f3ricos. La fonte ye d'estilu barrocu, obra del arquiteutu Manuel Reguera.\nTien tami\u00e9n un abellugu o cueva, llamada \"La Vi\u00f1a\".\nDeporte.\nXunto al pueblu de Mazanea, nes antig\u00fces canteres, alcu\u00e9ntrase una escuela d'esguilada abondo allegada pola so cercan\u00eda a Uvi\u00e9u.\nAm\u00e1s, un equipu de f\u00fatbol sala llam\u00e1u \"Arenas de Manzaneda\" compite angua\u00f1o en lligues rexonales y calti\u00e9n cierta venceya col pueblu. Nel pas\u00e1u esisti\u00f3 un campu de f\u00fatbol]] con esi nome.\nEn Mazanea tami\u00e9n hebo muncha afici\u00f3n al ciclismu motiv\u00e1u pol pasu d'etapes de la Vuelta Ciclista a Espa\u00f1a. L'afici\u00f3n surde porque la carretera de la zona ye bien pendiente (ramples d'hasta'l 14%) y delles etapes, sobremanera les que remataben nel monte Naranco, decid\u00edense na \"Subida a la Manzaneda\". Dende 1985 esiste una pe\u00f1a ciclista llamada Pe\u00f1a Marino Lejarreta qu'entam\u00f3 dalgunes de la ediciones de dicha prueba."}
{"id": "8324", "revid": "37624", "url": "https://ast.wikipedia.org/wiki?curid=8324", "title": "Escudu d'Uvi\u00e9u", "text": "Nel escudu d'Uvi\u00e9u (Asturies) puen vese, sobre fondu azul, dos \u00e1nxeles arrodiyaos adorando la Cruz de los \u00c1nxeles. Arrodiando la escena, nun borde plati\u00e1u, vese una lleenda en may\u00fascules que diz: \"Benem\u00e9rita - Invicta - Heroica - Buena - Muy noble - Muy leal\". Estos son los t\u00edtulos que tien la ciud\u00e1. Sobre too ello, una corona real d'oru y piedres precioses."}
{"id": "8325", "revid": "35", "url": "https://ast.wikipedia.org/wiki?curid=8325", "title": "Pintoria (parroquia)", "text": "Pintoria ye una parroquia del conceyu asturianu d'Uvi\u00e9u. Forma parte del territoriu que nun sen estensu conozse como Trubia (parroquies de Trubia, Pintoria y Udri\u00f3n, y barriu de Sotu (Godos)). Como'l restu d'esti territoriu, perteneci\u00f3 hist\u00f3ricamente al conceyu de Grau, del que s'estrem\u00f3 en 1885 col env\u00eds d'amestase al d'Uvi\u00e9u.\nNos sos 2,93 km\u00b2 habiten repart\u00edes ente los pueblos d'El Picayu y Pintoria."}
{"id": "8326", "revid": "37624", "url": "https://ast.wikipedia.org/wiki?curid=8326", "title": "Santianes (Uvi\u00e9u)", "text": "Santianes ye un llugar y una parroquia del conceyu asturianu d'Uvi\u00e9u. Llenda al sur cola de Lluniego, al este cola de Tudela Ag\u00fceria, al oeste cola de Manzanea y al norte de nuevu coles de Manzanea y de Tudela Ag\u00fceria.\nTien una poblaci\u00f3n de 66 persones (INE 2016) que viven toes nel llugar de Santianes.\nArte.\nNesta parroquia alcu\u00e9ntrase'l Castiellu de Tudela."}
{"id": "8329", "revid": "37624", "url": "https://ast.wikipedia.org/wiki?curid=8329", "title": "Almurfe (parroquia)", "text": "Almurfe ye una aldea y una parroquia del conceyu asturianu de Miranda.\nTien una superficie de 5,96 km\u00b2, na qu'habiten un total de repart\u00edes ente les poblaciones d'Almurfe, Auguasmestas, Bustiasmal y La Casilla.\nL'aldea d'Almurfe, con 26 habitantes, ta a unos 13 quil\u00f3metros de Balmonte. Alcu\u00e9ntrase asitiada a orielles del r\u00edu Pig\u00fce\u00f1a, a unos 400 metros sobre'l nivel del mar y ll\u00e9gase a ella pela carretera AS-227. \nLa principal fiesta del pueblu ye nel tercer domingu d'agostu."}
{"id": "8341", "revid": "43102", "url": "https://ast.wikipedia.org/wiki?curid=8341", "title": "Balmonte (parroquia)", "text": "Balmonte ye una parroquia del conceyu asturianu de Miranda.\nTien una superficie de 32,52 km\u00b2, na qu'habiten un total de repart\u00edes ente les poblaciones d'Albariza, Balmonte, Cezana, Colladiellu, Courias, Las Cruces, Dolia, La Durera, L'Estilleiru, El Fa\u00e9u, Faidie\u1e37\u1e37u, Fresin\u00e9u, La Granda, Meruxa, Montescusu, Pascual, El Pousadoriu, La Repenerencia, Tabl\u00e1u, Tibl\u00f3s y La Vellosa."}
{"id": "8342", "revid": "37624", "url": "https://ast.wikipedia.org/wiki?curid=8342", "title": "Bixega (parroquia)", "text": "Bixega ye una parroquia del conceyu asturianu de Miranda.\nTien una superficie de 13,34 km\u00b2, na qu'habiten un total de 65 persones (2011) repart\u00edes ente les poblaciones de Bixega, El Pontigu, Santa Marina, El Valle y Vi\u1e37\u1e37averde.\nL'aldea de Bixega, con 28 habitantes, ta a unos 18 quil\u00f3metros de Balmonte. Alcu\u00e9ntrase a unos 620 metros sobre'l nivel del mar y ll\u00e9gase a ella peles carreteres AS-310 y l'AS-227. \nNel so territoriu ta la mina d'oru de la empresa R\u00edo Narcea Gold Mines, que ta causando un gran camb\u00e9u nel mediu ambiente y na forma de vida tradicional del valle."}
{"id": "8343", "revid": "37624", "url": "https://ast.wikipedia.org/wiki?curid=8343", "title": "Casta\u00f1\u00e9u (Miranda)", "text": "Casta\u00f1\u00e9u ye una aldea y parroquia del conceyu asturianu de Miranda. \nTien una superficie de 6,57 km\u00b2, na qu'habiten un total de 39 persones (INE 2015), toes elles na mesma poblaci\u00f3n, nos barrios de Casta\u00f1\u00e9u de Baxu, Casta\u00f1\u00e9u del Mediu y Casta\u00f1\u00e9u de Riba. \nXeograf\u00eda.\nL'aldea alcu\u00e9ntrase a unos 120 metros sobre'l nivel del mar, a la vera'l r\u00edu Narcea, al p\u00eda'l monte Cour\u00edu y llenda al norte col r\u00edu Narcea, al sur cola parroquia de Lleiguarda, al este cola parroquia de Samart\u00edn de Llod\u00f3n y al oeste cola parroquia de Soutu los Infantes, conceyu de Salas. Ta a unos 12,7 quil\u00f3metros de Balmonte capital del conceyu. Ll\u00e9gase a Casta\u00f1\u00e9u pela carretera AS-15, direici\u00f3n Corniana a Cangas del Narcea au se cueye un ramal de 1,5 km a la so izquierda, una vez pasamos el llugar de Villanueva, aproximao nel Km 11. \nNel r\u00edu Narcea, qu'atraviesa'l pueblu d'oeste a este, hai dellos pozos salmoneros; L'Aren\u00f3n, Veigax\u00fa, La Pe\u00f1ina, L'Arroxu, La Ponte y ya en Tabl\u00e1u frente a la Veiga de Casta\u00f1\u00e9u; el Fuerte de la Casona.\nHistoria.\nCasta\u00f1\u00e9u ye un poblamiento bien antiguu, al parecer y\u00e1 na d\u00f3mina romana. Aparez nomao por primer vegada na documentaci\u00f3n fundacional del monesteriu de Curniana; sieglu IX. Nel a\u00f1u 1469 aparez con un documentu d'arrendamientu de un mol\u00edn de escanda por parte del arzobispau d'Uvi\u00e9u.\nA mediaos del sieglu XVII aparez nos testos dominicos (arch.B.Nacional) nos que queda recoy\u00edu un gran argayu qu'arroya dende el monte Cour\u00edu sepultando la so ilesia y 13 cases mas. La ilesia reconstruy\u00f3se enriba la primitiva (rom\u00e1nica) a finales del sieglu XVII.\nHasta'l sieglu XIX pertenec\u00eden tami\u00e9n a la so parroquia los pueblos de B\u00e1rzana de Casta\u00f1\u00e9u y La Veiga Casta\u00f1\u00e9u, qu'angua\u00f1u formen parte les parroquies d'Alava y Soutu los Infantes, en Salas.\nCasta\u00f1\u00e9u de Miranda atraviesalu l'antiguu Cam\u00edn Real de Salas a Balmonte (Miranda) que dex\u00f3 de ser transit\u00e1u a mediaos del sieglu XIX nel que'l r\u00edu Narcea llev\u00f3-y la ponte que lo xun\u00eda a La Veiga Casta\u00f1\u00e9u. Per munchos a\u00f1os sigui\u00f3 cruciandose un pocu m\u00e1s abaxo de la ponte esaparec\u00eda, per mediu d'una barca (cons\u00e9rvase entov\u00eda g\u00fcei el top\u00f3nimu d'embarcadoriu), angua\u00f1o la carretera xeneral va pel otru llau del r\u00edu Narcea y crucia esti a l'altor de B\u00e1rzana (Salas) y Villanueva (Miranda).\nEnte 1846 y 1850 Pascual Madoz recoy\u00f3 na so obra \"Diccionario geogr\u00e1fico-estad\u00edstico-hist\u00f3rico de Espa\u00f1a y sus posesiones de Ultramar\" la siguiente rese\u00f1a de Casta\u00f1\u00e9u:\n\"Casta\u00f1\u00e9u (Sta. Mar\u00eda de): feligres\u00eda na provincia y diocesis d'Uvi\u00e9u (7 leg), part\u00edu xudicial de Balmonte (2), Conceyu de Miranda: situau a nuna vera del r\u00edu Narcea, nuna llanura dominada hacia el E. por la sierra de Couriu, la combaten principalmente los aires del N., el clima ye templau y saludable. Tien 40 cases distribuy\u00edes nel llugar del so nome y nos de la Veiga y Barzana correspondiendo estos postreros no econ\u00f3mico y gubernamental al Conceyu de Salas.\nLa ilesia parroquial so la advocaci\u00f3n de Santa Mar\u00eda t\u00f3pase sirvida por un cura d'ingresu y de patronatu laical: hai tami\u00e9n 2 ermites, titulada la una Santa Marta nel llugar de la Barzana, y la otra el Anxel Custodio nel de la Veiga.\nConfina el T\u00e9rminu N. feligres\u00eda de Oubanes; E. la de Lleiguarda; y S. y O. Soutu los Infantes. El terr\u00e9n na parte montuosa ye d'inferior calid\u00e1, pero nel llanu ye areniscu y de bien bona clas; Crucialu el ment\u00e1u r\u00edu Narcea, que dexa a la derecha el pueblu de Casta\u00f1\u00e9u y a la so izquierda la Veiga y Barzana; tien una barca pa la so transito; y en 1844 sali\u00f3 de madre arrincando gran parte d'esta feligres\u00eda, especialmente nel pueblu de la Veiga, onde destruy\u00f3 delles cases y payares.\nTraviesa pol t\u00e9rminu'l cam\u00edn que dende Salas conduz a Balmonte: el corr\u00e9u recibise d'aquella 3 vegaes a la selmana.\nProduz: trigu, escanda, centen, ma\u00edz, cebada, casta\u00f1es, ablanes y otres frutes y llegumes; cr\u00edase gan\u00e1u vacuno y llanar. Hai caza de perdices y pesca d'anguiles, llamprees, truches y salmones.\nIndustria: am\u00e1s de l'agricultura y la ganader\u00eda, un mol\u00edn fari\u00f1eru de poca importancia.\nPoblaci\u00f3n: 45 vecinos; 214 almes.\"\nArte.\nLa so ilesia; Santa Mar\u00eda de Casta\u00f1\u00e9u, ye de mediaos del sieglu XVII nel que foi reconstruyida tres el so esfaimientu col restu'l pueblu per una gran fana o argayu del monte Couriu. Esti argayu sepult\u00f3 13 cases y la ilesia nel a\u00f1u 1645. Celebren les fiestes del Sacramentu o Sacramental (domingu de Corpus) y de la Virxe del Rosariu'l primer domingu d'Ochobre . Ye un llugar pintorescu na vega'l r\u00edu Narcea, llongo y dispersu ente casta\u00f1ales. Les sos cases son t\u00edpiques del Pa\u00eds y toparaste con horros y paneres perguapos y antiguos a lo llargu'l pueblu.\nToponimia de les cases.\nN'Asturies les cases nos pueblos con\u00f3cense pol so nome, esti puede ser el nome del que fund\u00f3 la casa o el llugar nel que s'atopa llevantada. Les cases del llugar de Casta\u00f1\u00e9u tienen los siguientes nomes: Ca Xabiel o Jabiel, Ca Mart\u00edn, Ca'l Dosal, Ca Valerio, Ca Dionisia, Ca Salvador, Ca Rifo, Ca la Fontarona, Ca la Vera'l riu, Ca Gonzalo, Ca Pachu, Ca Jos\u00e9 Antonio, Ca Celistra, Ca Polinario, Ca'l Rocao, Ca'l Cura, Ca Pepa Xuana, Ca la Pe\u00f1a, Ca'l Ferreiru, Ca la Llera, Ca'l Xastre, Ca'l Gallegu, Ca Ramonc\u00edn, C'Anxel\u00f3n, Ca Fonsu, Ca'l Zapateiru, Ca Pend\u00e1s, Ca'l Caldereiru, Ca Pedro, Ca Roque, Ca Rufo, Ca la Moral, Ca Pepitas, Ca Giromo, Ca Tiadoro, Ca Barreiru, Ca Manul\u00f3n, Ca Ma\u00f1\u00edn, Ca la Lina, Ca Gregoria, Ca Fina.\nMitolox\u00eda.\nEn Casta\u00f1\u00e9u conservense delles hestories antig\u00fces y nomes de llugares mitol\u00f3xicos. Asina la pe\u00f1a'l Cuelebre nel monte Couriu, la fonte Las Xanas llegando pel monte a Lleiguarda, La Madrona'l r\u00edu; ser mitol\u00f3xicu qu'habita nel r\u00edu y lleva a los ne\u00f1os que van solos al Narcea; el G\u00fcercu, la G\u00fcestia, Les Xanes, hestories d'ayalgues, el Sumiciu, bruxes, el Trasgu, el probe'l untu, etc..\nLlingua.\nEn Casta\u00f1\u00e9u como en toa Miranda la baxa, f\u00e1lase la variante occidental o asturianu occidental de la llingua asturiana.\nFiestes.\nCasta\u00f1\u00e9u de Miranda celebra les sos fiestes en dos feches distintes, nel comienzu del Branu y nel comienzu de la Seronda. A principios del Branu celebr\u00e1se la fiesta El Sacramentu en Casta\u00f1\u00e9u, ye a finales de Mayu o comincipiandu Xunu, dependiendo del calendariu. Nesta fiesta faen romer\u00edes y verbenes durante 3 d\u00edes, coincidentes col fin de selmana del Corpus. El domingu na Ilesia parroquial ye la misa Sacramental acompa\u00f1ada de gaita y cantada a la vieya usanza. \nNa seronda; celebr\u00e1se la Virxe del Rosariu, nel primer domingu d'Ochobre"}
{"id": "8344", "revid": "37624", "url": "https://ast.wikipedia.org/wiki?curid=8344", "title": "Cuevas (Miranda)", "text": "Cuevas ye una aldea y una parroquia del conceyu asturianu de Miranda.\nTien una superficie de 8,18 km\u00b2, na qu'habiten un total de 35 persones (2004) repart\u00edes ente les poblaciones de Cuevas y Noceda. \nL'aldea de Cuevas ta a unos 17 quil\u00f3metros de Balmonte, la capital del conceyu. Alcu\u00e9ntrase na oriella del r\u00edu del mesmu nome, a 520 metros sobre'l nivel del mar y ll\u00e9gase a ella pela carretera AS-227. Nella habiten 24 persones (2004). "}
{"id": "8345", "revid": "35", "url": "https://ast.wikipedia.org/wiki?curid=8345", "title": "Balmonte", "text": "Col nome de Balmonte podemos referinos a:"}
{"id": "8346", "revid": "37624", "url": "https://ast.wikipedia.org/wiki?curid=8346", "title": "Casta\u00f1\u00e9u", "text": "Casta\u00f1\u00e9u pue ser:\nNun confundir con:"}
{"id": "8347", "revid": "35", "url": "https://ast.wikipedia.org/wiki?curid=8347", "title": "Caces (parroquia)", "text": "Caces ye una parroquia y un llugar del conceyu asturianu d'Uvi\u00e9u, a unos 12 quil\u00f3metros de la capital del conceyu.\nOcupa'l sector suroccidental del conceyu, nuna zona regada pol r\u00edu Nal\u00f3n. El pueblu de Caces ye'l llugar de m\u00e1s poblaci\u00f3n de la parroquia y alcu\u00e9ntrase nuna vega a la izquierda del Nal\u00f3n, n\u00fan de los meandros qu'esti r\u00edu forma nesta parte del so recorr\u00edu, enantes de la confluencia col Nora.\nCaces ta formada poles siguientes entidaes de poblaci\u00f3n: Caces, El Pando, Pozobal, Siones y La Vallina. La poblaci\u00f3n de la parroquia ye de .\nCaces yera la capital del conceyu de Ribera d'Abaxo hasta qu'a finales del sieglu XIX esti aconcey\u00f3se col d'Uvi\u00e9u. \nFiestes.\nLes fiestes de Caces son el 8 de setiembre n'honor de la Virxe de Cuadonga."}
{"id": "8348", "revid": "37624", "url": "https://ast.wikipedia.org/wiki?curid=8348", "title": "Llatores (parroquia)", "text": "Llatores (\"Latores\" en castellanu) ye una parroquia y llugar del conceyu asturianu d'Uvi\u00e9u, a unos 4,5 quil\u00f3metros de la capital del conceyu.\nLa poblaci\u00f3n ta repartida ente los llugares de: Ayones, La Belonga, El Caleyu, Cellag\u00fa, Llatores y Santu Medero.\nEl so principal monumentu ye la ilesia de Santo Tom\u00e1s.\nLes fiestes son el 8 de setiembre n'honor de \"Nuestra Se\u00f1ora del Patrocinio\"."}
{"id": "8349", "revid": "37624", "url": "https://ast.wikipedia.org/wiki?curid=8349", "title": "Llimanes (Uvi\u00e9u)", "text": "Llimanes ye una parroquia del conceyu asturianu d'Uvi\u00e9u. \nTien 3,95\u00a0km\u00b2 nos qu'habiten un total de repart\u00edes ente les poblaciones de: El Barreru, Caravia, Faro, Faro de Baxo, La Reboll\u00e1, Roces de Riba y Villamiana.\nParte de la parroquia tami\u00e9n s'alcuentra nel conceyu vec\u00edn de Siero."}
{"id": "8350", "revid": "43102", "url": "https://ast.wikipedia.org/wiki?curid=8350", "title": "Llimanes", "text": "Col nome de Llimanes podemos referinos a:"}
{"id": "8351", "revid": "37624", "url": "https://ast.wikipedia.org/wiki?curid=8351", "title": "Lloriana (parroquia)", "text": "Lloriana ye un llugar y una parroquia del conceyu asturianu d'Uvi\u00e9u. La parroquia ta allugada na falda noroccidental del Naranco. L'alfoz o t\u00e9rminu xurisdiccional suxetu a l'autorid\u00e1 del conceyu uvie\u00edn foi llend\u00e1u por Alfonsu IX en 1221 ente los t\u00e9rminos de Nora a Nora. M\u00e1s llueu complet\u00f3se con dellos cotos eclesi\u00e1sticos, Ribera d'Abaxo, Tudela y Lluniego y les parroquies del valle de Trubia. \nTien 5,98\u00a0km\u00b2; onde habiten un total de 246 persones (INE 2016) repart\u00edes ente les poblaciones de: La Bolguina, El Campiellu, Fabar\u00edn, Llampaxuga, Lloriana, Llubri\u00f3, Malpica, Molina, Pe\u00f1a \u00d1ora, Punteo, El Rebollal, Requexu, Rodiella y La Vega.\nEl llugar de Lloriana, nel que viven 56 persones, ta a unos 175 metros d'altura sobre'l nivel del mar. Alcu\u00e9ntrase a 6 quil\u00f3metros d'Uvi\u00e9u, la capital del conceyu. "}
{"id": "8352", "revid": "37624", "url": "https://ast.wikipedia.org/wiki?curid=8352", "title": "Vic", "text": "Vic ye un conceyu, capital de la comarca catalana d'Osona, na provincia de Barcelona, Espa\u00f1a. \nAlcu\u00e9ntrase en mediu d'una llanera del mesmu nome, a met\u00e1 de cam\u00edn ente Barcelona y Francia. Tien una poblaci\u00f3n de casi 40.000 vecinos y una superficie de 30,92 km\u00b2.\nLa Universid\u00e1 de Vic ye'l centru cultural m\u00e1s importante del conceyu."}
{"id": "8357", "revid": "43102", "url": "https://ast.wikipedia.org/wiki?curid=8357", "title": "Zaire", "text": "Col nome Zaire (, pronunci\u00e1u \"Za\u00edr\") foi conoc\u00edu ente'l 27 d'ochobre de 1971 y el 17 de mayu de 1997 el pa\u00eds africanu angua\u00f1o llam\u00e1u Rep\u00fablica Democr\u00e1tica d'El Congu. El nome oficial de Rep\u00fablica de Zaire foi-y dau mientres el gobiernu de Mobutu Sese Seko, quien lo gobern\u00f3 con mano de fierro mientres una llarga dictadura, y de quien emanaba el sistema pol\u00edticu y la ideolox\u00eda carauter\u00edstica del Est\u00e1u. \nLa inestabilid\u00e1 y les rebeliones qu'afararon al Congo hasta 1965 remataron con tomar del poder per parte del Teniente Xeneral Mobutu Sese Seko, ent\u00f3s Comandante en Xefe del Ex\u00e9rcitu congole\u00f1u. Mobutu se autoproclam\u00f3 presidente per cinco a\u00f1os y en 1970 consolid\u00f3'l so poder al ser escoy\u00edu presidente ensin oposici\u00f3n. En 1971 adopt\u00f3se'l nuevu nome del Est\u00e1u, cola proclamaci\u00f3n oficial de la denominaci\u00f3n: Rep\u00fablica de Zaire. Esti nome y los nuevos s\u00edmbolos nacionales caltener hasta 1997, cuando a la fin de la Primer Guerra del Congo Mobutu foi derroc\u00e1u y fux\u00f3 del pa\u00eds. Al asumir la presidencia del pa\u00eds el l\u00edder guerrilleru Laurent-D\u00e9sir\u00e9 Kabila proclam\u00f3 la Rep\u00fablica Democr\u00e1tica d'El Congu, recuperando'l so propiu nome.\nEtimolox\u00eda.\nLa pallabra Zaire (\"Za\u00efre\" en franc\u00e9s) provi\u00e9n del portugu\u00e9s y tien el so orixe nuna err\u00f3nea pronunciaci\u00f3n del t\u00e9rminu kikongo \"nzere\" o \"nzadi\" ('el r\u00edu que traga tolos r\u00edos').\nHistoria.\nLa Segunda Rep\u00fablica.\nMobutu, pa xustificar el so toma del poder en 1965, resumi\u00f3, darr\u00e9u, l'est\u00e1u de la Primer Rep\u00fablica como \"caos, desorde, neglixencia ya incompetencia\". El refugu del leg\u00e1u de la Primer Rep\u00fablica foi muncho m\u00e1s all\u00e1 de la pura ret\u00f3rica. Nos primeros dos a\u00f1os de la so esistencia, el nuevu r\u00e9xime asumi\u00f3 la urxente xera de construcci\u00f3n y afitamientu pol\u00edticu. Crear les bases de llexitimid\u00e1 del nuevu est\u00e1u, conform\u00e1u con un part\u00edu \u00fanicu. Otru pasu imprescindible foi enanchar la influencia del est\u00e1u nos campos social y pol\u00edticu, un procesu qu'empez\u00f3 en 1970 y remat\u00f3 cola adopci\u00f3n d'una nueva constituci\u00f3n en 1974. En 1976, sicas\u00ed, esti esfuerciu empezara a niciar les sos propies contradicciones internes, preparando'l terr\u00e9n pal surdimientu del Bulda Matadi, un sistema represivo y brutal.\nEl Padre autoproclamado de la Naci\u00f3n.\nDende 1965, Mobutu Sese Seko apoder\u00f3 la vida pol\u00edtica de Zaire, camudando la organizaci\u00f3n del est\u00e1u en m\u00e1s d'una ocasi\u00f3n, tomando'l t\u00edtulu de \"Padre de la Naci\u00f3n\". Cualquier discutiniu de la estructura pol\u00edtica del Zaire y los sos procesos ten\u00eda de tar fundada na conocencia del home que dio lliteralmente al pa\u00eds el so nome.\nMobutu referir con frecuencia al so orixe humilde como'l f\u00edu d'un cocineru, y del renombr\u00e1u t\u00edu del so padre, un guerreru de l'aldega de Gbadolite. Am\u00e1s del so nome oficial, Mobutu tom\u00f3 tami\u00e9n el nome del so t\u00edu g\u00fcelu, Sese Seko Nkuku wa za Banga, el \"guerreru que tou lo conquista, que va de trunfu en trunfu\". Cuando, so la \"pol\u00edtica d'autenticid\u00e1\" d'empiezos de los a\u00f1os setenta, los zaire\u00f1os fueron obligaos a adoptar los nomes \"aut\u00e9nticos\", Mobutu dex\u00f3 de llamase Joseph-D\u00e9sir\u00e9 Mobutu llegando a camudase'l nome en delles ocasiones, como Mobutu Sese Seko Nkuku Ngbendu wa Za Banga o, m\u00e1s com\u00fanmente, Mobutu Sese Seko.\nMobutu, que completara los sos cuatro a\u00f1os d'escuela primaria en L\u00e9opoldville, tard\u00f3 siete a\u00f1os m\u00e1s p'algamar el nivel secundariu, en distintes escueles. Tuvo frecuentes conflictos colos misioneros cat\u00f3licos que lu educaron, y en 1950, a los diecinueve a\u00f1os, foi espuls\u00e1u definitivamente. Tuvo unos siete a\u00f1os reclutado na Force Publique. \nEl serviciu militar foi crucial na formaci\u00f3n de la carrera de Mobutu. A diferencia de munchos reclutes, \u00e9l falaba perfectamente'l franc\u00e9s, y r\u00e1pido llogr\u00f3 un trabayu d'oficina. En payares 1950, foi unvi\u00e1u a la escuela de suboficiales, onde lleg\u00f3 a conocer a munchos miembros de la xeneraci\u00f3n militar quien asumir\u00eden el control del ex\u00e9rcitu dempu\u00e9s de la salida de los oficiales belgues en 1960. Cuando se retira, en 1956, Mobutu, xubiera al rangu de sarxentu mayor, el rangu m\u00e1s altu del ex\u00e9rcitu congole\u00f1u; tami\u00e9n empezara a escribir art\u00edculos period\u00edsticos so un seud\u00f3nimu. \nMobutu volvi\u00f3 a la vida civil cuando la descolonizaci\u00f3n empezaba a paecer posible. Los sos art\u00edculos period\u00edsticos atraxeren l'atenci\u00f3n de Pierre Davister, un redactor belga del peri\u00f3dicu de L\u00e9opoldville \"The Future\". Ent\u00f3s daquella, un patrocinador europ\u00e9u yera d'enorme importancia pa un congole\u00f1u ambiciosu; baxu tutelar de Davister, Mobutu aport\u00f3 a un escritor d'editoriales pal nuevu selmanariu africanu \"Actualit\u00e9s Africaines\". Davister apurrir\u00eda-y depu\u00e9s pervalibles servicios dando favorables influencies al r\u00e9xime de Mobutu como redactor de la so propia revista belga, \"Sp\u00e9cial\".\nMobutu adquiri\u00f3 asina fama ente la emerxente \u00e9lite africana de L\u00e9opoldville. Pero l'accesu a una bona posici\u00f3n na socied\u00e1 colonial quedaba cerr\u00e1u ensin la total reconocencia y l'aprobaci\u00f3n pola Ilesia cat\u00f3lica. Neg\u00f3se-y esta reconocencia, y Mobutu refug\u00f3 a la Ilesia. \nMientres 1959-1960, el mozu congole\u00f1u, pol\u00edticamente ambiciosu, tuvo ocup\u00e1u entamando les sos rellaciones pol\u00edtiques. La residencia en B\u00e9lxica previeno a Mobutu del cam\u00edn de munchos de los sos paisanos, qu'entamaben les sos vecer\u00edes \u00e9tnicu-rexonales. Pero'l so enfoque ser\u00eda pocu prometedor s\u00eda que non, pos Ngbandi yera una comunid\u00e1 peque\u00f1o y perif\u00e9rico, con Ngala (inmigrantes lingala-parlantes en L\u00e9opoldville) y solo figures tales como Jean Bolikango fueron adversarios potenciales. Mobutu sigui\u00f3 otra ruta, ente los diplom\u00e1ticos belgues, esp\u00edes, y los comenenciudos financieros que buscaben veceros ente los estudiantes ya inmigrantes congole\u00f1os en Bruxeles. \nCrucialmente, Mobutu tami\u00e9n atopara a Patrice Lumumba, nel so \u00faltimu viaxe a Bruxeles. Aliar con Lumumba (que la so pasada educaci\u00f3n, como la de Mobutu, inclin\u00f3-yos al anticlericalismu), cuando'l Movimientu Nacional congole\u00f1u (Mouvement Congolais Nacional - MNC) biforcar en dos ales identificaes, respeutivamente, con Lumumba y Albert Kalonji. A principios de 1960, Mobutu fuera nom\u00e1u xefe de la oficina del MNC-Lumumba en Bruxeles. Asisti\u00f3 a la Mesa Redonda de la Conferencia de la independencia en Bruxeles, en xineru 1960, y volvi\u00f3 a Zaire solu tr\u00e9s selmanes antes de D\u00eda d'Independencia, el 30 de xunu. Cu\u00e1ndo l'ex\u00e9rcitu remontar contra'l so oficiales belgues, Mobutu foi una eleici\u00f3n l\u00f3xica p'ayudar a enllenar el vac\u00edu. Lumumba, foi escoy\u00edu primer ministru en mayu de 1960, nomando como comandante en xefe a un miembru de la so propia etnia, el Vencedor Lundula, pero Mobutu foi a les eleiciones como xefe de gabinete de Lumumba.\nMientres el periodu crucial de xunetu-agostu de 1960, Mobutu entam\u00f3 \"el so\" ex\u00e9rcitu nacional enriando l'ayudes estranxeres a les unidaes lleales, unviando a les unidaes menos fieles a zones remotes, y absorbiendo o esvalixando a los militares rivales. \u00c9l atraxo a los oficiales controlando la so promoci\u00f3n y el fluxu de dineru de les n\u00f3mines. Lundula, m\u00e1s vieyu y menos competitivu, fixo aparentemente pocu pa protexese de Mobutu. \nDempu\u00e9s que'l presidente Joseph Kasavubu destituyera a Lumumba, el 5 de setiembre, y cuando Lumumba intentaba bloquiar esta aici\u00f3n nel parllamentu, Mobutu prepar\u00f3'l so primer golpe, el 14 de setiembre. Cola so propia autorid\u00e1 (pero col sofitu d'Estaos Xun\u00edos), instaur\u00f3 un gobiernu provisional, el llam\u00e1u \"Colexu de comisarios\", compuestu principalmente por estudiantes d'universid\u00e1 y graduaos, que reemplaz\u00f3 al parllamentu mientres seis meses en 1960-1961. \nMientres los siguientes cuatro a\u00f1os, como los d\u00e9biles gobiernos civiles xubieron y cayeron en L\u00e9opoldville, el verdaderu poder foi detentado, ente bastidores, pol \"el Grupu de Binza\", un grupu de partidarios de Mobutu, asina denominaos pol pr\u00f3speru suburbiu onde viv\u00eden los sos miembros. \nCuando en 1965, como en 1960, la divisi\u00f3n del poder ente presidente y primer ministru lleg\u00f3 a un puntu muertu y amenaciaba la estabilid\u00e1 del pa\u00eds, Mobutu, otra vegada tom\u00f3'l poder (tami\u00e9n con sofitu d'Estaos Xun\u00edos). Sicas\u00ed, a diferencia de la primer vegada, Mobutu asumi\u00f3 la presidencia, nun qued\u00e1ndose ente bastidores. \nMobutu Sese Seko nos a\u00f1os sesenta nuna tentativa de rexeneraci\u00f3n pol\u00edtica, entam\u00f3 la xera de llanzar un movimientu de base m\u00e1s amplia, un movimientu que, en pallabres de Mobutu, \"va ser anim\u00e1u pol mesmu Xefe del Est\u00e1u, y del que'l CVR y\u00e1 nun va ser n'absolutu l'embri\u00f3n\".\nLa busca de la llexitimid\u00e1.\nPel a\u00f1u 1967, Mobutu consolidara'l so lideralgu y avanzaba pa dar al pa\u00eds una nueva constituci\u00f3n y un part\u00edu \u00fanicu. La nueva constituci\u00f3n foi sometida a refer\u00e9ndum popular en xunu de 1967, y aprobada col 98\u00a0% de votos. Agora'l poder executivo taba centraliz\u00e1u nel presidente, que ser\u00eda xefe d'est\u00e1u, la cabeza del gobiernu, el comandante nel xefe de les fuercies armaes y la polic\u00eda, y l'encarg\u00e1u de la pol\u00edtica esterior. El presidente pod\u00eda designar y despidir a los miembros del gabinete y determinar les sos \u00e1rees de responsabilid\u00e1. Los ministros, como xefes de los sos departamentos respeutivos, tuvieron qu'executar los programes y decisiones del presidente. El presidente tami\u00e9n ten\u00eda'l poder de designar y despidir a los gobernadores de les provincies y los xueces de toos tribunales, inclusive del Tribunal Supremu. \nEl parllamentu bicameral foi reemplaz\u00e1u por un cuerpu llexislativu unicameral, llam\u00e1u l'Asamblea Nacional. Los gobernadores de provincies y\u00e1 nun yeren escoy\u00edos poles asamblees provinciales, sin\u00f3n designaos pol gobierno central. El presidente ten\u00eda'l poder de publicar les regulaciones aut\u00f3nomes n'asuntos que, d'otra manera, pertenecer\u00eden al dominiu de los llexisladores, ensin el prexuiciu a otres provisiones de la constituci\u00f3n. So ciertes condiciones, el presidente taba autoriz\u00e1u a gobernar por aciu \u00f3rdenes executives, que ten\u00eden el valor de lleis.\nPero'l camb\u00e9u m\u00e1s importante foi la creaci\u00f3n del Movimientu Popular de la Revoluci\u00f3n \"Mouvement Populaire de la R\u00e9volution\" (MPR), el 17 d'abril de 1967, marcando l'entamu de la \"naci\u00f3n pol\u00edticamente entamada\". Primero que ser la emanaci\u00f3n del Est\u00e1u, l'Est\u00e1u, d'equ\u00ed p'arriba, yera defin\u00edu como la emanaci\u00f3n del part\u00edu. Asina, n'ochobre 1967 part\u00edu y responsabilidaes alministratives fueron xun\u00edes nuna sola estructura, colo que s'estendi\u00f3 autom\u00e1ticamente el papel del part\u00edu a tolos \u00f3rganos alministrativos nos niveles central y provincial, seg\u00fan a los sindicatos, los movimientos de la moced\u00e1 y les organizaciones d'estudiantes. En resume, el MPR aportara a l'\u00fanicu veh\u00edculu lex\u00edtimu pa tomar parte na vida pol\u00edtica del pa\u00eds. O, como un funcionariu esponer, \"el MPR tien de ser consider\u00e1u como una Ilesia y el so fundador como'l so Mes\u00edes\". \nLa base doctrinal foi proclamada pocu dempu\u00e9s de la so nacencia, na forma de \"Manifiestu de N'Sele\" (denominada asina porque sali\u00f3 de la residencia rural del presidente, en N'Sele, sesenta quil\u00f3metros r\u00edu arriba de Kinsasa) f\u00edxose p\u00fablicu en mayu de 1967. El nacionalismu, la revoluci\u00f3n, y l'autenticid\u00e1 fueron identificaos como les exes principales de lo que aport\u00f3 a conoc\u00edu como \"Mobutismo\". El nacionalismu implicaba'l llogru de la independencia econ\u00f3mica. La revoluci\u00f3n, descrita como \"la revoluci\u00f3n bonalmente nacional, esencialmente pragm\u00e1tica\" significaba \"el refugo, tantu del capitalismu, como'l comunismu\". \"Nin de dereches nin d'esquierdes\" asina aport\u00f3 a unu de los lemas que proclamaba'l r\u00e9xime, xunto col de \"autenticid\u00e1\". \nEl conceutu de la \"autenticid\u00e1\" proven\u00eda de del MPR, que la so doctrina profesaba'l \"aut\u00e9nticu nacionalismu zaire\u00f1o y la condenaci\u00f3n del rexonalismu y el tribalismo\". Mobutu definir como consciente d'una personalid\u00e1 propia y valores propios d'una cultura zaire\u00f1a. Acordies colos dictaos de \"autenticid\u00e1\", el nome del pa\u00eds foi camud\u00e1u a la Rep\u00fablica de Zaire, n'ochobre 1971, y les fuercies armaes a Fuercies Armaes Zaire\u00f1as \"Forces Arm\u00e9es Za\u00efroises\" (CARA). Esta decisi\u00f3n foi interesada, y\u00e1 que el nome Congo, que refer\u00eda al r\u00edu Congo y al Imperiu antiguu de Congo, yeren les \"aut\u00e9ntiques\" raiga\u00f1os fundamentales, mientres Zaire y otres precoloniales africanes yeren una corrupci\u00f3n portuguesa d'otra pallabra africana, Nzere (del \"r\u00edu\", Nzadi o Nzere, \"el r\u00edu que traga tolos r\u00edos\", otru nome del r\u00edu Congo).\nEl Xeneral Mobutu, como Mobutu Sese Seko, forz\u00f3 a tolos sos ciudadanos a adoptar nomes africanos y munches ciudaes tami\u00e9n fueron renombraes. Dalgunos de les conversiones fueron:\nAm\u00e1s, foi introduc\u00edu'l \"za\u00efre\" como nueva moneda nacional pa reemplazar al \"francu\"; 100 makuta (likuta en singular) equival\u00eden a un za\u00efre; el likuta foi estrem\u00e1u tami\u00e9n en 100 sengi. Sicas\u00ed esti val\u00eda bien pocu, asina que la moneda m\u00e1s peque\u00f1a foi la de 10 sengi. Como resultancia, foi una pr\u00e1ctica bien estendida escribir les cantidaes de dineru con tres ceros decimales, ent\u00e1 dempu\u00e9s de que la inflaci\u00f3n hubiera desvalorizado enforma la moneda. Otros cambeos xeogr\u00e1ficos de nome y\u00e1 asocedieren ente 1966 y 1971. L'adopci\u00f3n de nomes zaire\u00f1os, en sustituci\u00f3n del occidental o cristianu, en 1972, y l'abandonu de vist\u00edu occidental a favor del \"abacost\" fueron promov\u00edos como espresiones de la \"autenticid\u00e1\". \nMobutu promovi\u00f3 la \"autenticid\u00e1\" como'l reclamu m\u00e1s fuerte de la so orixinal filosof\u00eda. Hasta implicando un refugu de la modernid\u00e1, quiciabes l'autenticid\u00e1 ye vista meyor como un esfuerciu de reconciliar les alcordances de la cultura tradicional de Zaire coles esixencies de la modernizaci\u00f3n. Sicas\u00ed, c\u00f3mo podr\u00eda algamar esta s\u00edntesis, esautamente, qued\u00f3 poco claru. Lo qu\u00e9 ta fora de dulda ye l'esfuerciu de Mobutu d'utilizar el conceutu d'autenticid\u00e1 pa xustificar el so propiu lideralgu. Como \u00e9l mesmu indic\u00f3, \"na nuesa tradici\u00f3n africana nunca hai dos xefes... por eso, n\u00f3s los congole\u00f1os, nel des\u00e9u de conformanos coles tradiciones del nuesu continente, resolvimos arrexuntar toles enerx\u00edes de los ciudadanos del nuesu pa\u00eds so la bandera d'un solu part\u00edu nacional\". \nLos cr\u00edticos del r\u00e9xime r\u00e1pido fueron indicando los defectos del Mobutismo como una f\u00f3rmula que legitimaba con detalle les sos cualidaes d'autoserviciu y vaguedad inherentes; sicas\u00ed, el centru de formaci\u00f3n ideol\u00f3xica de MPR, l'Institutu de Makanda Kabobi, tom\u00f3 la so gran xera asignada d'arrobinar pela tierra \"les ense\u00f1ances del Fundador Presidente, que tien de ser dau y tien de ser interpret\u00e1u de la mesma al travi\u00e9s del pa\u00eds\". Los miembros del MPR, la Oficina Pol\u00edtica, fueron confiaos cola responsabilid\u00e1 de ser \"los depositarios y garantes de Mobutismo\". \nAm\u00e1s de los m\u00e9ritos o debilidaes del Mobutismo, el MPR dise\u00f1\u00f3 parte de la so llexitimid\u00e1 tomada de la manera del actuar de los part\u00edos de mases que nacieren en \u00c1frica nos a\u00f1os sesenta, un modelu que fuera tami\u00e9n una fonte d'inspiraci\u00f3n pal MNC-Lumumba. Foi esti heriedu de Lumumbismo la que MPR trat\u00f3 d'apoderar nel so esfuerciu de movilizar les mases de Zaire detr\u00e1s del so fundador presidente. Enllazada \u00edntimamente cola doctrina de Mobutismo yera la visi\u00f3n d'un tou abarcador que llevara'l coraz\u00f3n del part\u00edu a tolos sectores de la naci\u00f3n.\nEspansi\u00f3n autoritaria.\nEl conceutu de \"naci\u00f3n entamada pol\u00edticamente\", en realid\u00e1 implic\u00f3 una espansi\u00f3n mayor del control del Est\u00e1u sobre la socied\u00e1 civil. Signific\u00f3, de mano, la constituci\u00f3n d'asociaciones de grupos de moced\u00e1 y organizaciones de trabayadores dende la matriz del MPR. En xunetu de 1967, la Oficina Pol\u00edtica anunci\u00f3 la creaci\u00f3n de les Mocedaes del Movimientu Popular de la Revoluci\u00f3n \"Jeunesse du Mouvement Populaire de la R\u00e9volution\" (JMPR), surdida un mes antes de la Uni\u00f3n Nacional de Trabayadores Zaire\u00f1os \"Uni\u00f3n Nationale des Travailleurs Za\u00efrois\" (UNTZA), qu'axunt\u00f3 nuna sola estructura la organizaci\u00f3n de tres sindicato presistentes. Aparentemente, l'oxetivu de la fusi\u00f3n, nos t\u00e9rminos del Manifiestu de N'Sele, foi'l de tresformar el papel de los sindicatos de \"solamente una fuercia de confrontaci\u00f3n\" en \"un \u00f3rganu de sofitu a la pol\u00edtica\", previendo asina una conex\u00f3n de comunicaci\u00f3n ente la clase obrera y l'Est\u00e1u. Semejantemente, el JMPR tendr\u00eda d'actuar como una gran conex\u00f3n ente la poblaci\u00f3n estudiantil y l'Est\u00e1u. Na realid\u00e1, el gobiernu intentaba tener sol so control esos sectores, onde quiciabes se concentrar\u00eda la oposici\u00f3n al r\u00e9xime. Designando a l\u00edderes claves del trabayu y la moced\u00e1 del MPR, la Oficina Pol\u00edtica, el r\u00e9xime esperaba venceyar les fuercies sindicales y estudiantiles a la maquinaria del est\u00e1u. Sicas\u00ed, como indicaron numberosos observadores, nun hai la menor evidencia de que se consiguiera movilizar sofitos al r\u00e9xime m\u00e1s all\u00e1 del nivel m\u00e1s superficial. \nL'encl\u00edn escontra la captaci\u00f3n de sectores sociales claves sigui\u00f3 nos a\u00f1os siguientes; finalmente, fueron atra\u00edes sol control del part\u00edu les asociaciones de muyeres y la prensa; n'avientu de 1971 Mobutu avanz\u00f3 pa menospreciar el poder de les Ilesies. De magar, solu tr\u00e9s Iglesias fueron reconoc\u00edes: la Ilesia de Cristu en Zaire (L'\u00c9glise du Cristu Au Za\u00efre), la Ilesia de Kimbanguist, y la Ilesia cat\u00f3lica. La nacionalizaci\u00f3n de les universidaes de Kinxasa y Kisangani, empareyada cola insistencia de Mobutu en prohibir tolos nomes de pila cristianos y establecer les seiciones de JMPR en tolos seminarios, provocaron el conflictu ente la Ilesia cat\u00f3lica y l'Est\u00e1u. Hasta qu'en 1975, dempu\u00e9s de la gran presi\u00f3n de la Santa Sede, el r\u00e9xime alcuerda amenorgar los sos ataques a la Ilesia cat\u00f3lica y devolver el control de los sistemes escolares de la Ilesia. Mentanto, acordies con una llei d'avientu de 1971, que dex\u00f3 al est\u00e1u eslleir \"cualquier Ilesia o la secta qu'alteriara o amenaciara alteriar l'orde p\u00fablicu\", les sectes relixoses non reconoc\u00edes fueron eslle\u00edes y los sos l\u00edderes encarcelaos. \nMobutu tami\u00e9n tuvo curi\u00e1u en suprimir toles instituciones que podr\u00eden movilizar llealtaes \u00e9tniques. Declaradamente opuestu a la etnia como base pa l'afiliaci\u00f3n pol\u00edtica, proscribi\u00f3 tales asociaciones \u00e9tniques, como l'Asociaci\u00f3n d'Hermanos de Lulua \"Association des Lulua Fr\u00e8res\", que fuera entam\u00e1u en Kasa\u00ef, en 1953, como reacci\u00f3n a la creciente influencia pol\u00edtica y econ\u00f3mica en Kasa\u00ef de les persones rivales de Luba; y la de lya de Liboke Bangala (lliteralmente, \"un ll\u00edu de Bangala\"), una asociaci\u00f3n formada nos a\u00f1os cincuenta pa representar los intereses d'oradores de Lingala nes grandes ciudaes. Mobutu ayud\u00f3 a que l'afiliaci\u00f3n \u00e9tnica fuera enturbiada na mente del p\u00fablicu. Sicas\u00ed, como'l descontentu surdi\u00f3, les tensiones \u00e9tniques resurdieron. \nEn paralelu a los esfuercios del Est\u00e1u pa controlar tolos biltos aut\u00f3nomos del poder, fueron introduc\u00edes ente 1967 y 1973, importantes reformes alministratives pa reforzar a les autoridaes centrales nes provincies. L'oxetivu central de la reforma foi d'abolir los gobiernos provinciales y remplazarlos por funcionarios del Est\u00e1u designaos en Kinsasa. El principiu de centralizaci\u00f3n foi estend\u00edu ent\u00e1 m\u00e1s, a distritos y territorios, cada unu empobin\u00e1u por alministradores designaos pol gobiernu central en 1970. Les \u00faniques unidaes del gobiernu que retuvieron un grau xustu d'autonom\u00eda, anque por poco tiempu, fueron les llamaes entidaes llocales. El sistema unitario y centralizao del Est\u00e1u ten\u00eda gran semeyanza col so antecedente colonial, y en xunetu de 1972, les provincies fueron llamaes rexones. \nCola reforma de xineru de 1973, diose otra reblagada escontra la mayor centralizaci\u00f3n. L'oxetivu, n'esencia, foi crear una completa fusi\u00f3n de xerarqu\u00edes pol\u00edtiques y alministratives faciendo xefe de cada unid\u00e1 alministrativa al presidente del comit\u00e9 llocal del part\u00edu. Am\u00e1s, otra consecuencia de la reforma foi amenorgar grandemente'l poder de les autoridaes tradicionales de nivel llocal. Los derechos hereditarios a puestos d'autorid\u00e1 y\u00e1 nun se reconoc\u00eden; en cuenta de eso, toos el xefes ten\u00eden que ser designaos, pa ser controlaos pol Est\u00e1u, v\u00eda la xerarqu\u00eda alministrativa. Aquel d\u00eda, el procesu de centralizaci\u00f3n esaniciara te\u00f3ricamente tolos centros presistentes d'autonom\u00eda llocal. \nL'analox\u00eda col est\u00e1u colonial aport\u00f3 a ent\u00e1 mayor si tenemos en cuenta la introducci\u00f3n, en 1973, del \"trabayu c\u00edvicu obligatoriu\" (conoc\u00edu como Salongo, del t\u00e9rminu de Lingala pal trabayu), na forma d'una tarde selmanal del trabayu obligatoriu en xeres agr\u00edcoles y proyeutos de desenvolvimientu. Oficialmente descritu como una tentativa revolucionaria de volver a los valores del comunalismo y solidarid\u00e1 inherentes a la socied\u00e1 tradicional, el Salongo foi escurr\u00edu pa movilizar a la poblaci\u00f3n nel desempe\u00f1u del trabayu coleutivu \"con entusiasmu y ensin llimitaci\u00f3n\". Pero, en realid\u00e1, el Salongo foi un trabayu forz\u00e1u. La falta visible del entusiasmu popular pal Salongo llev\u00f3 a la resistencia, causando que munchos alministradores locales nun se dieren por alud\u00edos. Anque les penes por desobedecer yeren d'un mes a seis meses na c\u00e1rcel, a la fin de la d\u00e9cada de los setenta la mayor\u00eda de los zaire\u00f1os evitaren cumplir les sos obligaciones de Salongo. Resucitando una de les principales carauter\u00edstiques del est\u00e1u colonial, amargamente recordaes, el trabayu c\u00edvicu obligatoriu contribuy\u00f3, considerablemente, a sufrir una erosi\u00f3n de llexitimid\u00e1 pal Est\u00e1u mobutista.\nZairinizaci\u00f3n.\nLa paz y l'estabilid\u00e1 relatives prevalecieron hasta qu'en 1977 y 1978 rebeldes de Katanga, con bases n'Angola, llanzaron una serie d'incursiones en Shaba, na rex\u00f3n de Katanga. Los rebeldes fueron espulsaos con ayuda de soldaos paracaidistes belgues. \nMientres los a\u00f1os ochenta, Zaire yera un Est\u00e1u de part\u00edu \u00fanicu. Anque Mobutu caltuviera con \u00e9situ'l control mientres esti periodu, los part\u00edos de la oposici\u00f3n, sobremanera la \"Union pour la D\u00e9mocratie et le Progr\u00e8s Social\" (UDPS), fueron bien activos. Les tentatives de Mobutu p'acabar con estos grupos provocaron una gran cr\u00edtica internacional. \nCuando la Guerra Fr\u00eda lleg\u00f3 al so fin, les presiones internes y esternes a Mobutu aumentaron. A finales de 1989 y principios de 1990, Mobutu foi debilit\u00e1u por una serie de protestes locales, pola creciente cr\u00edtica internacional, poles pr\u00e1ctica de r\u00e9xime contra los derechos humanos, una econom\u00eda duldosa, pola corrupci\u00f3n del gobiernu, y sobremanera pola malversaci\u00f3n masiva de los fondos de gobiernu pa usu personal. \nEn mayu de 1990, Mobutu, alcord\u00f3 l'entamu d'un sistema multi-partidariu con eleiciones y una constituci\u00f3n. Cuando los detalles d'una parte de la reforma retras\u00e1ronse, los soldaos empezaron a escalar Kinxasa, en setiembre de 1991, en protesta del impagu de los sos sueldos. Dos mil soldaos franceses y belgues, dalgunos d'ellos tresportaos pola Fuercia a\u00e9rea d'EE. XX., sacuparon de Kinxasa a los 20\u00a0000 ciudadanos estranxeros puestos en peligru. \nEn 1992, dempu\u00e9s de delles tentatives previes similares, foi preparada la Conferencia Nacional Soberana, largamente prometida, axuntando a m\u00e1s de 2000 representantes de dellos part\u00edos. La conferencia dio un mandatu llexislativu, siendo escoy\u00edu l'arzobispu Laurent Monsengwo como'l so presidente, xunto con Etienne Tshisekedi wa Mulumba, el l\u00edder del UDPS, como primer ministru. A finales d'a\u00f1u, Mobutu creara un gobiernu rival col so propiu primer ministru. El puntu muertu resultante conduci\u00f3 a un arreglu, cola fusi\u00f3n de los dos gobiernos nun Gran Conseyu de la Rep\u00fablica - Parllamentu de Transici\u00f3n (HCR-PT), en 1994, con Mobutu como xefe d'est\u00e1u y Kengo wa Dondo como primer ministru; y anque les eleiciones presidencial y llexislativu fueron planiaes delles vegaes mientres los dos a\u00f1os siguientes, nunca se convocaron.\nPrimer Guerra del Congo.\nEn 1996, les tensiones de la vecina guerra de Ruanda y el xenocidiu, chiscaren a Zaire (vease la Historia de Ruanda). A la milicia ruandesa de Hutu, la Fuercia (Interahamwe), que fuxera a Ruanda sigui\u00f3-y l'ascensi\u00f3n d'un gobiernu del RPF, que tuviera utilizando campamentos pa refuxaos de Hutu en Zaire oriental como bases pa la incursi\u00f3n contra Ruanda. Esta milicia de Hutu aliar coles Fuercies Armaes de Zaire (CARA) pa llanzar una campa\u00f1a contra les etnies tutsis congole\u00f1es en Zaire oriental. Dempu\u00e9s, los tutsis formaron una milicia pa defendese de los ataques enemigos. Cuando'l gobiernu de Zaire empez\u00f3 a agravar les masacres, en payares de 1996, les milicies Tutsi alzar en rebeli\u00f3n contra Mobutu lo que aportar\u00eda a conoc\u00edu como la \"Primer Guerra del Congo\". \nA la milicia Tutsi xuni\u00e9ronse dellos grupos de la oposici\u00f3n y foi sofitada per dellos pa\u00edses, inclusive por Ruanda y Uganda. Esta coalici\u00f3n, dirixida por Laurent-D\u00e9sir\u00e9 Kabila, aport\u00f3 a conocida como l'Alianza de les fuercies democr\u00e1tiques pa la lliberaci\u00f3n del Congo-Zaire \"Alliance des Forces D\u00e9mocratiques pour la Lib\u00e9ration du Congo-Za\u00efre\" (AFDL). El AFDL, buscaba como finalid\u00e1 espulsar a Mobutu, con grandes victories contra'l so ex\u00e9rcitu en 1997. Tres el fracasu de les negociaciones pola paz ente Mobutu y Kabila en mayu de 1997, Mobutu fux\u00f3 del pa\u00eds, y Kabila col\u00f3 ensin oposici\u00f3n a Kinxasa el 20 de mayu de 1997. Nomar a Kabila como presidente, que consolid\u00f3'l so poder xunto al AFDL, y volvi\u00f3 nomase al pa\u00eds Rep\u00fablica Democr\u00e1tica d'El Congu."}
{"id": "8361", "revid": "43102", "url": "https://ast.wikipedia.org/wiki?curid=8361", "title": "Everest", "text": "L'Everest ye'l monte m\u00e1s altu de la Tierra. As\u00edtiase nel Cordal del Himalaya, na llende ente Nepal y el T\u00edbet (China). Los sos nomes tradicionales son en nepal\u00e9s Sagarmatha (\"cara del cielu\"), y en tibetanu Chomolangma o Qomolangma (\"madre del universu\").\nRutes d'ascensi\u00f3n.\nEl monte Everest tien dos rutes principales d'ascensu, pela cume sureste en Nepal y pela cume nordeste nel T\u00edbet, am\u00e1s d'otres 13 rutes menos utilizaes. De les dos principales, ye la del sureste la que t\u00e9unicamente ye m\u00e1s cenciella y la que suel esguilar m\u00e1s frecuentemente. Foi la qu'utilizaron Edmund Hillary y Tenzing Norgay en 1953. Sicas\u00ed, la so escoyeta tuvo influida m\u00e1s por cuestiones pol\u00edtiques que por plantegamientos t\u00e9unicos, daquella la frontera col T\u00edbet taba ciarrada pa los foriatos dende 1949.\nLos m\u00e1s de los intentos d'ascensi\u00f3n son ente los meses d'abril y mayu xusto enantes de la llegada de los monzoness, esto ye asina porque hai un camb\u00e9u nes corrientes d'aire y ye nesti tiempu cuando la velocid\u00e1 media del air\u00f3n baxa. Inda, en delles ocasiones faense tentatives al pasar el monz\u00f3n nos meses de setiembre y ochobre, pero dificulta la escalada al tar la monta\u00f1a mui cargada de \u00f1eve.\nAscensiones significatives.\nMallory y Irvine.\nDende l'a\u00f1u 1921 fici\u00e9rense delles intentones d'ascensu ensin \u00e9xitu. El 6 de xunu de 1924, George Mallory y Andrew Irvine, dambos brit\u00e1nicos, ficieron un intentu del que nunca volvieron. Nun se sabe con segurid\u00e1 si llegaren a facer cume y morrieren nel descensu, o si nun llegaron hasta la cume. El cuerpu de Mallory, atop\u00e1u en 1999, ten\u00eda oxetos personales pero faltaba la semeya de la so muyer que prometiere dexar arribones.\nLa primer ascensi\u00f3n completada foi la d'una espedici\u00f3n anglo-neozelandesa en 1953, dirixida por John Hunt. El picu pis\u00e1ronlu'l 29 de mayu Edmund Hillary y Tenzing Norgay.\nEl 16 de mayu de 1975, Junko Tabei convirti\u00f3se na primer muyer n'alcanzar la cume del Everest. En 1978 Reinhold Messner y Peter Habeler protagonizaron la primer ascensi\u00f3n ensin os\u00edxenu. El mesmu Reinhold Messner ye l'autor de la primera ascensi\u00f3n en solitariu. El 25 de mayu de 2001 Erik Weihenmayer ye'l primer escalador ciegu que facer cume.\nDesastre de 1996.\nNa temporada d'escalada de 1996, morrieron diecinueve persones durante un intentu de facer cume, esta cifra representa'l mayor n\u00famberu de muertes nun a\u00f1u na historia del Everest. El 10 de mayu d'esi a\u00f1u ye'l d\u00eda nel que m\u00e1s persones muerren na historia d'esta monta\u00f1a. Una tempest\u00e1 nun dexa que munchos alpinistes, cercanos a la cume (nel escal\u00f3n Hillary), sean a descender, morriendo ocho d'ellos. Ente ellos Rob Hall y Scott Fischer, los dos esperimentaos alpinistes que diben llendando espdiciones de pagu a la cume. Esti desastre tuvo muncha publicid\u00e1, faciendo que se xenerara un debate sobre la comercializaci\u00f3n del Everest.\nEl periodista de la revista Outside, Jon Krakauer, un de los clientes de Rob Hall nesa ascensi\u00f3n, asoley\u00f3 en 1997 el llibru (Into thin air - A personal account of the mt. Everest disaster nel que da cuenta de la so esperiencia na espedici\u00f3n de 1996.\nOtru llibru nel que se relata esti fechu ye'l del alpinista rusu Anatoli Boukreev, que trabayaba daquella como gu\u00eda de la espedici\u00f3n comercial del norteamericanu Scott Fisher, asoley\u00e1u en 1997 col t\u00edtulu The climb (La Escalada).\nEstat\u00edsdiques.\nHasta acabar l'a\u00f1u 2001, 1.491 persones aportaren a la cume, y d'elles 172 nun volvieron al campu base.\nEtimolox\u00eda.\nEl monte Everest lleva'l nome n'homenaxe al coronel George Everest, top\u00f3grafu xeneral d'India que foi la persona que fexo'l primer c\u00e1lculu del so altor en 1852. Los sos nomes tradicionales son en nepal\u00e9s Sagarmatha (\"cara del cielu\"), y en tibetanu Chomolangma o Qomolangma (\"madre del universu\")."}
{"id": "8366", "revid": "37624", "url": "https://ast.wikipedia.org/wiki?curid=8366", "title": "Comares", "text": "Comares ye un conceyu de la provincia andaluza de M\u00e1laga. "}
{"id": "8367", "revid": "35", "url": "https://ast.wikipedia.org/wiki?curid=8367", "title": "Comares (M\u00e1laga)", "text": ""}
{"id": "8368", "revid": "116", "url": "https://ast.wikipedia.org/wiki?curid=8368", "title": "Pic\u00f3metru", "text": "El pic\u00f3metru ye una unid\u00e1 de llonxit\u00fa del SI qu'equival a la billon\u00e9sima parte d'un metru.\nL'abreviatura ye pm. \n\"1 pm = 1x10-12 m\"\nEmpl\u00e9gase pa midir distancies d'escala at\u00f3mica, anque ye m\u00e1s normal usar l'\u00c1ngstrom. Los di\u00e1metros at\u00f3micos tienen una magnit\u00fa d'ente 50 pm y 600 pm."}
{"id": "8369", "revid": "35", "url": "https://ast.wikipedia.org/wiki?curid=8369", "title": "Pm", "text": ""}
{"id": "8370", "revid": "28171", "url": "https://ast.wikipedia.org/wiki?curid=8370", "title": "Pascal (unid\u00e1)", "text": "El pascal (s\u00edmbolu Pa) ye la unid\u00e1 de presi\u00f3n del Sistema Internacional d'Unidaes. Def\u00ednese como la presi\u00f3n que fai una fuercia de 1 newton sobre una superficie de 1 metru cuadr\u00e1u normal a la mesma.\n1 pascal (Pa) = 1 N/m\u00b2 = 1 J/m\u00b3 = 1 kg\u00b7m\u20131\u00b7s\u20132\nEquival a 10 baries y a 9,86923 * 10 -6 atm\u00f3sferes.\nEl nome vien-y n'honor de Blaise Pascal, matem\u00e1ticu, f\u00edsicu y fil\u00f3sofu franc\u00e9s."}
{"id": "8371", "revid": "35", "url": "https://ast.wikipedia.org/wiki?curid=8371", "title": "Pa", "text": ""}
{"id": "8372", "revid": "43102", "url": "https://ast.wikipedia.org/wiki?curid=8372", "title": "Nan\u00f3metru", "text": "El nan\u00f3metru ye la unid\u00e1 de llonxit\u00fa que ye igual a una milmillon\u00e9sima parte d'un metru. Suel usase pa midir la llonxit\u00fa d'onda de les radiaciones ultraviola y infrarroxo y pa la lluz.\nL'abreviatura ye nm.\n\"1 nm = 1x10-9 m\""}
{"id": "8373", "revid": "35", "url": "https://ast.wikipedia.org/wiki?curid=8373", "title": "Nm", "text": ""}
{"id": "8374", "revid": "35", "url": "https://ast.wikipedia.org/wiki?curid=8374", "title": "Monte Everest", "text": ""}
{"id": "8375", "revid": "43102", "url": "https://ast.wikipedia.org/wiki?curid=8375", "title": "Isaac Newton", "text": "Isaac Newton, foi un cient\u00edficu, fil\u00f3sofu y matem\u00e1ticu ingl\u00e9s, autor de los \"Philosophiae Naturalis Principia Mathematica\", m\u00e1s conoc\u00edos como los \"Principia\", onde describi\u00f3 la llei de la graved\u00e1 y, per aciu de les lleis que lleven el so nome, afit\u00f3 les bases de la Mec\u00e1nica Cl\u00e1sica.\nFoi'l primeru n'amosar que les lleis naturales que gobiernen el movimientu de la Tierra y les que gobiernen el movimientu de los cuerpos celestes son les mesmes. Xunto con Gottfried Leibniz ye'l padre del c\u00e1lculu modernu. \nLes lleis de la din\u00e1mica.\nNel so trat\u00e1u nom\u00e1u \"Principa\" despl\u00edquense les tres lleis de la Din\u00e1mica o Lleis de Newton, nes que Newton desendolca'l movimientu de los cuerpos asina como los sos efeutos y causes. Estes lleis son:\n\"Tou cuerpu caltendr\u00e1se nos sos estaos de reposu o movimientu uniforme y rectilliniu a nun ser que seya angariy\u00e1u por fuercies impreses a camudar el so est\u00e1u.\"\nCon esta llei, Newton afita qu'un cuerpu sobro'l que nun act\u00faen fuercies estra\u00f1es (o que les qu'act\u00faen an\u00falense ente elles) caltendr\u00e1se en reposu o movi\u00e9ndose a velocid\u00e1 constante.\nEsta idea, que y\u00e1 fuera enunciada por Descartes y Galileo, supon\u00eda fra\u00f1er cola f\u00edsica aristot\u00e9lica, seg\u00fan la qu'un cuerpu nam\u00e1i se calten\u00eda en movimientu mentanto actuara una fuercia sobro \u00e9l.\n\"El camb\u00e9u de movimientu ye proporcional a la fuercia motriz impresa y ocurre seg\u00fan la llinia reuta a lo llargo de qu'esa fuercia s'imprime\"\nEsta llei desplica les condiciones necesaries pa camudar l'est\u00e1u de movimientu o reposu d'un cuerpu. Seg\u00fan Newton estes modificaciones nam\u00e1i tienen llugar si se produz una interaici\u00f3n ente dos cuerpos, entrando o non en contautu (por exemplu, la graved\u00e1 act\u00faa ensin qu'heba contautu f\u00edsicu). Seg\u00fan la segunda llei, les interaiciones producen variaciones nel momentu llinial, a raz\u00f3n de\nformula_1\nSiendo formula_2 la fuercia, formula_3 la derivada del momentu llinial, formula_4 la derivada del tiempu.\nLa segunda llei pue resumise na f\u00f3rmula\nformula_5,\nsiendo formula_2 la fuercia (midida en newtons) qu'hai d'aplicar sobro un cuerpu de masa \"m\" pa provocar una aceleraci\u00f3n formula_7.\n\"Con toa aici\u00f3n asocede siempres una reaici\u00f3n igual y de sen contrariu; les aiciones mutues de dos cuerpos siempres son iguales y empobinaes en senes opuestos\"\nEsta llei refl\u00e9xase constantemente na natura: la sensaci\u00f3n de dolor que se siente al golpiar una mesa, darr\u00e9u que la mesa exerce una fuercia sobre \u00fan mesmu cola mesma intensid\u00e1; el puxu qu'algama un nalador al exercer una fuercia sobro'l borde de la piscina, siendo la fuercia que lu emburria la reaici\u00f3n a la fuercia qu'\u00e9l fixera previamente...\nLa gran obra de Newton ven\u00eda a poner fin a la revoluci\u00f3n cient\u00edfica entamada por Nicol\u00e1s Cop\u00e9rnico (1473-1543) y entamaba un periodu d'enfotu ensin llendes na raz\u00f3n, estensible a tolos campos del conocimientu."}
{"id": "8376", "revid": "43102", "url": "https://ast.wikipedia.org/wiki?curid=8376", "title": "Jules Verne", "text": "Jules Gabriel Verne, (Xuliu Verne n'asturianu), foi un escritor franc\u00e9s. La mayor parte de la so obra son noveles de ciencia ficci\u00f3n. \nBiograf\u00eda.\nJules-Gabriel Verne naci\u00f3 en Nantes, nel barriu d'\u00eele Feydeau. Yera f\u00edu de Pierre Verne (orixinariu de Provins), y de Sophie Allote de la Fu\u00ffe, d'una familia burguesa nantesa de navegantes y armadores. Jules Verne yera'l mayor d'una familia de cinco hermanos: Paul (1829-1897); Anna, nacida en 1836; Mathilde, nacida en 1839; y Marie, nacida en 1842. \nEn 1834, a la ed\u00e1 de seis a\u00f1os, va internu a una escuela llevada por una tal Mme. Sambin. L'a\u00f1u siguiente, entra col so hermanu nel \"Lyc\u00e9e Saint-Stanislas\" de Nantes, un establecimientu relixosu conforme al esp\u00edritu mui cat\u00f3licu de so padre (d'una manera xeneral, el \"Lyc\u00e9e Georges-Clemenceau\" nun tien una buena reputaci\u00f3n na burgues\u00eda nantesa). Ell\u00ed atopamos delles g\u00fcelgues de los sos primeros \u00e9xitos escolares: \nArriendes d'eso, varios accessits de m\u00fasica vocal asoleyen el so gustu por esta materia, gustu que conservar\u00e1 a lo llargo de tola so vida.\nLa lleenda afirma qu'en 1839, a la ed\u00e1 de 11 a\u00f1os, el peque\u00f1u Jules embarcar\u00edase nun corr\u00e9u con dest\u00edn a les Indies, en calid\u00e1 de grumete. So p\u00e1 recuperar\u00edalu in-extremis en Paimb\u0153uf. Dizse que Jules Verne confesar\u00eda que partiera pa devolve-y un collar de coral a la so prima, Caroline Tronson, de la que taba enamor\u00e1u. Ante la reacci\u00f3n de so p\u00e1, prometi\u00f3 nun volver a viaxar m\u00e1s qu'en sue\u00f1os. Pero eso nun ye m\u00e1s qu'una lleenda adornada pola imaxinaci\u00f3n familiar.\nEn 1840, Jules Verne entra nel \"Petit S\u00e9minaire de Saint-Donatien\", onde cursar\u00e1 la cuarta, la tercera y la segunda. S\u00edguelu'l so hermanu, en pensi\u00f3n como \u00e9l. Na so novela inacabada, \"Un pr\u00eatre en 1839\", Jules Verne describi\u00f3 esi peque\u00f1u seminariu de manera poco afalagadora.\nEl mesmu a\u00f1u, Pierre Verne compra a Chantenay una villa pa les vacacioness, tov\u00eda existente nel 29 bis, de la \"rue des R\u00e9form\u00e9s\", enfrente a la ilesia de Saint-Martin-de-Chantenay (el Mus\u00e9u Jules-Verne, asiti\u00e1u igualmente en Chantenay, ta instal\u00e1u nun edificiu ensin rellaci\u00f3n cola familia Verne). A tola familia-y gusta axunt\u00e1se nesta casa de campu. Les vaciones de Jules pasen igualmente en Brains, na propied\u00e1 de so t\u00edu Prudent Allotte, \"La Guerche\". Esti \u00faltimu ye un vieyu armador solteru, que dio la vuelta al mundo y torn\u00f3 pa instalase nel so pa\u00eds natal en 1827/1828. Ye alcalde de Brains de 1828 a 1837. Al xoven Verne presta-y xugar interminables part\u00edes de faire d'interminables parties del \"xuegu de la oca\" col vieyu trotamundos. \nDe 1844 a 1846, Jules y Paul entren al \"Lyc\u00e9e Royal\" (angua\u00f1o \"Lyc\u00e9e Clemenceau\"]]). Jules Verne frecuenta en compa\u00f1ia de los sos compa\u00f1eros el \"Cercle des externes du Coll\u00e8ge Royal\" que s'aconceya na llibrer\u00eda del P\u00e8re Bodin, \"Plaza del Pilori\". Depu\u00e9s de terminar les clases de ret\u00f3rica y filosof\u00eda, pasa les pruebes del bachilleratu en Rennes y recibe la menci\u00f3n \u00ab assez bien \u00bb, el 29 de xunetu de 1846.\nEn 1847, Jules Verne ye envi\u00e1u a Par\u00eds por so padre, prioritariamente pa que contin\u00fae colos sos estudios, pero tami\u00e9n pue ser col fin d'allo\u00f1alu de Nantes. N'efeutu, Caroline Tronson (1826-1902), la prima de Jules, de la que ta enamor\u00e1u, c\u00e1sase'l 27 d'abril del mesmu a\u00f1u con \u00c9mile Dezaunay, un home de cuarenta a\u00f1os. Jules Verne sentir\u00e1 un amargor fondu.\nLos \"Viaxes estraordinarios\".\nEn 1862, Jules Verne somete al editor Pierre-Jules Hetzel (1814-1886) la so novela \"Cinq semaines en ballon\" (\"Cinco selmanes en globu\"), que s'asoleya en 1863 y conoz un gran \u00e9xitu, incluso m\u00e1s all\u00e1 de les fronteres franceses. Firma ent\u00f3s un contrato con Pierre-Jules Hetzel que lu xune por venti a\u00f1os a esti editor; comprometi\u00e9ndose a proporcionar noveles especialmente pal \"Magasin d'\u00e9ducation et de r\u00e9cr\u00e9ation\", revista destinada a la moced\u00e1. Asina Jules Verne va trabayar a lo llargo de cuarenta a\u00f1os nos sos \"Voyages extraordinaire]\" (\"Viaxes estraordinarios\") que comprendieron 62 noveles y 18 narraciones curties. En 1863, Jules Verne escribi\u00f3 \"Paris au XXe si\u00e8cle\" (\"Par\u00eds nel sieglu XX\"), que nun apaecer\u00eda hasta 1994.\nEl 27 de febreru de 1863 ye admit\u00edu como miembru de la \"Socied\u00e1 d'autores y compositores dram\u00e1ticos\".\nLe 26 d'avientu 1863, Verne asoleya un art\u00edculu nel \"Mus\u00e9e des familles\" un art\u00edculu relatando la 'esperiencia del so amigu Nadar a bordu d'un globu xigantescu, el \"G\u00e9ant\". el fot\u00f3grafu crea la \"Soci\u00e9t\u00e9 d'encouragement pour la locomotion a\u00e9rienne au moyen d'appareils plus lourds que l'air\" (\"Socied\u00e1 de sofitu pala locomoci\u00f3n a\u00e9rea por medio d'aparatos m\u00e1s pesaos que l'aire\"), na que Jules Verne ye censor. \nPer esti tiempu, descubre l'universu d'Edgar Poe a trav\u00e9s de les traduciones de Charles Baudelaire. L'escritor americanu fasc\u00ednalu, hasta'l puntu que-y consagra l'\u00fanicu estudiu lliterariu qu'escribi\u00f3, apaec\u00edu en 1864 nel \"Mus\u00e9e des familles\", \"Edgar Poe et ses \u0153uvres\".\nEn 1864 Jules Verne publica les noveles \"Les Aventures du capitaine Hatteras\", qu'apaez primeramente nel \"Magasin\" anantes de ser asoleyada en volume y \"Voyage au centre de la Terre\". \nPer otru llau, dexa'l so emplegu d'axente de cambiu y tresll\u00e1dase a Auteuil. \nEn 1865, convi\u00e9rtese en miembru de la \"Soci\u00e9t\u00e9 de g\u00e9ographie\".\nEl 16 de marzu de 1867, en compa\u00f1\u00eda del so hermanu Paul, embarca nel \"Great Eastern\" en Liverpool pa los Estaos Xun\u00edos, editar\u00e1 del so viaxe la novela d\"Une ville flottante\" (1870). Jules Verne compra'l so barcu \"Saint-Michel\" en 1868, una chalupa de pesca, habilitada pa los viaxes de placer, y nella fadr\u00e1'l so despachu de trabayu. \nMobiliz\u00e1u como guardacoste nel \"Crotoy\" na Guerra franco alemana de 1870, Jules Verne contin\u00faa escribiendo. \nSo padre, Pierre Verne, muerre'l 3 de payares de 1871, en Nantes.\nTresll\u00e1dase a vivir a Amiens, villa natal de la so muyer, en 1872. Nesta d\u00f3mina, Amiens cuenta con delles sociedaes de sabios: d'esta miente vemos frecuentemente a Jules na Biblioteca de la Socied\u00e1 Industrial, que ta abonada a numberoses revistes cient\u00edfiques. El 8 de marzu de 1872, convi\u00e9rtese en miembru titular de l\"'Acad\u00e9mie des Sciences, des Lettres et des Arts d'Amiens\" de la que foi elix\u00edu Direutor en 1875 y en 1881 y, nesta ocasi\u00f3n, pronuncia varios discursos de bienven\u00eda, especialmente a unu de los sos amigos, el caricaturista G\u00e9d\u00e9on Baril, que firma les ilustraciones de \"Dix heures en chasse\", na editorial Hetzel. En cambio, nun consigue entrar na \"Acad\u00e9mie fran\u00e7aise\".\nDende xunu de 1867, l\"'Acad\u00e9mie fran\u00e7aise\" corona'l \"Magasin d'\u00c9ducation et de R\u00e9cr\u00e9ation\", nel que Jules Verne ya asoleyara delles noveles, depu\u00e9s, demientres la sesi\u00f3n del 8 d'agostu de 1872, son los \"Voyages extraordinaires\" nel so conxuntu los qu'algamen el mesmu honor. Nesta osci\u00f3n, M. Patin, secretariu perpetuu de l'Acad\u00e9mie, fai l'emponderamientu de Jules Verne que, mui contentu con esti premiu, ambiciona un sill\u00f3n na honorable instituci\u00f3n. Fracasando nel so intentu aquel a\u00f1u, torna a intentalo en 1877, col fuerte sofitu Alexandre Dumas f\u00edu. Nuevu desenga\u00f1u: ye Victorien Sardou'l que resulta elix\u00edu. Verne nun renuncia y intenta una nueva oportunid\u00e1 en 1883. Esta vez, ye'l fracasu de la obra qu'asoley\u00f3 de \"K\u00e9raban-le-T\u00eatu\" y qu0'escribi\u00f3 ensin collaboraci\u00f3n la que-y torga'l cam\u00edn. Verne ret\u00edrase a Amiens, pero en 1884, presenta nuevamente la so candidatura y presiona a Dumas p\u00edu pa que lu ayude. Ye un nuevu fracasu, que lu asquea pa siempre.\nEn 1874, publica \"La vuelta al mundu n'ochenta d\u00edes\" y compra'l \"Saint-Michel II\". El mesmu a\u00f1u, algama pal so barcu la concesi\u00f3n del \"Yacht-Club de France\", del que ye noma\u00e1u miembru honorariu. En 1876, Honorine Verne ye v\u00edctima d'abondoses m\u00e9trorraxes que paez que la van llevar a la muerte, pero ye salvada por una transfusi\u00f3n de sangre, casu rar\u00edsimu na d\u00f3mina. Un a\u00f1u m\u00e1s sero, Verne da un fastuosu baile de m\u00e1zcares n'Amiens, cola participaci\u00f3n del so amigu Nadar, el modelu de Michel Ardan, h\u00e9roe de les sos noveles \"De la Terre \u00e0 la Lune\" y \"Autour de la Lune\". Desgraciadamente, la so muyer recae delles xornaes m\u00e1s tarde. L'editor desaprueba manifiestamente esi baile, que l'autor da portanto pa asentar la posici\u00f3n de la so muyer y los sos f\u00edos n'Amiens.\nEn 1876, algama de la xusticia que'l so f\u00edu menor Michel con un comportamientu rebelde seya met\u00edu nun reformatoriu, la \"Colonie p\u00e9nitentiaire de Mettray\" a lo llargo de seis meses. En febreru de 1878, failu embarcar pa les Indies.\nDe xunu a agostu de 1878, Jules Verne naviga de Lisboa a Arxelia nel \"Saint-Michel III\", depu\u00e9s, en xunetu de 1879, n'Escocia ya Irlanda. Tercer cruceru en xunu de 1881, col so hermanu, el so sobr\u00edn Gaston y Robert Godefroy : visita'l Mar del Norte, Holanda, Alema\u00f1a, depu\u00e9s pela canal d'Eider, Kiel y el B\u00e1ltico hasta Copen\u1e25ague. Existen numberoses rese\u00f1es sobre esi viaxe,de nombreux renseignements sur ce voyage, puesto que Paul Verne escribi\u00f3'l rellatu, asoley\u00e1u na editorial Hetzel. En 1882, dexa'l boulevard Longueville, onde reside dende 1873, pa treslladase a la rue Charles Dubois, la famosa casa de la torre cororada por un mirador que presenta semeyances sosprendentes coles cases con torre en dos de les sos noveles p\u00f3stumes, \"Le Secret de Wilhelm Storitz\" y \"La Chasse au m\u00e9t\u00e9ore\". El 8 de marzu de 1885, dar\u00e1 un segundu baile na so nueva residencia, baile al que la so muyer pudo, esta vez, asistir.\nEn 1884, Jules Verne decide facer un gran cruceru pel Mediterraneu. El \"Saint-Michel III\" dexa Nantes el 13 de mayu. A bordu at\u00f3pense Paul Verne, Robert Godefroy, Michel Verne y Louis-Jules Hetzel. Cuenta atopar a la so muyer, de visita en casa de la so f\u00eda Valentine y del so xenru, n'Arxelia. El barcu llega a Vigo el 18, a Lisboa el 23. Verne pasa per Gibraltar el 25 de mayu. A la so llegada a Or\u00e1n, alcu\u00e9ntrase con Honorine y ye recib\u00edu pola socied\u00e1 xeogr\u00e1fica de la ciud\u00e1. Los peri\u00f3dicos dediquen-y numberosos art\u00edculos. El 10 de xunu, llega a B\u00f4ne onde'l \"bey\" de Tunicia pon a la so disposici\u00f3n un vag\u00f3n especial. Tornando al so barcu, sufre una tempest\u00e1 cerca de Malta, visita Sicilia, Siracusa, depu\u00e9s Napoles y Pompeya. N'Anzio, el grupu garra'l tren pa Roma. El 7 de xunetu, Verne ye recib\u00edu n'audiencia privada pol Papa Lle\u00f3n XIII. Curiosamente,el d\u00eda siguiente, visita la l\u00f3xa mas\u00f3nica de la ciud\u00e1. Mas sero re\u00fanese con Louis-Salvador de Habsbourg-Lorraine, col qu'establez una rellaci\u00f3n epistolar que durar\u00e1 hasta la muerte del escritor. Dos meses depu\u00e9s de zarpar el barcu, Verne ta de vuelta n'Amiens.\n\u00daltimos a\u00f1os.\n1886 ye un a\u00f1u crucial na vida de Jules Verne. El 15 de febreru, dec\u00eddese a vender el \"Saint-Michel III\". La conservaci\u00f3n del barcu t\u00f3rnase cara y el so f\u00edu end\u00e9udase y cuesta-y caro. C\u00e9delu a mit\u00e1 de preciu aMartial No\u00eb. El 9 de marzu, volviendo a casa del \u00ab Cercle de l'Union \u00bb, at\u00f3pa al so sobr\u00edn Gaston arm\u00e1u con un revolver. Dispara sobre l'escritor que ye fer\u00edu nuna pierna. Gaston ye sospechosu de llocura. So padre, Paul Verne, declarar\u00e1 que'l so f\u00edu dispar\u00f3 sobre Jules Verne pa llamar l'atenci\u00f3n sobre \u00e9l col fin de facelu entrar na \"Acad\u00e9mie fran\u00e7aise\". Gaston Verne ser\u00e1 ingres\u00e1u nun manicomiu hasta la so muerte'l 13 de febreru de 1938. Robert Godefroy env\u00eda un telegrama a la casa Hetzel, pero Louis-Jules Hetzel ta en M\u00f3nacu, al cuidao de so padre que muerre'l 17 marzu. La firida de Jules Verne dexar\u00e1-y una coxera definitiva. \nEl 15 febrery de 1887, so madre, Sophie Verne, muerre. L'escritor nun pue acudir al intierru, y\u00e1 que camina con dificult\u00e1 y la so curaci\u00f3n nun avanza. \nOblig\u00e1u a facese sedentariu, tresllada'l so inter\u00e9s pola vida de la ciud\u00e1. En 1888, Jules Verne ye elix\u00edu pal conceyu d'Amiens sobre la lista republicana (izquierda moderada) liderada por Fr\u00e9d\u00e9ric Petit. Ocupar\u00e1'l puestu quince a\u00f1os. Verne nun yera un republicanu convenc\u00edu, y\u00e1 que tola vida se consider\u00f3 mon\u00e1rquicuu, pero de tendencia orleanista. Nel somantu del conceyu, foi l'encarg\u00e1u, de los espect\u00e1culos, de circu y de les exposiciones. El dossier sobre'l \"Cirque Municipal\", y\u00e1 propuestu a lo llargo del mandatu anterior del Ayuntamientu, lleva-y munchu tiempu. Impl\u00edcase fuertemente, a pesar de les cr\u00edtiques a la construci\u00f3n del edificiu. Consigue sacar alantre'l so proyeutu, el 23 de xunu de 1889, pronuncia'l discursu d'inauguraci\u00f3n.\nCaballeru de la Lex\u00f3n d'honor dende agostu de 1870, Jules Verne ye promov\u00edu al grau d'oficial el 24 de xunetu de 1892. Ye condecor\u00e1u'l 11 d'ochobre siguiente pol Prefectu de la Somme. \nEl 27 d'agostu de 1897, el so hermanu Paul muerre como consecuencia de trastornos cardiacos que sufr\u00eda dende diba tiempu. Verne queda postr\u00e1u y refuga tou desplazamientu. Escribe una carta chocante al so sobr\u00edn Maurice, que termina asina: : \u00ab Ocho de la tarde. Tengo mi\u00e9u que me seya imposible dir a Par\u00eds \u00bb. \nEn 1900, Verne dexa'l domiciliu particular de la cai Charles Dubois y torna a la casa qu'alquilara nel 44 del boulevard de Longueville. L'apartamentu, menos espaciosu, permite-y vivir m\u00e1s f\u00e1cilmente. Calti\u00e9n los sos h\u00e1bitos: un gabinete de trabayu y la so biblioteca contigua. Siempre la mesma mesa sobre la qu'escribe dende va trenta a\u00f1os . L'escritor reconoz a un visitante, Robert Sherard: \u00ab Tengo una catarata nel mio g\u00fceyu derechu, pero l'otru ta tov\u00eda enforma bien \u00bb. Refuga pues facese operar.\nEn 1902, siente amenorgar les sos fuercies intelectuales. A una petici\u00f3n del direutor de l'Acad\u00e9mie d'Amiens, responde: \u00ab P\u00eddeme qu'escriba dalguna cosa pa l'Academia. Escaez ust\u00e9 qu'a la mio ed\u00e1 les pallabres vanse y les idees nun vienen \u00bb. \nEn 1903, l'escritor nun escribe munco, pero conf\u00eda a Robert H. Sherard que tien muncho avanzao y que nun ye tan grave que tien que trabayar lentamente . N'efeutu, dende 1892, Verne tien una lriestra de noveles escrites y les corrixe al mesmu tiempu del so asoleyamientu. A pesar de too, acepta la presidencia del grupu esperant\u00f3fonu d'Amiens. Ardiente defensor d'esta moza llingua internacional, promete a los sos amigos escribir una novela na que describir\u00e1 los m\u00e9ritos del esperanto. Entama la redaci\u00f3n de \"Voyage d'\u00e9tude\" hacia fin d'a\u00f1u. Pero agot\u00e1u, Verne dexa la pluma depu\u00e9s de 6 cap\u00edtulos. El borrador ser\u00e1 retom\u00e1u pol so f\u00edu Michel, pero la obra final (\"L'\u00c9tonnante Aventure de la mission Barsac\") nun fair\u00e1 menci\u00f3n al esperanto.\nLa diabetes, que ataca la so agudeza visual, acuit\u00e9 visuelle, va destruy\u00e9ndolu pasu ente pasu. Depu\u00e9s d'un fuerte ataque, hacia'l fin de 1904, una nueva crisis lu dexa ablay\u00e1u'l 16 de marzu del a\u00f1u siguiente. Jules Verne muerre'l 24 de marzu de 1905 n'Amiens na so casa del boulevard Longueville, 44 (angua\u00f1o \"boulevard\" Jules-Verne). Los sos funerales atraen a m\u00e1s de cinco mil persones. Varios discursos son pronunciaos, especialmente'l de Charles Lemire de la \"Soci\u00e9t\u00e9 de g\u00e9ographie\". L'emperador Guillermu II env\u00eda al encarg\u00e1u de negocios de la embaxada d'Alema\u00f1a a dar el p\u00e9same a la familia y sigue'l cortexu. Aquel d\u00eda ning\u00fan deleg\u00e1u del gobiernu franc\u00e9s taba presente nos funerales. . L'escritor foi enterr\u00e1u nel cementeriu de La Madeleine n'Amiens.\nSiete noveles de Jules Verne y una esbilla d'art\u00edculos apaecieron depu\u00e9s de la so muerte, publicaes pol so f\u00edu Michel Verne, que tomar\u00e1 la responsabilid\u00e1 de modificar los manuscritos. En 1907 una octava novela, \"L'Agence Thompson and Co.\", sera enteramente escrita por Michel pero asoleyar\u00e1se baxo l'autor\u00eda de Jules Verne.\nObres.\nFoi precursor de la ciencia ficci\u00f3n y de la moderna novela d'aventures. Foi un estudiosu de la ciencia y la teunolox\u00eda del so tiempu, lo que \u2014xun\u00edo a la so gran imaxinaci\u00f3n y a la so capacid\u00e1 d'anticipaci\u00f3n l\u00f3xica \u2014 permiti\u00f3-y adelantase al so tiempu, describiendo ente otres coses los submarinos (el \u00abNautilus\u00bb del capit\u00e1n Nemo), l'helic\u00f3pteru (un yate que na punta de los sos m\u00e1stiles tien h\u00e9lices que lu aguanten, en \"Robur el conquistador\").\nObres de moced\u00e1.\nLes noveles y narraciones qu'anticipen los \"Viaxes estraordinarios\"\nNoveles p\u00f3stumes.\nA la muerte de Jules Verne en 1905, varios de los sos manuscritos tan n'espera de publicaci\u00f3n, col fin de respetar el ritmu d'unu o dos vol\u00famenes por a\u00f1u prefer\u00edu pol editor. Eses noveles y narraciones fueron modificaes por Michel Verne, f\u00edu del autor, anantes de la so publicaci\u00f3n. Les versiones orixinales nun fueron asoleyaes m\u00e1s que varios decenios depu\u00e9s. La fecha indicada ente par\u00e9ntesis ye la de la redaci\u00f3n. \nObres teatrales.\nJules Verne si\u00e9ntese primeramente atray\u00edu pol teatru, pero nun conocer\u00e1 n\u00e9l m\u00e1s qu'un \u00e9xitu mediocre hasta que dellos de los sos \"Voyages extraordinaires\" seyan llevaos a la escena. Varies de les sos pieces fueron escrites en collaboraci\u00f3n. La fecha ye la de la primera producci\u00f3n, salvo indicaci\u00f3n en contra.\nPoes\u00edes y cantares.\n184 poesies y cantares de Jules Verne fueron catalogaes hasta'l presente. La mayor\u00eda de los cantares apaecieron en dos esbilles de m\u00fasica d'Aristide Hignard: \"Rimes et M\u00e9lodies\". Un gran n\u00famberu de poesies provienen de dos cuadernos de poesies manuscrites. Esos cuadernos fueron editaos.\nObres traduc\u00edes al asturianu.\nArriendes d'este obres vert\u00edes a la llingua asturiana, Xulio Verne foi la figura a la que se-y dedic\u00f3 la segunda edici\u00f3n del Festival del Arcu Atl\u00e1nticu, entam\u00e1u pol Conceyu de Xix\u00f3n en 2013, dedic\u00e1ndose-y la presentaci\u00f3n de les sos obres y una llectura p\u00fablica de \"La vuelta al mundu n'ochenta d\u00edes\"."}
{"id": "8377", "revid": "43102", "url": "https://ast.wikipedia.org/wiki?curid=8377", "title": "Luiz In\u00e1cio Lula da Silva", "text": "Luiz In\u00e1cio Lula da Silva ye un pol\u00edticu brasilanu, presidente del so pa\u00eds ente 2003 y 2011. \nTien una llarga historia como dirixente sindical y ye cofundador del Partido dos Trabalhadores, \u00fan de los part\u00edos pol\u00edticos brasilanos m\u00e1s importantes. \nFoi candidatu a la presidencia en 1989 (perdi\u00f3 con Fernando Collor de Mello), en 1994 y 1998 (perdi\u00f3 con Fernando Henrique Cardoso) y en 2002, cuando gan\u00f3. Asumi\u00f3 la presidencia de Brasil en 2003, tres ganar les eleiciones col mayor n\u00famberu de votos de la historia democr\u00e1tica brasilana (52,4 millones de votos) algamando'l 61% de los votos.\nEl 24 d'ochobre de 2003 di\u00e9ron-y el Premiu Pr\u00edncipe d'Asturies de Cooperaci\u00f3n Internacional."}
{"id": "8378", "revid": "43102", "url": "https://ast.wikipedia.org/wiki?curid=8378", "title": "Presidente de Brasil", "text": "El Presidente de la Rep\u00fablica Federativa de Brasil (), ye'l xefe d'est\u00e1u y el Xefe de Gobiernu xefe de gobiernu de la Rep\u00fablica Federativa de Brasil, dirixe la ca\u00f1a executiva del gobierno federal y ye el comandante en xefe de les Fuercies Armaes brasilanes. El sistema presidencial foi establec\u00edu en 1889, tres la proclamaci\u00f3n de la rep\u00fablica nun golpe d'est\u00e1u militar contra'l Emperador Pedro II. De magar, Brasil tuvo seis constituciones, tres dictadures, y tres periodos democr\u00e1ticos. Mientres los periodos democr\u00e1ticos, el votu foi obligatoriu. La Constituci\u00f3n de Brasil, xunto con delles enmiendes constitucionales, establez los requisitos, poderes, y responsabilidaes del presidente, llexislatura y el m\u00e9todu d'elecci\u00f3n.\nSeg\u00fan la Constituci\u00f3n Federal, el presidente tien que ser un ciudadanu nac\u00edu en Brasil, siquier tien de cuntar con 35 a\u00f1os d'ed\u00e1, exercer la ciudadan\u00eda y, por evidencia, escoyese per mediu d'un part\u00edu pol\u00edticu.\nComo rep\u00fablica con un executivu presidencial, Brasil concede poderes significativos al presidente, qui\u00e9n conducentemente controla la ca\u00f1a executiva, representa'l pa\u00eds nel estranxeru, noma'l gabinete y, cola aprobaci\u00f3n del Sen\u00e1u, los xueces pal Tribunal Federal Supremu. El presidente ye tami\u00e9n el Comandante en xefe comandante-en-xefe de les fuercies armaes.\nL'Art\u00edculu 84 de la Constituci\u00f3n Federal actual, determina que'l presidente tien el poder a:\nempecipiar el procedimientu llexislativu, nos casos establec\u00edos na constituci\u00f3n;"}
{"id": "8379", "revid": "35", "url": "https://ast.wikipedia.org/wiki?curid=8379", "title": "Lula", "text": ""}
{"id": "8380", "revid": "35", "url": "https://ast.wikipedia.org/wiki?curid=8380", "title": "Avi\u00f3n", "text": "Un avi\u00f3n (del franc\u00e9s \"avion\") o aeroplanu (del franc\u00e9s \"a\u00e9roplane\") ye una aeronave m\u00e1s pesada que l'aire, que tien ales y un cuerpu de carga, propuls\u00e1u por unu o m\u00e1s motores. \nDependiendo del n\u00famberu d'ales que tengan se-yos conoz colos nomes de \"monoplanu\", \"biplanu\" o \"triplanu\".\nNel casu de nun tener motor llamar\u00edase planeador y si supera la velocid\u00e1 del son\u00edu ye un avi\u00f3n supers\u00f3nicu.\nSuelen clasificase n'aviones civiles (que puen ser de carga, tresporte de pasaxeros, entrenamientu, sanitarios, contra fueos, etc.) y aviones militares (carga, tresporte de tropes, caces, bombarderos, esp\u00edes, etc.)."}
{"id": "8381", "revid": "35", "url": "https://ast.wikipedia.org/wiki?curid=8381", "title": "Lula da Silva", "text": ""}
{"id": "8382", "revid": "28171", "url": "https://ast.wikipedia.org/wiki?curid=8382", "title": "Lluvia", "text": "La lluvia ye un fen\u00f3menu metereol\u00f3xicu que consiste na cayida de gotes d'agua del cielu. \nLes gotes nun tienen ll\u00e1rima (redondes per abaxo y m\u00e1s o menos puntiag\u00fces per enriba), como se suel pensar. Les gotes peque\u00f1es son cuasi esf\u00e9riques, mientres que les de mayor tama\u00f1u t\u00e1n achataes. "}
{"id": "8384", "revid": "379", "url": "https://ast.wikipedia.org/wiki?curid=8384", "title": "Esfera", "text": "Una esfera (del griegu \u03c3\u03c6\u03b1\u1fd6\u03c1\u03b1, \u00absfaira\u00bb) ye la superficie formada por tolos puntos del espaciu que tan siempre a la mesma distancia (llamada \"radiu\") del mesmu puntu (llam\u00e1u \"centru\"). \nTami\u00e9n ye'l s\u00f3lidu cuyo volumen alcu\u00e9ntrase conten\u00edu en dicha superficie, anque pa estos casos ye m\u00e1s correutu emplegar el t\u00e9rminu \"bola\". \nComo la esfera ye la figura xeom\u00e9trica que pa la mesma cantid\u00e1 de volumen tien una superficie menor, ye'l cuerpu cuya enerx\u00eda ye m\u00ednima pa esi volumen. Por eso ye una de les formes m\u00e1s presentes na naturaleza. "}
{"id": "8385", "revid": "28171", "url": "https://ast.wikipedia.org/wiki?curid=8385", "title": "Tauti\u0161ka giesm\u0117", "text": "Tauti\u0161ka giesm\u0117 ye l'himno nacional de Lituania. Foi escritu en 1898 por Vincas Kudirka y convirti\u00f3se nel himnu nacional en 1919.\n\"Traducci\u00f3n:\""}
{"id": "8386", "revid": "43102", "url": "https://ast.wikipedia.org/wiki?curid=8386", "title": "Humphrey Bogart", "text": "Humphrey Bogart foi un actor de cine y teatru d'Estaos Xun\u00edos. Naci\u00f3 en Nueva York col nome de \"Humphrey De Forest Bogart\". Delles biograf\u00edes afiten la so fecha de nacimientu n'avientu envede en xineru de 1899.\nBogart foi'l mayor de los tres f\u00edos del matrimoniu form\u00e1u por Belmont De Forest, m\u00e9dicu ciruxanu, y Maude Humphrey, artista gr\u00e1fica. Estudi\u00f3 na Escuela Trinity, y m\u00e1s alantre na Academia Philips de Massachusetts, u conoci\u00f3 al so collaciu William Brady, f\u00edu del productor de teatru William A. Brady, que lu empobin\u00f3 a desendolcar la so faceta teatral. Bogart pensare n'estudiar medicina na Universid\u00e1 de Yale, ensin embargu, estos planes nun los algam\u00f3 al ser espuls\u00e1u pol so comportamientu rebalbu.\nAlist\u00f3se na Marina durante la Primer Guerra Mundial, y foi destin\u00e1u como marineru al buque S.S. Leviathan. En 1918 el barcu foi atac\u00e1u por submarinos y un torp\u00e9u dio-y ensin que lu fundiera. Pol espa\u00f1u, un cachu de madera dio-y a Bogart na cara y raxo-y la boca, lo que siempres-y afect\u00f3 al su mou de falar.\nDe vuelta a la so vida civil, foi contrat\u00e1u como alministraor na compa\u00f1\u00eda cinematogr\u00e1fica y de teatru World Film Corporation, de William A. Brady, el p\u00e1 del so collaciu.\nEl so mou de falar y el so aspeutu f\u00edsicu, que nun se correspondiere col del gal\u00e1n de la \u00e9poca finxeron perdif\u00edcil los anicios de la so carrera como actor. Dende 1922, a\u00f1u nel que apaeci\u00f3 na obra \"The Ruined Lady\", hasta 1935, nam\u00e1s fizo peque\u00f1es intervenciones en pel\u00edcules y obres de teatru.\nEnte los papeles secundarios que fizo destaquen la so apaici\u00f3n en \"Three on a match\" (estrenada n'Espa\u00f1a como \"Tres vidas de mujer\"). Esi papel propici\u00f3 que l'actor Leslie Howard puxara por incluir a Bogart nel papel de Duke Matee na pel\u00edcula \"The Petrified Forest\". L'\u00e9situ del film foi l'aniciu de la carrera hasta l'estrellatu del actor.\nLa confirmaci\u00f3n de Bogart como estrella de Hollywood lleg\u00f3 con \"High Sierra\", en 1941. El so trabayu foi reconoc\u00edu pola Academia de Cine norteamericada cuando en 1951 di\u00e9ron-y l'\u00d3scar al meyor actor pola so interpretaci\u00f3n en \"The African Queen\" (La reina d'\u00c1frica).\nBogart cas\u00f3se cuatro vegaes. La so primer muyer foi l'actriz Helen Menken, cola que tuviera cas\u00e1u ente 1926 y 1927. Un a\u00f1u dempu\u00e9s cas\u00f3se cola tami\u00e9n actriz Mary Phillips, cola que vivi\u00f3 hasta 1938. Cinco d\u00edes dempu\u00e9s cas\u00f3se con Mayo Methot, actriz cola que compart\u00eda afici\u00f3n al alcohol y cola que mantuviere siete a\u00f1os de conflictiva vida en com\u00fan. Foi en 1945 cuando s'axunt\u00f3 con Lauren Bacall, cola que protagoniz\u00f3 delles pel\u00edcules y \u00fan de los matrimonios m\u00e1s carism\u00e1ticos de Hollywood.\nBogart Morri\u00f3 en 1957, v\u00edctima d'un c\u00e1ncer d'es\u00f3fagu en Hollywood."}
{"id": "8387", "revid": "28171", "url": "https://ast.wikipedia.org/wiki?curid=8387", "title": "Santullano", "text": "Santullano pue ser:"}
{"id": "8391", "revid": "116", "url": "https://ast.wikipedia.org/wiki?curid=8391", "title": "Sof\u00eda de Grecia", "text": "Sof\u00eda Margarita Victoria Federica Schleswig-Holstein Sonderburg, Sof\u00eda de Grecia, (Atenes, 2 de payares de 1938), ye l'actual reina d'Espa\u00f1a.\nBiograf\u00eda.\nSof\u00eda de Grecia naci\u00f3'l 2 de payares de 1938, f\u00eda de los reis de Grecia Pablu I y Federica, ye la mayor de tres hermanos.\nCola entrada de los alemanes en Grecia, en 1941 la familia col\u00f3 pal exiliu. Sof\u00eda, xunto a la so ma y los sos hermanos Catherine y Constantino, asiti\u00f3se en Sud\u00e1frica, mientres que'l so pa abellug\u00e1base n'Exiptu. Acabada la Segunda Guerra Mundial, la familia axunt\u00f3se de nu\u00e9u en Grecia, y Pablu I foi coron\u00e1u rei del pa\u00eds.\nNa so moced\u00e1, Sof\u00eda de Grecia curs\u00f3 estudios d'arqueolox\u00eda y enfermer\u00eda, llegando a trabayar nun hospital d'Atenes. En 1954, Sof\u00eda atop\u00f3se col que m\u00e1s alantre fuere'l so home, Xuan Carlos I d'Espa\u00f1a, nun cruceru organiz\u00e1u pola so ma pa los mozos de la realeza europea nel yate Agamen\u00f3n. Ambos coincidieron en 1958 nel casoriu de les f\u00edes del duque de W\u00fcrttenberg, n'Stuttgart (Alema\u00f1a).\nEl 14 de mayu de 1962, ambos casaben n'Atenes, dempu\u00e9s de que Sof\u00eda aceptara convertise al catolicismu. Un a\u00f1u dempu\u00e9s af\u00edtense na residencia de la Zarzuela, en Madrid. \nSof\u00eda de Grecia da a lluz a la so primer f\u00eda, la Infanta Elena de Borb\u00f3n a los pocos meses, y en 1965 a la segunda, la Infanta Cristina de Borb\u00f3n. \nEn 1969 naz el so tercer f\u00edu, Felipe de Borb\u00f3n, a la fin Pr\u00edncipe d'Asturies y herederu de la Corona de Espa\u00f1a. Esi mesmu a\u00f1u, el ent\u00f3s Xefe del est\u00e1u espa\u00f1ol, el dictador Francisco Franco, asoleya la so decisi\u00f3n de nomar a Xuan Carlos I d'Espa\u00f1a como'l so socesor na xefatura del est\u00e1u, ello tr\u00e9s a\u00f1os dempu\u00e9s de reinstaurar la monarqu\u00eda nel pa\u00eds.\nMuertu Franco, Xuan Carlos ye coron\u00e1u rei d'Espa\u00f1a, con Sof\u00eda como reina consorte. La ceremonia celebr\u00f3se'l 22 de payares de 1975. Dende ent\u00f3s, Sof\u00eda calti\u00e9n la so residencia nel palaciu de la Zarzuela y exerce delles actividaes de tipu institucional y social. En 1977, Sof\u00eda fund\u00f3 la Fundaci\u00f3n Reina Sof\u00eda, enfotada nel desendolcu d'actividaes de tipu ben\u00e9ficu y cultural."}
