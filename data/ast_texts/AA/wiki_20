{"id": "30236", "revid": "37624", "url": "https://ast.wikipedia.org/wiki?curid=30236", "title": "Antiguu Conceyu de Castropol", "text": "Antiguu Conceyu de Castropol, \"Entrambasaguas\", \"Honor de Suar\u00f3n\" o ye'l nome col que fueran conoc\u00edos hist\u00f3ricamente los catorce conceyos del occidente asturianu afitaos ente los r\u00edos Eo y Navia que participaben baxo una \u00fanica representaci\u00f3n nel part\u00edu de l'Episcopal\u00eda, (sestu de los siete part\u00edos en que taba constitu\u00edda la Xunta Xeneral del Princip\u00e1u). Esta comarca afitada demientres l'imperiu romanu nel Convento Lucense, debi\u00f3 fincar nel Reinu d'Asturies llueu de la segregaci\u00f3n del reinu asturlleon\u00e9s que tien llugar tres la muerte d'Alfonsu III, tando dende ent\u00f3s suxeta al poder de los Obispos d'Uvi\u00e9u, llueu de les donaciones que del so territoriu tienen llugar nel a\u00f1u 1154 pal Honor de Suar\u00f3n y 1186 pal Honor de Grandas. Tres so emancipaci\u00f3n de l'autorid\u00e1 de los obispos participa na Xunta Xeneral del Princip\u00e1u, na que representa el mayor centru d'intereses del part\u00edu de les episcopal\u00edes.\nLos conceyos, am\u00e1s duna historia com\u00fan, conse\u00f1a tami\u00e9n una comu\u00f1a d'intereses culturales, lling\u00fc\u00edsticos y sociol\u00f3xicos qu'axeiten a la mesma una se\u00f1ard\u00e1 nel sen del Princip\u00e1u d'Asturies. En particular, ye d'encalcar la esistencia duna llingua propia, el gallegoasturianu, d'orixe galaico-portugu\u00e9s, y que ye reconocida como tal llingua, na Llei 1/1998, de 23 de marzu, d\u02bcUsu y Promoci\u00f3n del Asturianu y Gallegoasturianu, del Princip\u00e1u d\u02bcAsturies.\nActuales conceyos que integraban l'Antiguu Conceyu de Castropol.\nLa compos\u00edci\u00f3n de los conceyos inda que ye n'esencia la mesma dende la redenci\u00f3n de los obispos, vien variando a lo llonxe de los a\u00f1os pola segregaci\u00f3n ya agrupaci\u00f3n de munchos dellos, siendo g\u00fcei la siguiente:\nOrixe de la dixebra.\nDemientres la \u00e9poca prerromana y romana, la fastera del Navia-Eo taba ase\u00f1orada poles tribus m\u00e1s nororientales de los pueblos galaicos llucenses, dellos Egobarros, Cibarcos ya Albiones. M\u00e1s tres la dixebra del \"\u00abAsturorum Regnum\u00bb\" llueu de la muerte d'Alfonsu III, la comarca queda afitada hasta g\u00fcei nel Reinu d'Asturies. Pu\u00e9dense citar numberosos testos medievales enantes inda a la donaci\u00f3n de 1154 que fixen estes tierres en territoriu asturianu, ag\u00fceyese asina:\nPa entender, l'axuntamentu del so territoriu al reinu asturianu ye esencial el pergam\u00edn de la Catedral de Mondo\u00f1edo, dat\u00e1u nel a\u00f1u 867, (Tumbu Mondo\u00f1edo, p. 35-36, f. 196r) esti documentu xustifica la donaci\u00f3n pol rei Alfonsu II d'Asturies a la di\u00f3cesis de Mondo\u00f1edo de diversos llugares nes R\u00edes Altes gallegues que n\u00fan taran enantes na di\u00f3cesis de Britonia, col prop\u00f3situ de compensar los tomaos d'antiguu pola Dioc\u00e9sis d'Uvi\u00e9u como result\u00e1u de la 'saracenorum persecutionem'. Ye de se\u00f1alar nel testu citau:\nEl padre Florez al comentar esti pasaxe se\u00f1ala como la di\u00f3ceses d'Uvi\u00e9u atom\u00f3 la de Britonia, y axuntola a la nueva di\u00f3cesis (ye de ter presente que la Ilesia de San Salvador, tresformada llueu en di\u00f3cesis d'Uvi\u00e9u, escarec\u00eda d'antecedentes con anteriorid\u00e1 a la invasi\u00f3n musulmana), mas llueu de resurdida la di\u00f3cesis de Mondo\u00f1edo declarada heredera daquella, el Rei compensa la perda de m\u00e1s de la mit\u00e1 del so territoriu pola entrega en compensaci\u00f3n na so di\u00f3cesis de Transancos, Besancos e Pruncios, que \u00f1unca enantes taran na di\u00f3cesis de Britonia, y que atoman dende ent\u00f3s en compensaci\u00f3n de lo que enantes ten\u00eda Mondo\u00f1edo n'Asturies. \nEl monacatu Bret\u00f3n na Fastera del Navia-Eo.\nDacuando l'Alta Ed\u00e1 Media, el territoriu comprend\u00edu entre les conques fluviales de los r\u00edus Eo y del Navia af\u00edtase nel t\u00e9rminu del Monacatu Bret\u00f3n. Dafechu, el \"Parrohiale Suevum\", documentu alministrativu redactau de seguru demientres el Conciliu de Lugo (569), asitia el t\u00e9rminu d'asentamientu de los bretones espard\u00edu polos territorios del Monasterio M\u00e1ximo y pola tierra d'Asturies. La cita lliteral ye:\nLa sede del Monesteriu de M\u00e1ximu suel alcu\u00e9ntrase polos historiadores nalg\u00fan llugar entre el r\u00edu Masma ya el r\u00edu Eo, afit\u00e1ndose per munchos na parroqu\u00eda de Breto\u00f1a (A Pastoriza, Lugo), n\u00fan llonxe de San Tiso d'Abres y Taramundi. Pero, am\u00e1s la proximid\u00e1 al territoriu del ocidente asturianu, el t\u00e9rminu de les vecines sedes de Lugo, que atoma Barreiros, Quiroga y Montenegro y Astorga, que atoma n'Asturies inda na m\u00e1s el territoriu Pesgos, nos afiten tami\u00e9n la Sede Episcopal de Britona nel ocidente asturianu.\nSabemos g\u00fcei, que Britonia yera una sede organizada d'acordies coles normes habituales de les ilesies de tradici\u00f3n insular o celta. L\u2019obispu ten\u00edan tami\u00e9n les funciones d'ab\u00e1 del monesteriu onde resid\u00eda, nesti casu nel de M\u00e1ximo, y exerc\u00eda les sos funciones episcopales y abaciales en toles comunidadaes de cristianos del mesmu raiga\u00f1u. Esta organizaci\u00f3n af\u00edyase por San Patriciu dientro del procesu d'evanxelizaci\u00f3n d'Irlanda y el restu de les Illes Brit\u00e1niques ya inda a les comunidaes de misioneros irlandeses asentaes na Xermania.\nNel occidente asturianu ye d'atopar munches manifestaciones desta primitiva forma d'organizacion. Asina, nel testamentu del a\u00f1u 926, 23 de setiembre, otorgau por un supuestu rei Ramiru, f\u00edu d'Alfonsu III y de la Reina Ximena, quien entrega toa una riestra d'ilesies nel ocidente asturianu que amu\u00e9sanos la se\u00f1ard\u00e1 de la ordenaci\u00f3n territorial del occidente y la querencia de les families a sos centros relixosos. Nel llueu duna desllabazada rellaci\u00f3n d'heredaes n'Asturies donaes a la Ilesia de San Salvador, si\u00f1ala:\nYe d'inter\u00e9s la querencia de les families coles ilesies donaes, como resulta de la referencia \"et cum familia sua et cum suis adiecentis\". Conocemos tami\u00e9n polos documentos del Monesteriu de Oscos y per diversos xuicios del Obispu d'Uvi\u00e9u cola nobleza de la comarca como families enteres de persones viv\u00edan o depend\u00edan de los Monasterios.\nDe les creencies d'este xentes, sabemos tami\u00e9n, pola aprucida d'una ll\u00e1bana (Cayuela de Carri\u00f3) afayada por dos campesinos en 1926 na llocalid\u00e1 de Carri\u00f3, ya que dellos autores alluguen nos albores del tiempu de la monarqu\u00eda asturiana nel sieglu VIII, ya otros ex\u00e9tenla na etapa visigoda, nun llugar que se afita dientro de la sede episcopal de Britonia.\nD\u00e1maso Alonso nel so estudiu sobro los usos supersticiosos del sabugu, describe la costume afitada nuna zona del oriente de Lugo ya los conceyos asturianos m\u00e1s occidentales de colgar rames ness ventanes y puertes la nuechi de San Xuan pa evitar l'entrada de bruxes y mal ag\u00fceros, costume que tien una asemeyanza con otres documentaes nel Pa\u00eds de Gales y nel Norte de la Gironda.\nDel monacatu bret\u00f3n al benedect\u00edn.\nFern\u00e1ndez Conde amu\u00e9sanos tami\u00e9n como nos sieglos VIII-IX la socied\u00e1 de los territorios ocupaos por los bretones esperimenta una gran tresformaci\u00f3n, fen\u00f3menu que ta perbi\u00e9n documentau na britonia continental. Cita, esti autor asina, l'estudiu documentau per W. Davies sobro'l cartulariu de Redon (c. de Nantes dep. d'ille-et-Vilaine). Esti procesu calti\u00e9n b\u00e1sicamente na territorializaci\u00f3n y patrimonializaci\u00f3n de los centros ilesi\u00e1sticos per particulares. Una cosa paecida debi\u00f3 asoceder del mesmu sen y al mesmu tiempo nes comunidadaes bretones de Galicia y d'Asturies. Poro paez, diz Fern\u00e1ndez Conde, que llamar ilesia o menesteriu a pu\u00f1au de cl\u00e9rigos que viven xuntos per aquelles domines nuna ilesia asturiana, d'orixe bret\u00f3n o de raiga\u00f1u p\u00e9sicu tien de ser prauticamente lo mesmo a la hora d'esclariar la naturaleza xur\u00eddico-alministrativa de la ilesia y del monacatu prebenedict\u00edn. \nConocemos, nesti tiempu, toa una riestra de monasterios nel ocidente asturiano que calti\u00e9n una se\u00f1arda notable, ente muchos dellos, ye de citar los que siguen:\nNel a\u00f1u 1136, el rei Alfonsu VII, l'emperador, xunto a la so muyer do\u00f1a Berengela confirmen la donaciones daes a un grupu d'ermita\u00f1os, dirixius polos monxos Alfonso y Pelayo Alfonso de les heredaes de Santa Colomba Blamonte, Santa Mar\u00eda de Obanza, San Mart\u00edn de Bourio, Santalla de Presno y Villamil. Esta primera repoblaci\u00f3n, de la que so documentaci\u00f3n orixinal n\u00fan se conoz, dar\u00e1 llugar a la confirmaci\u00f3n de los beneficios y a la fundaci\u00f3n nel a\u00f1u 1156 del monesteriu de Santa Mar\u00eda de Vilanova d'Ozcos que se acoye nel a\u00f1u 1162 a la regla del Cister, onde calti\u00e9nse hasta la reforma de la Orden nel 1511 pola Congregaci\u00f3n de Castilla. Este monesteriu ase\u00f1ardar\u00e1 de llen la vida relixosa, cultural y art\u00edst\u00edca de la comarca de los Oscos ya del cotu de Bur\u00f3n nel conceyu gallegu de Fonsagrada, estendi\u00e9ndose demientres per toda la Ed\u00e1 Media su influyencia a to l'estremu occidental asturianu.\nEl Honor de Suar\u00f3n.\nDemientr\u00e9s l'Alta Ed\u00e1 Media los actuales conceyos del occidente asturiano, asitiados ente los r\u00edos Eo ya el Navia taban suxetos a un r\u00e9xime especial de se\u00f1or\u00edu, el Honor, conoci\u00e9ndose dos mu\u00e9rganos el Honor de Suar\u00f3n ya el Honor de Grandas.El territoriu de Suar\u00f3n taba vinculao a la voz del rei al terminu xurisdicional del de Tineu onde so tenente o Merinu yera la postrera instancia d'apelaci\u00f3n. Por encima desta instancia taba el Merinu o adelantau de d'Asturies, tami\u00e9n mencionau como tenente d'Asturies, vinculaci\u00f3n que dende el sieglu XIII se asemeya na de Lle\u00f3n, baxo la figura del merinu o adelantau mayor, quien apaez mencionau de modo diversu con una o las dos intitulaciones territoriales. \nLes primeres referencies al Honor de Suar\u00f3n ye de ver nel pergam\u00edn datu nel a\u00f1u 1090 \"Divisio inter Sanctam Mariam et Suaronem et Alvam\". Nel alg\u00fcentrase como tenente nel Honor de Suar\u00f3n al Conde Petru Pelagi. Espu\u00e9s desti n\u00fan ye conoc\u00edu quien detenta la tenencia, nin datu daque sobro'l Honor de Suar\u00f3n, hasta l'a\u00f1u 1153 nel que nun pergam\u00edn del Monesteriu de Villanueva d'Ozcos ye se\u00f1alau como tenente nel Honor de Suar\u00f3n al se\u00f1or de Navia, Lugo y Montenegru, Aluarus Roderici, quien ta al frenti del Honor de Suar\u00f3n demientr\u00e9s el segundu terciu del sieglu XII. Este \u00abrico-hombre\u00bb, f\u00edu del Conde de Sarria Rodrigu Vela, taba casau de primeres cola infanta do\u00f1a Sancha, teniendo una intervenci\u00f3n determinante na toma d'Almer\u00eda nel a\u00f1u 1147. Nel a\u00f1u 1167 casa en segundes con do\u00f1a Urraca, f\u00eda illex\u00edtima del rei Alfonsu VIII, trabando dende ent\u00f3s nun de los mayores se\u00f1ores del Reinu, hasta'l puntu de tentar nel a\u00f1u 1164 esgayar al reinu asturianu de la corona imperial como asocediera nesos mesmos a\u00f1os nel condau portucalense. \nDende 1184, consta que Menendu Pel\u00e1ez ta al frenti de la tenencia de Riba de Ove et Oscos, dando por seguru Alv\u00e1rez Castrill\u00f3n que ya pa esti tiempu taba desgaxada la tierra de Grandas de la Xurisdicci\u00f3n de Suar\u00f3n. Menendu Pel\u00e1ez ostentar\u00e1 la tenencia de Suar\u00f3n hasta l'a\u00f1u de su muerte en 1233. Dende ent\u00f3s, los f\u00edos daquel, Gonzalu Men\u00e9ndez y so hermanu Suero Vtulii, apaecen como tenentes de dos tercies de Suar\u00f3n. Nel a\u00f1u 1239, apaez como tenente en Suar\u00f3n Alvaro Roderici, quiziabes descendienti de so xeneru anticesor, como'l que ocupa la tenencia de Suar\u00f3n dende Armal. A partir de 1251, Gonzalo Men\u00e9ndez ye el \u00fanico que ap\u00e1ez nel cargou, y postera menci\u00f3n tien llugar nun documentu de 1271, 'tenendo terra de Suar\u00f3n'.\nEl Honor de Grandas.\nMuncho m\u00e1s reduc\u00edu y peor conoc\u00edu ye l'Honor de Grandas. El t\u00e9rminu de Grandas fue donau al se\u00f1or\u00edu xurisdicional de la Ilesia d'Uvi\u00e9u pol rei Fernandu II en 1186, siendo la \u00fanica demarcaci\u00f3n del territoriu asturianu ente los dos citaos r\u00edus, xunto col cotu monesteriu de Vilanova d'Ozcos, que n\u00fan se vinculara a los centros de poder de la Tierra de Ribadeo y que caltendr\u00e1 cierta marxinalid\u00e1. Nel mesmu actu afita expresamente el rei la inxerencia de los tenentes del Castiellu de Bur\u00f3n nese territoriu sobro'l que paez tener tami\u00e9n gran influyencia. La diferenciaci\u00f3n de la Tierra de Grandas del restu de los territorios de Entrambasaguas como una demarcaci\u00f3n alministrativa c\u00e9libe ye evidente en tantu que nun tuvera incluyida nel alfoz de la puebla de Castropol. Tami\u00e9n ye de ver na diferencia que'l obispu fa de sos encomiendes en 1368, cuando otroga ambas a Alvar P\u00e9rez Osorio Se\u00f1or de villalobos. Ya en 1246 ta documentau como'l comendero en Pez\u00f3s de ls Terra de Grandas, Pedro D\u00edaz, personaxe que nun apaez enantes como tal na Tierra de Ribadeo, qu'en ese a\u00f1ou tien otros distintos. Ye corriente asina, incluyir la donaci\u00f3n del Castiellu de Bur\u00f3n xunto a la Tierra de Grandas. Pa Alv\u00e1rez Castrill\u00f3n una lectura aspaciosa del documentu, induz a pensar lo contrariu, pues lu que pretende el rei ye curtiar la inxerencia de los tenentes de Bur\u00f3n nel terminu Grandal\u00e9s.Respetu a so t\u00e9rminu, Fern\u00e1ndez Conde afirma que'l espaciu xurisdicional de Grandas abarcaba las comarques del interior entre el Navia y el Eo, en terminos semeyantes ye la opini\u00f3n de de Coronas Gonz\u00e1lez. Por su parte Ramona P\u00e9rez de Castro estima que la jurisdicci\u00f3n de Grandas debiera limitarse a lo que ye l'actual concejo, al so entender, paez claru que no que ye el territoriu asturianu, el t\u00e9rminu de Grandas, no incluy\u00eda daque nos otros conceyos del Eo-Navia, les cuales taban integraos nos part\u00edos que xunt\u00e1banse nes reuniones del 'Campo del Tablado'. Pola so parte Alv\u00e1rez Castrill\u00f3n, la estrecha xurisdicci\u00f3n de Grandas, ye d'esplicar pol tipu especial de se\u00f1oriu que se alc\u00fcentra nel caberu del Eo-Navia, mas contrastable en cuanto na llinde a la esparc\u00eda xurisdicci\u00f3n de Suar\u00f3n.\nBaxa Ed\u00e1 Media.\nDacuando l'Alta Ed\u00e1 Media, el territoriu ta xebr\u00e1u en diverses mandaciones, na que atoma importancia a mayores, como ya queda dicho, los monasterios ya otros muerganos eclesi\u00e1sticos. Arribada a Baxa Ed\u00e1 Media, estos institutos tan de cangayu, y ye asina, como'l poder episcopal tentara axuntar torno a se a los institutos eclesi\u00e1sticos, muncho espard\u00edos dende antiguu na comarca. Los obispos uvie\u00ednos inda denantes del sieglu XII entaman a organizar les bases del poder pol\u00edtico d'abondo dixebra\u00fa nel ocidente asturianu damec\u00edo de la enancia de sos posesiones na mandaci\u00f3n cartaviense y nel monesteriu de Tol. Escontra, destos intereses n\u00fan soldar\u00e1nse sin\u00f3n hasta l'allugamientu del centru de puer de la comarca, el castiellu de Suar\u00f3n. Asina, per un acuerdu arregl\u00e1u el 2 de Xineru de 1154, nes Cortes celebrades en Salamanca pol rei Alfonsu VII, calti\u00e9nse les cesiones que viniera fac\u00e9ndose polos monarcas al obispo d'Uvi\u00e9u, al facerse donaci\u00f3n a Martinu II y so Iglesia, ente otros bienes, del castiellu de Suar\u00f3n (...de illo castello de Sueirum quod est intre (sic) fluuium de Oue et fluuium de Nauia...) con tos sos t\u00e9rminos, les sos regalies y xurisdiciones.\nDiz Sandoval:\n-\"\u00abA dos de Enero, Era 1192, estava el Emperador en Salamanca con su muger do\u00f1a Rica y con sus hijos don Sancho y don Fernando; tratavan un pleyto muy re\u00f1ido, los Obispos de Oviedo y de Lugo sobre las jurisdiciones de sus Obispados; y el Emperador, los concord\u00f3 imponiendo la causa \u00e1 gusto de las partes: aviendo primero tomado consejo con el Ar\u00e7obispo de Toledo y otros Cavalleros y Prelados, como parece por la carta de concordia, hecha en este a\u00f1os \u00e1 catorze de Enero; y porque el Obispo de Oviedo se agraviava algo del concierto del Emperador, le dio en satisfaci\u00f3n el castillo de Siera\u00bb\".\nLa carta de la pola de Castripol ya el Fueru de Benavente.\nEntama la autorid\u00e1 del Obispu na vida del conceyu cola fundaci\u00f3n de la Pola de Castropol. Asina col areyu d'arrendrar a los vecinos restorc\u00edos alredor de la Pola de Revoredo, los obispos erguer\u00e1n una nueva pola, Castropol, dot\u00e1ndola del Fueru de Benavente y dando muncho provechu pa los vecinos que se afiten nella per aciu de los repartimientos que siguen a la so creaci\u00f3n. Esta formal\u00edzase pola Carta de fundaci\u00f3n dada pola obispu d'Uvi\u00e9u, Fernando Alfonso, a los moradores de la Tierra de Ribadeo el 19 de Xineru de 1299. Ye, sin embargu, el documentu fechu nel 21 de setiembre de 1300, el que ye decisivu pa la vida del Conceyu. De los 18 apartaos que nel se alg\u00fcentren, af\u00edtase nellos detalladamiente lo que correspuende al pagu de la martiniega, reservas de dominios y aprovechamientos del obispo, nomar de xusticies y ediles del conceyu, reconocimientu de vasallaje, amparu de les coses del obispu y de la Ilesia d'Uvi\u00e9u, facendera d'homenaxe, drechu d'alloxamientu y xintar, dando al obispu la Ilesia de la pola y el sellu del conceyu. A la creaci\u00f3n de la nueva pola sigue l'arrepartimientu en \u00abquadriellas\u00bb, forma de polar \"sui generis\" que se alg\u00fcentra lligada al mou de socied\u00e1 afiyada al fueru de Benavente. El repartu facelu un mu\u00e9rganu d'homes buenos que cumplir\u00e1n con lo mand\u00e1u pol obispo d'afitar na pola y rexir nella en todes les sos coses.\nDivisi\u00f3n en part\u00edos.\nEl arrepartimientu del conceyu f\u00e1cese en part\u00edos que x\u00e9branse en parroquies. Maguer los arrestos del obispu d'arrefuerciar la autorid\u00e1 de la villa nel detrimentu del se\u00f1or\u00edu del conceyu, tal emponderancia, nun tar\u00e1 escaecida pelo desendolcu per los part\u00edos de so propia organizaci\u00f3n. Los part\u00edos caltendr\u00e1n tami\u00e9n asina so propio t\u00e9rminu.\nNes eleiciones a los cargos del conceyu am\u00f3sase de maneres diverses estos part\u00edos, siendo davezu los seguientes:\nEl n\u00famberu de part\u00edos cambiaba acordies la representaci\u00f3n que mandaran les parroquies a la pola, caltenida la enorme estensi\u00f3n del conceyu y el car\u00e1lter de les cuestiones que yeren tratades, mas dacuando fac\u00eda a nomar xueces ordinarios yeren siempre cuatru que axunt\u00e1banse na forma que sigue:\nEl campo del Tablado.\nMagar a presencia dun cuerpu normativu escritu rellativamente espard\u00edu, la vida de los conceyos orden\u00e1base tornu a la costume. Esta costume ye de ver sobro too nes solenidaes d'eleici\u00f3n de los cargos conceyiles, poro tami\u00e9n alg\u00fcentr\u00e9mola presentes nos m\u00e1s variaos aspeutos como nes formes de celebraci\u00f3n del matrimoniu. Asina, nun documentu datau el 10 de xuy\u00edn de 1523, el conceyu recurre escontra l'obispu Diego de Muros que tentara de someter a los vecinus del conceyu les ordenancies que Hernando de la Vega, ficiera pa la ciud\u00e1 d'Uvi\u00e9u'l 17 d'abril de 1494 a la solicit\u00fa de los Reis Cat\u00f3licos y que los vecinos recurren por caltener:\nLos motivos d'impugnaci\u00f3n faen referencia de primeres a un tema recurrente na comarca, que ye'l de la consideraci\u00f3n y reconocimientu que es debido darye a los llamaos fijosdalgos notorios, aquellos que tien esta condici\u00f3n de xeitu inmemorial, y nun per t\u00edtulo, de mou que deban ser recib\u00edos y tener les mesmes preminencies que'l restu de los Cavalleros y fijosdalgos del Principau. El otru motivu de recursu trata sobro'l mou de llamamientu a los cargos del conceyu, nel que los vecinos faen oposici\u00f3n al mou per suertes prevista nes Ordenancies de Hernandu de la Vega davezu del sistema de llibre eleici\u00f3n segu\u00edu d'antiguu nel conceyu.\nDientro desta organizaci\u00f3n del Conceyu esclarecidamente de car\u00e1uter consuetudinariu presenta rellevancia a mayores la axuntanza de los vecinus nel \u00abCampo del Tablado\u00bb, na mesma los vecinus xunt\u00e1banse sin distinci\u00f3n ente la pola ya l'alfoz en part\u00edos, a medio de representantes escoyidos nun complicau sistema de votaci\u00f3n que g\u00fcei conocemos poles ordenancies de los pueblos, asina les de Castropol, Bual y El Franco. Acord\u00edes con esti sistema de representaci\u00f3n los cobres, o representantes de cada un de los part\u00edos nos que se divid\u00eda el conceyu y que yeren designaos na propia xunta, se reun\u00eden a puerta zarrada, y llevaban a efeutu el nomamientu de los cargos conceyiles.\nEl conceyu axuntabase tolos a\u00f1os nel d\u00eda de la Ascensi\u00f3n, llamaos los vecinos por preg\u00f3n, a son de campana ta\u00f1ida nel 'Campo del Tablado', a les afueres de la Pola de Castropol y frenti a la capiella del campu, nel que g\u00fcei ye parque Vicente Loriente de la Villa. Los vecinos se axuntaban nos sos respeutivos part\u00edos, maguer que yeren seis, na hora de votar inda na m\u00e1s yeren cuatru nes votaciones, per axuntase el part\u00edu d'Abres col de Veigas de Br\u00eda ya el de Riberas de Armal col de Valdemiudes. Nomabase los \u00abcobres\u00bb dente los homes buenos del conceyu. Cada part\u00edu nomaba dos cobres.\nNa asamblea vecinal o conceyu propiamente dicho, yeren discut\u00edus los m\u00e1s diversos temas, vistes d'agravios, reclamaciones del conceyu, regulaci\u00f3n de precios, monter\u00edes y cacer\u00edes de llobos, etc. Ruiz de la Pe\u00f1a, apunta como funciones del mesmo les siguientes:\nNel Honor de Grandas debi\u00f3 esistir una asamblea semeyante de la que tan s\u00f3lo tenemos conocimientu que axunt\u00e1base nel d\u00eda de la Asunci\u00f3n de la Virxe. Con too los obispos debieren concentrar na pola de Castropol tolos poderes xudiciales y alministrativos, ya asina nes actes del 'Campo del tablado' de la primera mit\u00e1 del sieglu XVI se\u00f1\u00e1lanse a los xusticia del conceyu con xurisdici\u00f3n en Castropol y Grandas. Ye lo ciertu que llueu de la desamortizaci\u00f3n Grandasquedara fincada nel conceyu de Castropol, como arresulta del esame del Catastro de la Ensenada, nel que a la primera pregunta contiestara tanto en Grandas como en Salime que se alcuentren agregaos al de Castropol en cuanto a rentes, alcabales, millones y dem\u00e1s.\nLa redenci\u00f3n del Conceyu de los obispos..\nEl fechu m\u00e1s notable de la so historia ye la redenci\u00f3n de los conceyos de la autorid\u00e1 del Obispu, lo cual tien llugar a lo llonxe de la segunda met\u00e1 del sieglu XVI. Aportase de segu\u00edu, el tiempu ya el preciu da redenci\u00f3n dos conceyos, que se atomen de Faya Diaz, \"\u00abLos Se\u00f1or\u00edos eclesi\u00e1sticos na Asturies del Sieglu XVI\u00bb\" que a so vez rem\u00edtse al expediente abiertu a Alonso del Caminu como consecuencia de diches ventes y conservau nel Archivu Xeneral de Simancas:\nRespetu al Conceyu d'Ibias, Bellmunt y Traver, se\u00f1ala qu'estes tierres de Ibias yeren de Se\u00f1or\u00edu compart\u00edu ente nobles llaicos y eclesi\u00e1sticos, siendo considerau este conceyu como d'obispal\u00eda. Los obispos exercieron esta xurisdicci\u00f3n compartida hasta l'a\u00f1u 1584, en que pasa a ser de realengu. Am\u00e1s de la esistencia de tres cotos solariegos, Marentes, Santa Comba y Sena, el Catastru d'Ensenada refierse a les Parroquies de San Antol\u00edn, Cecos y San Xorxe de Tornaleo, de las que diz que son del se\u00f1or\u00edu de don Bartolom\u00e9 Varcacel y R\u00f3n y de don Fernando de Ron, vec\u00edn del Conceyu de Samart\u00edn d'Ozcos, nomes de families todes que pertenec\u00edan a la nobleza tradicional de la comarca. Dichu conceyu participa tami\u00e9n na Xunta Xeneral del Princip\u00e1u dentro del part\u00edu de Castropol tomando un terc\u00edu del votu del mesmu part\u00edu."}
{"id": "30241", "revid": "37624", "url": "https://ast.wikipedia.org/wiki?curid=30241", "title": "Miera (Salas)", "text": "Miera ye un llugar y una de les 28 parroquies que formen el conceyu de Salas (Asturies), y as\u00edtiase al sur del mesmu. Tien una extensi\u00f3n de 1'81km\u00b2, y un censu de 18 persones qu'habiten toes na mesma poblaci\u00f3n.\nEnantes de la democracia, la parroquia de Miera yera filia de Soutu los Infantes. La Parroquia asitiase na fastera del Cour\u00edu.\nLa patrona de la parroquia ye Santa Mar\u00eda."}
{"id": "30242", "revid": "28171", "url": "https://ast.wikipedia.org/wiki?curid=30242", "title": "Miera", "text": "Col nome de Miera podemos referinos a:"}
{"id": "30246", "revid": "43102", "url": "https://ast.wikipedia.org/wiki?curid=30246", "title": "Santa Colomba", "text": "Col nome de Santa Colomba podemos referinos a:"}
{"id": "30247", "revid": "735", "url": "https://ast.wikipedia.org/wiki?curid=30247", "title": "Armenande", "text": "Armenande ye una aldea de la parroquia de Llago (Allande), allugada na parte oeste de la mesma. Ta en pendiente, a la derecha del r\u00edu Or, a un altor de 660 m y a una distancia de 24 km de La Puela. Tien una poblaci\u00f3n de \nPatrimoniu.\nMafoz fai referencia a la so bayura n'ag\u00fces, \"que los naturales empleguen pal riegu de praos, per aciu de calces formaos por banzaos que llamen torulas y chapacu\u00f1as, y que consiguen qu'aquelles dean puxu a varios molinos de farina\". Tami\u00e9n se\u00f1ala la so riqueza vexetal, \"el monte d'Our\u00faa ye de los m\u00e1s poblaos de carbayos\", y la varied\u00e1 de la so fauna: \"osos, llobos, xabalinos que causen da\u00f1os nos pueblos\"; y contin\u00faa \"forma parte de la riqueza d'esti llugar la caza d'osos, y exec\u00fatenla con trama que llamen Pezugo: \u00e9sta consiste nuna viga llarga apoyada nun tru\u00e9banu y cubierta con un ramascu prutu, que perfai una especie de caseta con una entrada, y per onde l'osu escubre'l tru\u00e9banu: esti entra ansiosu a apoderase d'ella, y n'abrazandola y en faciendo l'esfuerzu natural pa sacala del so sitiu, esbarrumbense la viga y caseta, quedando l'osu espuestu al cazador. Les pieles d'estos animales, siendo prietes, vendense a bon preciu\"."}
{"id": "30250", "revid": "37624", "url": "https://ast.wikipedia.org/wiki?curid=30250", "title": "B\u00e1rzana", "text": "Col nome de B\u00e1rzana podemos referinos a:\nTami\u00e9n podemos confundilo con:"}
{"id": "30251", "revid": "37624", "url": "https://ast.wikipedia.org/wiki?curid=30251", "title": "B\u00e1rzana (Salas)", "text": ""}
{"id": "30253", "revid": "116", "url": "https://ast.wikipedia.org/wiki?curid=30253", "title": "Patricia Conde", "text": "Patricia Conde ye una actriz, presentadora de televisi\u00f3n, c\u00f3mica y modelu espa\u00f1ola. Destaca'l so trabayu nel programa televisivu S\u00e9 lo que hicisteis... de La Sexta. Recibi\u00f3'l premiu \"Antena de Oro\" en 2007 arriendes de los \"Premios ATV 2007\" y el \"TP de oro 2008\"."}
{"id": "30255", "revid": "28171", "url": "https://ast.wikipedia.org/wiki?curid=30255", "title": "Sat\u00e9lites d'Uranu", "text": "Uranu, el s\u00e9timu planeta del sistema solar, tien 27 sat\u00e9lites conocidos y con nomes definitivos. Mentantu que la mayor\u00eda de los cuerpos celestes del nuesu sistema solar reciben nomes de la mitolox\u00eda grecorromana, les llunes uranianes reciben los de so de diversos personaxes de les obres lliteraries de William Shakespeare y Alexander Pope. William Herschel descubri\u00f3 les dos primeres, Titania y Ober\u00f3n, en 1787; lleven el nome de la reina y el rei de les fades de la obra shakesperiana \"A midsummer's night dream\" (\"El sue\u00f1u d'una nueche braniega\"). Otres dos llunes de forma esf\u00e9rica foron descubiertas en 1851 por William Lassell. Los sos nomes, como los dos anteriores, foron decid\u00edos por Herschel, a pitici\u00f3n de Lassell, en 1852. Esti decidi\u00f3 nomalas Ariel, como la s\u00edlfide del poema \"The rape of the lock\" (\"El rizu rob\u00e1u\"), d'Alexander Pope, y un personaxe de \"The tempest\" (\"La tempest\u00e1\") de William Shakespeare; y Umbriel, como otru personaxe d\"'El rizu rob\u00e1u\". La cabera de les llunes cl\u00e1siques (les que foron descubiertes primero de la era espacial) foi descubierta en 1948 por Gerard Kuiper, y recibi\u00f3'l so nome, Miranda, d'otru personaxe de \"La tempest\u00e1\". El viaxe de la sonda espacial Voyager 2 y l'ayuda de modernos telescopios permitieron atopar los otros ventid\u00f3s sat\u00e9lites uranianos.\nEn 1986 la sonda Voyager 2 descubri\u00f3 otros diez sat\u00e9lites, con un di\u00e1metro que var\u00eda (menos el de Puck, que tien 160 km) ente los 40 y 80 km de di\u00e1metru. Son, n'orde alfab\u00e9ticu, Belinda, Bianca, Cordelia, Creseida, Desd\u00e9mona, Julieta, Ofelia, Porcia, Puck y Rosalina. Cordelia y Ofelia son sat\u00e9lites pastor de los bordes interior y esterior del anillu \u00e9psilon, el m\u00e1s esternu d'Uranu. Los otros ocho tienen \u00f3rbites circulares ente los anillos y Miranda, que ye la m\u00e1s interior de les llunes cl\u00e1siques; Puck ye'l m\u00e1s cercanu a ella. Los sat\u00e9lites restantes foron descubiertos na d\u00e9cada de 1990 gracies al telescopiu espacial Hubble.\nLes llunes d'Uranu div\u00eddense en tr\u00e9s grupos: cinco llunes grandes, y\u00e1 nomaes; trece llunes interiores; y nueve llunes de forma irregular. Les llunes interiores son peque\u00f1os cuerpos oscuros que comparten colos anillos del planeta les sos propiedaes y el so orixe. Les llunes grandes son lo bastante grandes pa tener algamao el so equilibriu hidrost\u00e1ticu, y en cuatru d'elles hai nicios d'activid\u00e1 interna, col desendolcu de procesos volc\u00e1nicos y de formaci\u00f3n d'escobios na so superficie. La mayor de toes, Titania, tien 1.578 km de di\u00e1metru, lo que la convierte, con una masa venti veces menor que la de la Lluna, na octava lluna m\u00e1s grande de tou el sistema solar. Toles anteriores orbiten ente Uranu y Ober\u00f3n. Per fuera d'elles orbiten, n'orbites mui el\u00edptiques y perinclinaes y mui allo\u00f1aes del planeta, les llunes irregulares. "}
{"id": "30257", "revid": "43102", "url": "https://ast.wikipedia.org/wiki?curid=30257", "title": "Thomas S. Monson", "text": "Thomas Spencer Monson (Salt Lake City, Utah, 21 d'agostu de 1927), empresariu relixosu y decimosestu presidente de La Ilesia de Xesucristo de los Santos de los \u00daltimos D\u00edes dende'l 4 de febreru de 2008, al finar el so predecesor Gordon B. Hinckley, el 27 de xineru de 2008.\nComo ap\u00f3stol y presidente de La Ilesia de Xesucristo de los Santos de los \u00daltimos D\u00edes, Thomas S. Monson preside la ilesia mormona.\nInfancia.\nThomas S. Monson naci\u00f3'l 21 d'agostu de 1927 en Salt Lake City.\nLos sos tatarabuelos fueron Charles Stewart Miller y M.McGowan Miller, mormones escoceses qu'emigraron dende'l so llar natal en Rutherglen a St.Louis, Missouri en 1849. Ellos tuvieron 11 f\u00edos y f\u00edes, ente elles Margaret, la bisag\u00fcela del presidente. Tando la familia Miller en St.Louis preparando'l viaxe a Salt Lake City, desamarr\u00f3se una esplosiva plaga de roxura qu'afar\u00f3 con muerte a dellos miembros infantes de los antepasaos del presidente incluyendo los tatarabuelos.\nLos 9 f\u00edos sobrevivientes quedaron g\u00fc\u00e9rfanos de padre y madre y tuvieron qu'encargase de les exequias de los miembros muertos con muncha dificult\u00e1. Con too y con eso, ellos fieles al so testimoniu siguieron coles metes propuestes polos sos padres y con gran tes\u00f3n y esfuerciu metanes privaciones materiales llegaron a Utah en 1850, ente ellos Margaret con apenas 14 a\u00f1os d'ed\u00e1.\nDende'l so ni\u00f1ez,Thomas S. Monson xunto con munchos de los sos familiares, frecuentaben les fines de selmana en granxes d'otros familiares al oeste del Valle de Llagu Sal\u00e1u.\nEn reci\u00e9n viaxes a M\u00e9xicu,Thomas S. Monson indic\u00f3 que siente un apegu personal polos mexicanos, y\u00e1 que creci\u00f3 en Salt Lake City nun barriu con munchos residentes d'esi pa\u00eds. Monson asisti\u00f3 a la secundaria nel coraz\u00f3n de Salt Lake City dende 1940\u20141944, onde complet\u00f3 la so ense\u00f1anza preliminar. Nel so adolescencia trabay\u00f3 con frecuencia na imprenta onde'l so padre yera'l xerente xeneral.\nEducaci\u00f3n y milicia.\nEn 1945, a los 17 a\u00f1os d'ed\u00e1, xuni\u00f3se cola reserva de l'armada de los Estaos Xun\u00edos, n'anticipaci\u00f3n a aiciones estauxunidenses de la Guerra del Pac\u00edficu (1937-1945) mientres el zarru de la II Guerra Mundial anque nun particip\u00f3 n'aiciones relevantes. Foi unvi\u00e1u hasta San Diego pero nun tuvo serviciu nel esterior, terminando'l so serviciu al cabu de seis meses col fin de la guerra y ye dau de baxa en forma honorable y ensin distinciones.\nEn 1947, se enrola na Universid\u00e1 d'Utah d'onde se gradu\u00f3 \"cum laude\" en alministraci\u00f3n d'empreses. Una vegada recib\u00edu, Thomas S. Monson trabaya n'organismos de la ilesia y na universid\u00e1 como caderalgu. Depu\u00e9s collabora en Deseret News y trabaya como executivu nuna axencia noticiosa. \nNesa d\u00f3mina conoz a el que ser\u00eda la so esposa, Frances Beverly Johnson y cola cual contraeria matrimoniu n'ochobre de 1948.\nProfesi\u00f3n.\nThomas S. Monson ense\u00f1\u00f3 por un tiempu curtiu nel so \"Alma M\u00e1ter\", la Universid\u00e1 d'Utah y depu\u00e9s empez\u00f3 la so carrera na industria publicitario. El so primer trabayu formal llogr\u00f3lo col peri\u00f3dicu d'Utah con base en Salt Lake City, \"Deseret News\", onde aport\u00f3 a executivu de publicid\u00e1 y depu\u00e9s ocup\u00f3'l mesmu cargu pa la Newspaper Agency Corporation. Monson depu\u00e9s pidi\u00f3 una tresferencia pa la \"Deseret News Press\", una de les imprentes m\u00e1s grandes del oeste estauxunidense.\nTrabayando nel Deseret News Press empieza una carrera como xerente de ventes xubiendo r\u00e1pido a xerente xeneral. Nesi puestu public\u00f3, nos a\u00f1os 1950 el llibru de LeGrand Richards \"Una Obra Maraviyosa y una Marav\u00eda\", us\u00e1u por d\u00e9cada como testu misional na ilesia. En 1974, mientres trabaya ampl\u00eda los sos estudios hasta llograr el grau de Master en ciencies de l'alministraci\u00f3n de negocios de la Universid\u00e1 de Brigham Young. Unu de los sos colegues de trabayu nes publicaciones de la ilesia foi Gordon B. Hinckley.\nMatrimoniu.\nEl 7 d'ochobre de 1948, cas\u00f3se con Frances Beverly Johnson nel Templu de Salt Lake City. La pareya tien tres f\u00edos: Thomas Lee, Ann Frances, y Clark Spencer. El so matrimoniu cumpli\u00f3 60 a\u00f1os n'ochobre de 2008.\nAl respective de la so esposa, el presidente Monson manifest\u00f3:\nIlesia.\nThomas S. Monson foi confirm\u00e1u obispu nun barriu de Salt Lake a la temprana ed\u00e1 de 22 a\u00f1os, onde sirviera como secretariu y conseyeru del obispu anterior, siendo unu de los m\u00e1s jovenes en ser llam\u00e1u a esti llamamientu. El barriu ten\u00eda unos 1.000 miembros, ente ellos unes 90 vilbes a les que visit\u00f3 con percuru y dedicaci\u00f3n. Con frecuencia esc\u00fachase a l\u00edderes de la ilesia mentar que Thomas S. Monson sigui\u00f3 visitando a les vilbes de la so congregaci\u00f3n ent\u00e1 dempu\u00e9s de los sos cinco a\u00f1os de serviciu como obispu. Finalmente, Thomas S. Monson discurs\u00f3 nos funerales de ca\u00fana d'estes vieyes.\nA los 27 a\u00f1os, en 1954, ye llam\u00e1u a ser conseyeru del presidente de la estaca de Salt Lake City. Ye depu\u00e9s llam\u00e1u como presidente de misi\u00f3n na rex\u00f3n de Canad\u00e1 (Ontario-Quebec) a los 32 a\u00f1os,\nApostol\u00e1u.\nPal so regresu al so pa\u00eds al concluyir la misi\u00f3n en Canad\u00e1, Thomas S. Monson volvi\u00f3 a entamar el so trabayu en \"Deseret News\" hasta que fora orden\u00e1u ap\u00f3stol de la ilesia en 1963 a los 36 a\u00f1os d'ed\u00e1, l'home m\u00e1s nuevu de ser llam\u00e1u al oficiu d'ap\u00f3stol dende 1910 cuando Joseph Fielding Smith foi orden\u00e1u a la ed\u00e1 de 33 a\u00f1os. \nComo ap\u00f3stol oc\u00fapase de los llabores educativos de los programes de la ilesia y am\u00e1s fai apertura misional en 1982, fa\u00eda la Cortina de Fierro nel bloque de pa\u00edses de la \u00f3rbita socialista, llogrando en 1985 llograr permisu pa construyir na Rep\u00fablica Democr\u00e1tica Alemana el templu de Freiberg, en Saxonia. Foi un llabor conderg\u00e1u polos cr\u00edticos de la ilesia, cuantim\u00e1s pola apariencia d'aliances ente la ilesia y comunistes alemanes de la d\u00f3mina.\nThomas S. Monson foi direutor del comit\u00e9 de la ilesia pa la publicaci\u00f3n de les sos escritures, comit\u00e9 qu'en 1970 dirix\u00f3 la publicaci\u00f3n de la edici\u00f3n de les escritures de la ilesia, incluyendo l'agregu de concordances, referencies y notes de pies de p\u00e1xines ente los llibros can\u00f3nicos\u2014El Llibru de Morm\u00f3n, Doctrina y Convenios y la Perlla de Gran Preciu\u2014y la veris\u00f3n \"King James\" de la Biblia n'ingl\u00e9s. Tami\u00e9n presidi\u00f3 sobre los comit\u00e9s d'impresi\u00f3n de la ilesia, executivu misional y de bienestar xeneral.\nNos sos discursos p\u00fablicos, Thomas S. Monson tien la reputaci\u00f3n de ser un narrador de voz nidia y caritatible d'hestories d'individuos que resuelven los sos desaf\u00edos por medio de la fe, una cualid\u00e1 usada negativamente polos cr\u00edticos del lideralgu de la ilesia SUD.\nLa Primer Presidencia.\nTres la muerte del presidente Spencer W. Kimball en 1985, Thomas S. Monson ye llam\u00e1u como segundu conseyeru de la Primer Presidencia so la direici\u00f3n del nuevu presidente de la ilesia Ezra Taft Benson, a les sos 58 a\u00f1os d'ed\u00e1. Sigue nesti cargu, nuevamente col calificativu de ser el miembru-m\u00e1s-jov\u00e9n en\" ocupar el cargu, desque Rudger Clawson xuni\u00f3se a la Primer Presidencia a los 44 a\u00f1os en 1901.\nEn 1995, ye nom\u00e1u primer conseyeru de la Presidencia so la direici\u00f3n de Gordon B. Hinckley y simult\u00e1neamente ye'l Presidente del Quorum de los 12 Ap\u00f3stoles. Exerz dichos cargos hasta la muerte de Hinckley, el 27 de xineru de 2008. Mientres los servicios aciagos del presidente Hinckley foi'l responsable d'entamar y representar a la Ilesia.\nComo miembru de les autoridaes mundiales de la ilesia SUD, Thomas S. Monson sirvi\u00f3 como unvi\u00e1u internacional y a supervis\u00e1u la espansi\u00f3n de programes humanitarios. Thomas S. Monson ye reconoc\u00edu por formar asociaciones ecum\u00e9niques con otres denominaciones, un esfuerciu qu'entama siguir como presidente de la ilesia mormona.\nPresidente de la ilesia.\nThomas S. Monson ye escoy\u00edu como'l decimosestu presidente de la ilesia, col llamamientu de Profeta, Vidente y Revelador el d\u00eda llunes 4 de febreru de 2008 y foi present\u00e1u como presidente de la ilesia'l d\u00eda 10 de febreru d'esi a\u00f1u. Pte. Monson, l'ap\u00f3stol de mayor antig\u00fced\u00e1 pa la muerte del Pte. Hinckley, foi sosten\u00edu como Presidente de La Ilesia de Xesucristo de los Santos de los \u00daltimos D\u00edes el d\u00eda 5 d'abril na Asamblea Solemne que se realiz\u00f3 na Conferencia Xeneral. Escoy\u00f3 a los \u00e9lderes Henry B. Eyring y Dieter F. Uchtdorf como primer y segundu conseyeru respeutivamente. El llamar al presidente de la ilesia SUD enc\u00f3ntase nun patr\u00f3n de socesi\u00f3n apost\u00f3lica dende empiezos del sieglu XX, na que'l puestu siempres pas\u00f3 al miembru de m\u00e1s antig\u00fced\u00e1 nel \"Qu\u00f3rum de los Dolce Ap\u00f3stoles\" de la ilesia. Thomas S. Monson foi orden\u00e1u a la so posici\u00f3n como presidente de La Ilesia de Xesucristo de los Santos de los \u00daltimos D\u00edes nuna ceremonia privada dientro del Templu de Salt Lake City. Thomas S. Monson, a los 80 a\u00f1os d'ed\u00e1, ye l'home m\u00e1s nuevu n'ocupar el cargu de presidente de la ilesia SUD dende Spencer W. Kimball en 1973, el que ten\u00eda 78 a\u00f1os nesi a\u00f1u, un llamamientu que dura pa tola vida.\nPa cuando Thomas S. Monson naci\u00f3 hab\u00eda na ilesia menos de 650 mil miembro, la mayor\u00eda d'ellos nel oeste de los Estdos Xun\u00edos. Cuando foi sosten\u00edu como presidente, la ilesia cuntaba con m\u00e1s de 13 millones de miembros, la mayor\u00eda de los cual viven fuera de los Estaos Xun\u00edos y Canad\u00e1.\nCita p\u00fabliques y mensaxes..\nEl presidente Monson declar\u00f3 les siguientes cita y mensaxes al mundu:\nTemplos dedicaos.\nComo presidente de la ilesia, Thomas S. Monson dedic\u00f3'l Templu de Rexburg, Idaho, nos Estaos Xun\u00edos, el 10 de febreru de 2008. Ye'l primer asuntu oficial p\u00fablicu en capacid\u00e1 de presidente de la ilesia, poques hores dempu\u00e9s de finar la vilba de James Y. Faust, el so compa\u00f1eru na primer presidencia so la direici\u00f3n de Gordon B. Hinckley.\nComo miembru de la Primer Presidencia, Thomas S. Monson dedic\u00f3'l Templu de Buenos Aires, Arxentina en 1986. Nel a\u00f1u 2000 dedic\u00f3'l Templu de Louisville (Kentucky), Reno (Nevada), Tampico, Villahermosa, M\u00e9rida (Yucat\u00e1n) y Veracruz, M\u00e9xicu."}
{"id": "30262", "revid": "43102", "url": "https://ast.wikipedia.org/wiki?curid=30262", "title": "Claude Monet", "text": "Oscar Claude Monet foi un pintor franc\u00e9s perteneciente al movimientu impresionista.\nBiograf\u00eda.\nInfancia y adolescencia.\nMonet ye'l segundu f\u00edu d'Adolphe y Louise Justine Monet, foi bautiz\u00e1u col nome d'Oscar-Claude Monet en Notre-Dame de Lorette. Nel entornu familiar yera llam\u00e1u Oscar. A Monet prestaba-y dicir qu'\u00e9l yera un gran paris\u00edn como sos g\u00fcelos, toos cuatro nac\u00edos en Par\u00eds. La familia, g\u00fcelos paternos incluy\u00edos, inst\u00e1lase en Le Havre en Normand\u00eda hacia 1845, cuando Claude ten\u00eda cinco a\u00f1os. Ye probablemente una decisi\u00f3n tomada baxo la influencia de so t\u00eda Marie-Jeanne Lecadre, muyer d'un comerciante de la zona qu'acueye al so cu\u00f1\u00e1u en so casa. \nL'Oscar mozu nun ye un escol\u00edn mui aplic\u00e1u seg\u00fan afirma el mesmu, pero apaez nos anales de la escuela como \u00ab una excelente naturaleza bien simpaticu colos sos compa\u00f1eros \u00bb. De manera precoz, desarrolla una afici\u00f3n pol dibuxu y sigue con inter\u00e9s el cursu d'Ochard, un antiguu alumnu de David. Los sos primeros dibuxos son caricatures de personaxes (profesores, pol\u00edticos) colos que Monet \u00ab afata'l marxe de los sos llibros ... deformando lo m\u00e1s posible la cara o el perfil de los sos maestros \u00bb seg\u00fann les sos propies pallabres. Fai ya croquis de barcos y paisaxes al aire llibre. \nEn 1857, so madre muerre y Monet abandona los sos estudios. So t\u00eda Lecadre acu\u00e9yelu y an\u00edmalu a continuar el dibuxu. Vende les sos caricatures firmaes como O. Monet a un comerciante especializ\u00e1u en material pa pintores, onde esp\u00f3n igualmente Eug\u00e8ne Boudin, antiguu associ\u00e1u del propietariu. Ye ell\u00ed onde lu va a conocer, convirti\u00e9ndose nun fechu determinante na so carrera art\u00edstica, del que dir\u00e1 m\u00e1s sero : \u00ab Si me convert\u00ed en pintor, ye a Eug\u00e8ne Boudin al que-y lo debo. \u00bb Eug\u00e8ne aconseya-y al so compa\u00f1eru dexar Le Havre por Par\u00eds cola idea de facer dellos cursos y atopase con otros autores.\nEn 1861-62, Monet sirve na armada n'Arxelia. So tia Lecadre accepta la so salida de del ex\u00e9rcitu si fai cursos de arte na universid\u00e1. Dexa pues l'armada, pero nun-y preseten los estilos tradicionales de pintura ense\u00f1aos na academia. \nEn 1862, entama la so amist\u00e1 con Johan Barthold Jongkind, demientres la so estancia en Sainte-Adresse y en Honfleur. De la so d\u00f3mina n'Honfleur en compa\u00f1\u00eda d'esos dos pintores, Monet conservar\u00e1 una acordanza prestosa y tendr\u00e1 una influencia esencial na x\u00e9nesis del so arte.\nHacia la madurez.\nEl mesmu a\u00f1u, entama a estudiar arte con Charles Gleyre en Par\u00eds, onde s'atopa con Pierre-Auguste Renoir col que funda un movimientu art\u00edsticu que se llamar\u00e1 m\u00e1s sero impressionista. Pintaron en comu\u00f1a y caltuvieron la so amist\u00e1 a lo llargo de la so vida. Entama igualmente una amist\u00e1 col pintor Fr\u00e9d\u00e9ric Bazille col que calti\u00e9n una importante correspondencia. El pintor Sisley frecuenta tami\u00e9n el taller de Gleyre.\nUna de les sos modelos, Camille Doncieux, convertirase dellos a\u00f1os m\u00e1s sero na so muyer. Ella posa en varies ocasiones como modelo, especialmente pa quelques \"Femmes au jardin\", pint\u00e1u hacia finales de los a\u00f1os sesenta del sieglu XIX. M\u00fadense a una casa a Argenteuil, cerca del Sena, depu\u00e9s del nacimientu del so primer f\u00edu. Viven depu\u00e9s en V\u00e9theuil onde Camille muerre'l 5 setiembre de 1879. Tr\u00e9s a\u00f1os m\u00e1s sero, Monet alquila'l so llagar y les so vi\u00f1es en Giverny cerca de Vernon (Eure) y inst\u00e1lase ent\u00f3s definitivamente. Tien exautamente 43 a\u00f1os y nun ta tov\u00eda m\u00e1s qu'a la mit\u00e1 de la so existencia. Acondiciona la casona y un gran xard\u00edn floral que nun podr\u00e1 comprar hasta 1890 cuando la so situaci\u00f3n financiera ameyore. En 1893, diez a\u00f1os depu\u00e9s de la so mudanza a la casa, crea el xard\u00edn d'agua col so estanque de nen\u00fafares, que-y inspirar\u00e1n delles de les sos teles m\u00e1s conoc\u00edes. \nYe en 1872 cuando pinta un paisaxe del puertu de Le Havre: \"Impression, soleil levant\" (actualemente nel Mus\u00e9u Marmottan de Par\u00eds). Esta obra fuera presentada al p\u00fablicu na primera esposici\u00f3n impresionista de 1874. La manifestaci\u00f3n nun tuviera'l gran \u00e9xitu que esperaren los pintores y les cr\u00edtiques fueren abondo negatives, particularmente les que ven\u00eden del cr\u00edticu Louis Leroy del \"Charivari\" que, inspir\u00e1u pol t\u00edtulu d'esi cuadru, sirvi\u00e9rase de la pallabra \u00ab impresi\u00f3n \u00bb pa burllase del estilu de los pintores. Cuando la tercera esposici\u00f3n impresionista, en 1876, los pintores retomen el t\u00e9rminu d\"'impresionismu\" pa identificar el so estilu. \nEn 1884, entama la so llarga amist\u00e1 col escritor Octave Mirbeau, que ser\u00e1 n'adelante'l so cantor habitual y contribuir\u00e1 al so reconocimientu. En 1892, Monet c\u00e1sase con Alice Hosched\u00e9 que yera la so maestra ensin dulda dende 1875 o 1876, y cola que viv\u00eda dende 1878. Eso nun ocurri\u00f3 hasta qu'Ernest Hosched\u00e9 ye atop\u00e1u muertu , y por fin Monet pudo cas\u00e1se con Alice. Ella ten\u00eda seis f\u00edos nac\u00edos a lo llargo del so matrimoniu con Ernest: cinco f\u00edes y un f\u00edu, Jean-Pierre, al que-y prestaba dicir que yera f\u00edu de Claude. Monet tuvo dos f\u00edos Jean y Michel de la so primera uni\u00f3n con Camille, los dos muerren ensin dexar descendencia, de manera que Monet nun tuvo ninguna descendencia direuta. Esta gran familia necesital'autre d\u00e9c\u00e8dent sans laisser de descendance, de sorte que Monet n'a eu aucune post\u00e9rit\u00e9 direute. Esta gran familia necesita afayase nuna gran casa, como foi'l casu de Giverny. \nEnte 1892 y 1894, Monet pinta una serie de pintures de la Catedral de Notre-Deme de Rouen, a partir de tr\u00e9s allugamientos estremaos enfrente del edificiu y a diferentes hores del d\u00eda. Venti vistes de la catedral son espuestes na galer\u00eda de Durand-Ruel en 1895. Les series precedentes como \"Los \u00c1lamos\" o los \"B\u00e1lagos\" refer\u00edes a elementos de decoraci\u00f3n natural, coles catedrales, Monet fai una vuelta sobre'l motivu humaniz\u00e1u como y\u00e1 ficiera na serie de les estaciones de Saint-Lazare.\nDemientres el so primer viaxe a Reinu Xun\u00edu, en 1870, pa fuxir de la Guerre franco-prusiana, tuvo la ocasi\u00f3n d'admirar les obres del pintor brit\u00e1nicu Turner (1775-1851) y fuera impresion\u00e1u pola so manera de tratar la lluz, especialmente nes obres que representaben la borrina del T\u00e1mesis. Conoci\u00f3, nesta ocasi\u00f3n, al pintor americanu Whistler (1834-1903), igualmente influenci\u00e1u por Turner, col qu'entama una amist\u00e1.\nLo que ve en Londres af\u00e1lalu a volver varies veces. Demientres les sos estancie de 1899 a 1901, prolongaes pol so trabayu en taller hasta 1904, pinta otra serie de cuadros, cerca d'una centena, sobre'l tema de la borrina de Londres sobre'l T\u00e1mesis. Unu d'ellos foi vend\u00eda por une autre s\u00e9rie de tableaux, pr\u00e8s d'une centaine, sur le th\u00e8me du brouillard de Londres sur la 15,8 millones d'euros en payares de 2004 na galer\u00eda Christie's de Nueva York.\nA Monet prestaba-y particularmente pintar la naturaleza controlada: el so propiu xard\u00edn, los nen\u00fafares, el so estanque, la so ponte. Pint\u00f3 igualmente les orielles del Sena. \nEn 1914, Monet entama una nueva gran serie de pintures de nen\u00fafares, afal\u00e1u pol so amigu une Georges Clemenceau.\nAl final de la so vida, Monet sufri\u00f3 de catarates que-y dificultaron muncho la visi\u00f3n. Foi oper\u00e1u del g\u00fceyu derechu nes dif\u00edciles condiciones de la d\u00f3mina. Afeut\u00e1u poles modificaciones de les sos perceiciones visuales como consecuencia de la operaci\u00f3n, renuncia a cualquier operaci\u00f3n del so g\u00fceyu izquierdu. Pero la enfermed\u00e1 continu\u00f3 evolucionando y tuvo un impautu creciente sobre los sos \u00faltimos trabayos. "}
{"id": "30263", "revid": "735", "url": "https://ast.wikipedia.org/wiki?curid=30263", "title": "Twilight (serie)", "text": "Twilight (n'asturianu \"Tapecer\") ye una serie de cuatro llibros escrita pola autora d'Estaos Xun\u00edos d'Am\u00e9rica Stephenie Meyer. Narra les aventures de Bello Swan, una adolescente a la que lu camuda por completu la vida cuando se camuda a la lluviosa y fr\u00eda ciud\u00e1 de Forks y nam\u00f3rase d'un enigm\u00e1ticu rapazu llam\u00e1u Edward Cullen, que resulta ser en realid\u00e1 un vampiru.\nLos llibros t\u00e1n escritos dende'l puntu de vista de Bello, pero l'ep\u00edlogu de \"Eclipse\" y una parte de \"Breaking Dawn\" ta narr\u00e1u por Jacob Black. L'autora lleva dellos a\u00f1os ellaborando la quinta novela de la saga, \"Midnight Sun\", consistente na historia del primer llibru dende'l puntu de vista d'Edward Cullen. Por cuenta de la filtraci\u00f3n n'Internet de los dolce primeros cap\u00edtulos, Stephenie Meyer, en public\u00e1ndolos ella mesma na so web oficial, anunci\u00f3 que de xuru nun publicar el llibru, anque darr\u00e9u dixo que finalmente s\u00ed va publicar la novela cuando la complete. N'abril de 2010, Stephenie Meyer anunci\u00f3 la publicaci\u00f3n del siguiente llibru de la saga Twilight: The short second life of Bree Tanner, que rellata'l mundu de los vampiros dende una perspeutiva m\u00e1s escura al travi\u00e9s de la vampiresa Bree, qu'apaeciera de volao n'Eclipse, con traducciones en 37 pa\u00edses.\nLa serie ye popular ente los adolescentes, vendiendo m\u00e1s de 70 millones de copies en tou'l mundu, con traducciones en 37 pa\u00edses.\nAm\u00e1s, Breaking Dawn foi'l m\u00e1s vend\u00edu en 2008, mientres la serie, como tala, rompi\u00f3'l r\u00e9cor de ventes nos Estaos Xun\u00edos."}
{"id": "30264", "revid": "43102", "url": "https://ast.wikipedia.org/wiki?curid=30264", "title": "Gordon B. Hinckley", "text": "Gordon Bitner Hinckley , relixosu y decimoquintu presidente de La Ilesia de Xesucristu de los Santos de los \u00daltimos D\u00edes dende 1995, cuando morri\u00f3'l so predecesor Howard W.Hunter, hasta la so muerte en 2008. Como Presidente de La Ilesia de Xesucristu de los Santos de los \u00daltimos D\u00edes ye consider\u00e1u polos miembros fieles como profeta, vidente y revelador de Dios con derechu a la revelaci\u00f3n en favor de tol x\u00e9neru humanu.\nVida.\nGordon Bitner Hinckley naci\u00f3 en Salt Lake City, Utah (Estaos Xun\u00edos) el 23 de xunu de 1910, nel senu d'una familia que les sos raiga\u00f1os SUD daten dende los d\u00edes de los pioneros mormones. So padre y so madre yeren descendientes d'un colonu morm\u00f3n Ezra B. Hinckley que la so esposa morri\u00f3 na traves\u00eda escontra'l territoriu d'Utah dexando a so padre al cargu del so \u00fanicu f\u00edu.\nHinckley foi bautiz\u00e1u por so padre, Bryant, el 28 d'abril de 1919 y termin\u00f3 la secundaria en 1928. Dempu\u00e9s de llograr una llicenciatura en periodismu na Universid\u00e1 d'Utah (1932) y enantes d'empezar estudios posgr\u00e1u na Universid\u00e1 de Columbia, sirvi\u00f3 como misioneru pa la so Ilesia en Londres (Inglaterra) en 1933. Volvi\u00f3 a los Estaos Xun\u00edos en 1935 onde poco tiempu dempu\u00e9s acept\u00f3 una ufierta de trabayu pa conducir el nuevu departamentu de les rellaciones p\u00fabliques de la so Ilesia. Dientro de les sos responsabilidaes incluy\u00edense la de desenvolver los espardimientos de la nueva radio de la Ilesia y faer usu de les nueves teunolox\u00edes de la comunicaci\u00f3n. A partir de 1937 desempe\u00f1\u00f3 servicios na presidencia xeneral de la escuela dominical de la Ilesia. El 29 d'abril de 1937, cas\u00f3se con Marjorie Pay (1911-2004) nel Templu de Salt Lake City. La pareya tuvo tres f\u00edes y dos f\u00edos varones.\nQu\u00f3rum de los 12 apostoles.\nFoi nom\u00e1u Autorid\u00e1 Xeneral de la Ilesia como asistente del Qu\u00f3rum de los Doce Ap\u00f3stoles en 1958, un cargu qu'angua\u00f1o nun esiste. En 1961 nom\u00e1ron-y al Qu\u00f3rum de los Doce Ap\u00f3stoles, el m\u00e1s nuevu d'aquel ent\u00f3s.\nNa primer met\u00e1 de los a\u00f1os 1980, pola mala sal\u00fa del presidente Spencer W. Kimball y de los sos conseyeros N. Eldon Tanner y Marion G. Rommey conduci\u00f3 la presidencia de la Ilesia al recurrir a la pr\u00e1utica ocasional d'amestar a un conseyeru adicional a la Primer Presidencia, y Hinckley enllen\u00f3 esta posici\u00f3n el 23 de xunetu de 1981. Cola muerte de Tanner en 1982, Romney foi llam\u00e1u a ser el primer conseyeru y Hinckley como segundu.\nNesos tiempos, Hinckley llevaba gran parte de les cargues de la primer presidencia mesma nel so costazu. Y anque yera oficialmente'l Segundu Conseyeru, na prensa refer\u00edase-y como \"presidente temporariu de la Ilesia.\" Kimball y Romney permanec\u00eden en gran parte fuera del g\u00fceyu p\u00fablicu hasta que'l presidente Kimball morri\u00f3 en payares de 1985.\nPrimer Presidencia.\nEzra Taft Benson, el que fuera presidente de los dolce por enforma tiempu, foi orden\u00e1u presidente de la ilesia al finar Kimball y nom\u00f3 a Hinckley como'l so primer conseyeru. Romney subsigui\u00f3 a Benson como presidente de los dolce, anque \u00e9l nunca exercit\u00f3 los deberes d'esta posici\u00f3n. Thomas S. Monson foi llam\u00e1u a sirvir como segundu conseyeru y, por un tiempu, los tr\u00e9s miembros de la primer presidencia llograron realizar los sos deberes.\nPresidente de la Ilesia.\nNa primer met\u00e1 de los 90, Benson desenvolvi\u00f3 serios problemes de sal\u00fa que lu estremaron de la vida p\u00fablica, y el primer conseyeru Hinckley realiz\u00f3 otra vegada munchos de los deberes del Presidente de la Ilesia hasta que Benson morri\u00f3 en 1994. Howard W. Hunter qu'asocediera a Romney como presidente de los Dolce, foi llam\u00e1u a sirvir como presidente de la Primer Presidencia y confirm\u00f3 a Hinckley y Monson como los sos conseyeros; convirtiendo autom\u00e1ticamente a Hinckley nel Presidente de los Dolce pol so llugar na presidencia. Y cuando Hunter morri\u00f3 dempu\u00e9s d'una presidencia de solamente nueve meses, Hinckley foi llam\u00e1u pa ser presidente de la Ilesia a la ed\u00e1 de 84, dempu\u00e9s de ser un\u00e1nimemente sosten\u00edu polos miembros del Qu\u00f3rum de los Dolce Ap\u00f3stoles.\nBrengosu pa la so ed\u00e1, Hinckley conduci\u00f3 a la Ilesia de Xesucristu de los Santos de los \u00daltimos D\u00edes dende'l 12 de marzu de 1995, convirti\u00e9ndose nel presidente de mayor ed\u00e1 na historia de la Ilesia y el segundu en llevar la ilesia al travi\u00e9s d'un camb\u00e9u milenial (Lorenzo Snow dirix\u00f3 la ilesia del sieglu XIX al sieglu XX). Hinckley viax\u00f3 m\u00e1s distancia alredor del mundu en comparanza colos 15 presidenes que lu precedieron, cubriendo m\u00e1s de 400 mil quil\u00f3metros en docenes de naciones. A la ed\u00e1 de 95 a\u00f1os, Hinckley viax\u00f3 unos 40 mil quil\u00f3metros nuna xira de siete pa\u00edses: Vladivostok, Rusia; Taip\u00e9i, Taiw\u00e1n; \u1e24ong Kong, China; Delhi, India; Nairobi, Kenia; Aba, Nixeria; y Se\u00fal, Corea del Sur.\nA Hinckley con\u00f3zselu pol so gran des\u00e9u de construyir templos. So la so direici\u00f3n, la Ilesia de Xesucristu ampli\u00f3'l n\u00famberu de templos de 27 a 119 (mayu de 2005, con 10 anunciaos o so construcci\u00f3n). En 2000 solamente, Hinckley construy\u00f3 m\u00e1s templos (34) de los qu'esistieren cuando lu llamaron a ser parte de la presidencia. Hinckley tami\u00e9n supervis\u00f3 otros proyeutos de construcci\u00f3n como'l Centru de Conferencies que tom\u00f3'l llugar del vieyu tabern\u00e1culu onde los Santos de los \u00daltimos D\u00edes ax\u00fantense en conferencies semianuales o conferencies xenerales. La edificaci\u00f3n cubre sobre los 130000 m\u00b2, afaciendo m\u00e1s de 21.200 persones cada conferencia nel so auditoriu principal.\nEl 23 de setiembre de 1995 anunci\u00f3 y lle\u00f3'l documentu un documentu que enfatiza'l signific\u00e1u de la familia y los conseyos daos pola primer presidencia y Qu\u00f3rum de los Doce.\nHinckley sorray\u00f3 la naturaleza sagrada del cuerpu humanu y anim\u00f3 a miembros de la Ilesia qu'astengan de faese tatuaxes. Na conferencia xeneral de la Socied\u00e1 de Socorru llevada a cabu en setiembre de 2000, afit\u00f3se contra la pr\u00e1utica de los homes qu'usen pendientes o muyeres qu'usen m\u00e1s d'un par de pendientes. Esti conseyu tuvo un gran impautu nel comportamientu y les opciones de los miembros de la ilesia al respective del so aspeutu. En marzu de 2001 anunci\u00f3 y punxo en marcha'l Fondu Perpetuu pa la Educaci\u00f3n.\nEl 22 de xunetu de 2005, los amigos del presidente Hinckley realizaron una celebraci\u00f3n que conmemoraba'l so cumplea\u00f1os n\u00famberu 95. Am\u00e1s de los ventid\u00f3s mil persones qu'allegaron en persona, l'acontecimientu foi tresmit\u00edu na televisi\u00f3n de BYU y a les diverses sedes y capiyes de tol mundu pol sistema satelital de la Ilesia. El renombr\u00e1u periodista estauxunidense Mike Wallace del programa \"60 minutos\" narr\u00f3 la vida y llogros de Hinckley. Depu\u00e9s fal\u00f3'l Presidente estimando a tolos presentes diciendo \"faigamos esto otra vegada en cinco a\u00f1os m\u00e1s.\"\nUnu de los aspeutos de la xesti\u00f3n de Gordon B. Hincley foi la reconocencia p\u00fablica de la Masacre de Mountain Meadows en 1857, xunto con familiares, l\u00edderes c\u00edvicos y de la Ilesia de Xesucristu de los Santos de los \u00daltimos d\u00edes realizaron xuntes postumas n'honor a estos tr\u00e1xicos acontecimientos.\nHonores.\nGordon B. Hincley foi emponder\u00e1u pol so sent\u00edu del humor y puxu f\u00edsicu, tanto pol que son fieles a la ilesia SUD como por aquellos que nun pertenecen a ella. El 23 de xunu de 2004, l'ent\u00f3s presidente norteamericanu George W. Bush honr\u00f3 a Hinckley cola Medaya Presidencial de la Llibert\u00e1, unu de los honores m\u00e1s altos conced\u00edu polos Estaos Xun\u00edos, nuna ceremonia na Casa Blanca. Na nota de prensa propuestu pola Casa Blanca indicaba:\nM\u00e1s que cualesquier otru presidente de la Ilesia de Xesucristu de los Santos de los \u00daltimos D\u00edes, Hinckley apelaba a la Historia del pas\u00e1u col fin de tresmitir optimismu sobre'l futuru. La so presidencia caracteriz\u00f3se por una afinid\u00e1 escontra les rellaciones p\u00fabliques y un des\u00e9u personal de viaxar ente los sos fieles y construyir templos nos sos pa\u00edses y comunidaes. \nHinckley tami\u00e9n recibi\u00f3 honores de parte del sector educaci\u00f3n, incluyendo'l Premiu de Ciudadanu Distingu\u00edu dau por Southern Utah University, Premiu al Alumnu Distingu\u00edu de la Universid\u00e1 d'Utah, y doctoraos honorarios de Westminster College, Universid\u00e1 Estatal d'Utah, Universid\u00e1 d'Utah (1992), Universid\u00e1 de Brigham Young, y Southern Utah University. En 1994 recibi\u00f3'l premiu \"B\u00fafalo de Plata\", cre\u00e1u pol Conseyu Nacional de los \"Boy Scouts of America\" por Servicios Distingu\u00edos a la moced\u00e1, y foi honr\u00e1u pola Conferencia Nacional de Comunid\u00e1 y Xusticia (del ingl\u00e9s, \"National Conference for Community and Justice\"), poles sos contribuciones en bien de la tolerancia y la comprensi\u00f3n nel mundu. Una reconocencia semeyante dio-y el \"National Association for the Advancement of Colored People\".\nNon siempres tuvo llibre de discutinios, dalgunos criticaron l'ambig\u00fced\u00e1 de les sos respuestes ante los medios de comunicaci\u00f3n y nun da-y la cara a les temes controversiales de la teolox\u00eda mormona. Por exemplu, nuna entrevista'l d\u00eda 4 d'agostu de 1997 realizada por Richard N. Ostling, conoc\u00edu escritor d'asuntos relixosos pa la revista \"Time\", Hinckley saf\u00f3 preg\u00fantala si Dios della vegada foi humanu respondiendo que desconoc\u00eda del tou sobre l'asuntu. N'otra entrevista col periodista Mike Wallace onde se-y cuestion\u00f3 si los negros baxaben de Ca\u00edn y recibieron el so color y chata nar\u00edz de resultes d'una maldici\u00f3n divina, Hinckley respondi\u00f3 qu'esa doctrina y el so signific\u00e1u yera un llurdiu na hestoria qu'hab\u00eda que dexalo nel pas\u00e1u. Nun discursu mientres la Conferencia Xeneral d'ochobre de 1997, Hinckley refiri\u00f3 que les entrevistes non siempres fueron usaes coles interpretaciones correutes y que ciertes coses ensin especificar\u2014tendr\u00eden de realizase d'una manera distinta.\nHome tremendamente amigu de la so familia, imprimi\u00f3 nel so llar un ambiente de paz, uni\u00f3n, respetu y el so particular estilu d'humor ent\u00e1 frente a les adverdidades. La perda de la so esposa Marjorie nel 2004 (con m\u00e1s de 60 a\u00f1os de uni\u00f3n) dex\u00f3-y una gran sensaci\u00f3n de soled\u00e1, pero ent\u00e1 neses condiciones nun dex\u00f3 de trabayar pa la Ilesia ent\u00e1 con mayor vitalid\u00e1 hasta'l d\u00eda del so fallecimientu.\nUna de les sos iniciatives particulares que destaca la personalid\u00e1 de Hinckley ye vencer del so xard\u00edn particular, un nozal que'l mesmu llant\u00f3 y que venci\u00f3 como madera pal p\u00falpitu d'altor regulable que s'usa nel Tabern\u00e1culo Morm\u00f3n.\nHinckley dixo: \"-\" Hai am\u00e1s dos nozales m\u00e1s a disposici\u00f3n que llant\u00e9 pa cuando esti p\u00falpitu cumpla la so vida \u00fatil y haya qu'anovalo\"-\".\nMuerte.\nHinckley foi diagnostic\u00e1u de diabetes mellitus tipu 2 y depu\u00e9s hospitaliz\u00e1u en 2006 pa remover una seici\u00f3n del so colon de resultes d'un tumor malinu.\nEl 27 de xineru de 2008, aproximao a les 19.00, Hinckley fin\u00f3 por cuenta de causes incidentes a la so ed\u00e1, a los 97 a\u00f1os. Arrodi\u00e1u pola so familia, Hinckley morri\u00f3 nel so apartamentu en Salt Lake City. El so reemplazu na Primer Presidencia, Thomas S. Monson foi llam\u00e1u a la selmana siguiente de los servicios funerarios.\nServicios funerales.\nLos Servicios aciagos fueron realizaos el d\u00eda 2 de febreru de 2008 a les 11.00 (hora llocal) o 1800 UTC nel centru de conferencies de la ciud\u00e1 del Llagu Sal\u00e1u n'Utah. Esti eventu foi tresmit\u00edu a nivel mundial per internet y v\u00eda sat\u00e9lite.\nLos servicios fueron sigu\u00edos con gran solemnid\u00e1 por miembros aconceyaos nos sos centros d'estaca al travi\u00e9s de tool mundu, con traducci\u00f3n simult\u00e1nea nel so idioma llocal."}
{"id": "30266", "revid": "43102", "url": "https://ast.wikipedia.org/wiki?curid=30266", "title": "Batalla de Cuadonga", "text": "La batalla de Cuadonga tuvo llugar en 722 en Cuadonga (Espa\u00f1a), una paraxa pr\u00f3xima a Cangues d'On\u00eds (Asturies), ente l'ex\u00e9rcitu de Don Pelayo y tropes musulmanes, que resultaron ganaes. Esta aici\u00f3n b\u00e9lica consid\u00e9rase como l'arranque de la Reconquista.\nGobernaba'l norte peninsular dende Xix\u00f3n un bereber llam\u00e1u Munuza, que la so autorid\u00e1 foi desafiada polos dirixentes \u00e1stures que, axuntaos en Cangues d'On\u00eds en 718 sol lideralgu de Pelayo, tomaron la decisi\u00f3n de remontase neg\u00e1ndose a pagar impuestos esix\u00edos, el \"jaray\" y el \"yizia\". Tres delles aiciones de castigu al cargu de tropes \u00e1rabes locales, Munuza solicit\u00f3 la intervenci\u00f3n de refuerzos dende C\u00f3rdoba. Anque se rest\u00f3 importancia a lo que taba asocediendo nel estremu ib\u00e9ricu, l'emir Ambasa unvi\u00f3 al mandu d'Al Qama un cuerpu espedicionariu sarracenu que probablemente en neng\u00fan casu algamar\u00eda la cifra de 180.000 homes dada poles cr\u00f3niques cristianes.\nTocantes a les fuercies de Pelayo, la historiograf\u00eda reci\u00e9n les cuantifica en pocu m\u00e1s de 300 combatientes. Con elles esper\u00f3 a los musulmanes nun llugar estrat\u00e9xicu, como l'angostu valle de Cangues de los Picos d'Europa que'l so fondu cierra'l monte Auseva, onde un atacante orden\u00e1u nun disp\u00f3n d'espaciu pa maniobrar y pierde la eficacia que'l n\u00famberu y l'organizaci\u00f3n podr\u00eden da-y. Ell\u00ed, en 722, prod\u00faxose l'enfrentamientu, que la so dimensi\u00f3n desconocer y que pudo tratase d'una batalla o una simple escaramuza. La cuesti\u00f3n ye que les tropes sarracenes fueron abrasaes, obligando a Munuza a escapar de Xix\u00f3n, onde se topaba nesi momentu. Nun llogr\u00f3 fuxir el gobernador musulm\u00e1n y\u00e1 que \u00e9l y les sos tropes atoparon la muerte. Un centenar d'homes comandaos por Pelayo ocuparen la c\u00e9lebre cueva de Cuadonga, atacando dende ell\u00ed a les asoraes tropes mores. Al Qama top\u00f3 la muerte nesti llance, ente que les sos fuercies sufrieron grandes perdes na so desordenada fuxida, al cayer sobre ellos una fastera por cuenta d'un desprendimientu de tierres, probablemente provoc\u00e1u, cerca de Cosgaya en Cantabria. \nEsta victoria dex\u00f3 que'l reinu nun volviera ser atac\u00e1u por fuercies musulmanes. La batalla de Cuadonga supunxo la primer victoria d'un contingente rebalbu contra la dominaci\u00f3n musulmana na Pen\u00ednsula Ib\u00e9rica. Tuvo un ampliu espardimientu na historiograf\u00eda posterior como detonante del establecimientu d'una insurrecci\u00f3n entamada que desaguar\u00eda na fundaci\u00f3n, en primer instancia, del reinu independiente d'Asturies, y d'otros reinos cristianos que n'\u00faltima instancia rematar\u00eda cola formaci\u00f3n del Reinu d'Espa\u00f1a.\nVisi\u00f3n musulmana de la batalla.\nSeg\u00fan les cr\u00f3niques \u00e1rabes de la d\u00f3mina:\nVisi\u00f3n cristiana de la batalla.\nSeg\u00fan les cr\u00f3niques d'Alfonsu III. \"Cr\u00f3nica de Albelda\" datada nel 881:"}
{"id": "30271", "revid": "28171", "url": "https://ast.wikipedia.org/wiki?curid=30271", "title": "Ex\u00e9rcitu de Tierra d'Espa\u00f1a", "text": "L'Ex\u00e9rcitu de Tierra ye la ca\u00f1a terrestre de les Fuercies Armaes d'Espa\u00f1a, unu de los ex\u00e9rcitos n'activid\u00e1 m\u00e1s antiguos del mundu. Tien el so Cuartel Xeneral nel Palaciu de Buenavista de Madrid, allug\u00e1u na c\u00e9ntrica Plaza de Cibeles, frente al Bancu d'Espa\u00f1a.\nXuntamente cola Ex\u00e9rcitu del Mar y l'Ex\u00e9rcitu del Aire, tien asign\u00e1u per mediu del art\u00edculu octavu de la Constituci\u00f3n Espa\u00f1ola la misi\u00f3n de garantizar la soberan\u00eda ya independencia d'Espa\u00f1a, defender la so integrid\u00e1 territorial y l'ordenamientu constitucional."}
{"id": "30275", "revid": "43102", "url": "https://ast.wikipedia.org/wiki?curid=30275", "title": "Armada Espa\u00f1ola", "text": "L'Armada Espa\u00f1ola ye la ca\u00f1a mar\u00edtima de les Fuercies Armaes Espa\u00f1oles. L'Armada espa\u00f1ola ye una de les fuercies navales n'activid\u00e1 m\u00e1s antig\u00fces del mundu. El so empiezu data de los \u00faltimos a\u00f1os del sieglu XV y primeros del sieglu XVI, cuando los grandes reinos hisp\u00e1nicos de Castiella y Arag\u00f3n xuni\u00e9ronse como unu solu.\nLes sos principales bases t\u00e1n en Rota, Ferrol, San Fernando, Cartagena y Las Palmas de Gran Canaria.\nDellos estudios asitien a l'Armada Espa\u00f1ola como la sesta o s\u00e9ptimu del mundu, tres les armaes d'Estaos Xun\u00edos, Reinu Xun\u00edu, Francia, Rusia, Xap\u00f3n y en brac\u00e9u cola Italiana, tocantes a potencial b\u00e9licu y operativu. Ye, ello ye que una de los ocho armaes del mundu capaces de proyeutar un nivel importante de fuercia nel so respeutivu hemisferiu.\nLa patrona de l'Armada Espa\u00f1ola ye la Virxe del Carmen, proteutora y guardiana de les xentes de mar, a la cual denominar \"Stella Maris\" (Estrella del mar). L'Armada celebra la so fiesta cada 16 de xunetu y l'himnu de l'Armada ye'l Himnu de la Escuela Naval Militar. La Salve Marinera ye un cantar a la Virxe del Carmen."}
{"id": "30276", "revid": "43102", "url": "https://ast.wikipedia.org/wiki?curid=30276", "title": "Ex\u00e9rcitu del Aire d'Espa\u00f1a", "text": "L'Ex\u00e9rcitu del Aire ye una de los tr\u00e9s Armes de les que consten les Fuercies Armaes d'Espa\u00f1a. Tien asignada, nel art\u00edculu octavu de la Constituci\u00f3n Espa\u00f1ola la misi\u00f3n de garantizar la soberan\u00eda ya independencia d'Espa\u00f1a y defender l'ordenamientu constitucional y la so integrid\u00e1 territorial, con cuidu especial nel so espaciu aereu, asina como axudar a caltener la segurid\u00e1 internacional n'operaciones de paz y ayuda humanitaria.\nHistoria.\nLa fuercia a\u00e9rea espa\u00f1ola anantes de la Guerra Civil.\nL'usu de globos d'aire caliente con prop\u00f3sitos militares rem\u00f3ntase n'Espa\u00f1a a 1896. En 1905, cola axuda d'Alfredo Kindel\u00e1n, Leonardo Torres y Quevedo dirix\u00f3 la construcci\u00f3n del primer dirixible espa\u00f1ol nel \"Serviciu de Aerostaci\u00f3n Militar\", cre\u00e1u en 1896 y con s\u00e9 nel parque aerost\u00e1ticu de Guadalajara. L'aer\u00f3statu, que recibi\u00f3'l nome d\"'Espa\u00f1a\", construy\u00f3se con \u00e9situ, y realiz\u00f3 numberoses pruebes y vuelos d'exhibici\u00f3n.\nSicas\u00ed, la creaci\u00f3n oficial del arma a\u00e9rea nun ser\u00eda hasta 1909, cuando'l coronel Pedro Vives Vich y el capit\u00e1n Alfredo Kindel\u00e1n ficieron un viaxe oficial a diverses capitales europees pa comprobar la utilid\u00e1 d'introducir dirixibles y aviones nes fuercies armaes. Un a\u00f1u dempu\u00e9s, por Real Decretu, estableci\u00f3se la \"Escuela Nacional d'Aviaci\u00f3n\" (civil), que puso la so s\u00e9 en Getafe (Madrid) y depend\u00eda org\u00e1nicamente del Ministeriu de Fomentu. Esta instituci\u00f3n militarizose, tomando'l nome Aeron\u00e1utica Espa\u00f1ola, cuando'l coronel Vives foi nombr\u00e1u direutor de l'Aeron\u00e1utica Militar, que foi'l nome que recibi\u00f3 la fuercia a\u00e9rea espa\u00f1ola. Kindel\u00e1n, pola so banda, foi nombr\u00e1u Xefe d'Aviaci\u00f3n.\nEl 17 d'avientu de 1913, demientres la guerra con Marruecos, un escuadr\u00f3n espedicionariu de l'Aeron\u00e1utica Militar convirti\u00f3se na primer unid\u00e1 militar organizada espa\u00f1ola en combatir, participando nel primer bombard\u00e9u sistem\u00e1ticu de la historia llanzando bombes dende un Lohner B.I sobro la llanura de Ben Karrix. Nos a\u00f1os siguientes la mayor\u00eda de l'activid\u00e1 militar de l'aviaci\u00f3n espa\u00f1ola desarrollar\u00edase nel norte de Marruecos.\nEn 1915 la primer base d'hidroaviones foi inaugurada en Los Alc\u00e1zares, nel mar Menor, na provincia de Murcia. Kindel\u00e1n foi nombr\u00e1u direutor de l'Aeron\u00e1utica, desplazando a Pedro Vives. Al a\u00f1u siguiente fund\u00f3se en Can Tunis (provincia de Barcelona), la Escuela Catalana de Vuelu, y l'aer\u00f3dromu de Getafe convirti\u00f3se na primer base a\u00e9rea, aeropuertu d'usu militar esclusivu, espa\u00f1ola. El xeneral Francisco Echag\u00fce sustituy\u00f3 a Kindel\u00e1n como xefe de la fuercia a\u00e9rea en 1919.\nEn 1920 pint\u00e1ronse col roundel qu'identifica de magar a los aviones militares espa\u00f1oles los primeros aviones de combate, dos Nieuport 80 y un Caudron G.3. Poco dempu\u00e9s entam\u00f3 la so activid\u00e1 la rama a\u00e9rea de l'Armada espa\u00f1ola, nomada Aeron\u00e1utica Naval, n'El Prat de Llobregat, na ubicaci\u00f3n qu'agora ocupa'l aeropuertu de Barcelona.\nEn 1921, tres de la derrota espa\u00f1ola n'Annual, l'aer\u00f3dromu de Zelu\u00e1n foi ocup\u00e1u polos ex\u00e9rcitos marroquinos, y entam\u00f3 la construcci\u00f3n d'\u00fan nuevu en Nador. Kindel\u00e1n, teniente coronel naquel entonces, foi design\u00e1u en 1926 Xefe Superior d'Aeron\u00e1utica, comandante en xefe de la Fuercia A\u00e9rea espa\u00f1ola. Esi mesmu a\u00f1u, en xineru, una tripulaci\u00f3n d'aviadores formada por Ram\u00f3n Franco, Julio Ruiz de Alda, Juan Manuel Dur\u00e1n y Pablo Rada, complet\u00f3 el primer vuelu tresatl\u00e1nticu ente Espa\u00f1a y Am\u00e9rica del Sur nel hidroavi\u00f3n \"Plus Ultra\". Esi mesmu a\u00f1u Gonz\u00e1lez Gallarza, Joaqu\u00edn Loriga Taboada y Rafael Mart\u00ednez Esteve, completaron, en dos aviones Breguet 19 que formaron la \"Escuadrilla Elcano\", la primer traves\u00eda ente Espa\u00f1a y Filipines.\nEn 1930, nel mesmu a\u00f1u nel que foi albortada una revuelta prorrepublicana nel aer\u00f3dromu militar de Cuatro Vientos (Madrid), inaugur\u00f3se la base aeronaval de San Javier (Murcia). Tres de la proclamaci\u00f3n de la Segunda Rep\u00fablica el xeneral Luis Lombarte Serrano sustituy\u00f3 a Kindel\u00e1n como xefe de l'aviaci\u00f3n militar, y poco dempu\u00e9s foi reemplaz\u00e1u pol comandante Ram\u00f3n Franco, hermanu peque\u00f1u del que dempu\u00e9s ser\u00eda dictador d'Espa\u00f1a Francisco Franco. El capit\u00e1n Cipriano Rodriguez D\u00edaz y el teniente Carlos de Haya Gonz\u00e1lez volaron ensin escales a Guinea Ecuatorial, y en 1934 l'inxenieru Juan de la Cierva despeg\u00f3 y aterriz\u00f3 del portahidroaviones D\u00e9dalo col so autoxiru C-30P. El comandante Eduardo S\u00e1enz de Buruaga convirti\u00f3se'n nuevu comandante de la Fuercia A\u00e9rea en 1934.\nPor un decretu del gobiernu del 2 d'ochobre de 1935 la Direici\u00f3n Xeneral d'Aeron\u00e1utica, que depend\u00eda de la Presidencia del Gobiernu, qued\u00f3 embaxu l'autorid\u00e1 del Ministeriu de la Guerra. De sigu\u00edo, en 1936, reestructurose la organizaci\u00f3n rexonal del arma a\u00e9rea, sustituyendo el modelu d'escuadres, d'orixe naval, pol de rex\u00f3n militar, que sigue operativu angua\u00f1o.\nLa Fuercia A\u00e9rea demientres la Guerra Civil.\nTres de la rebeli\u00f3n militar que dio entamu a la Guerra Civil espa\u00f1ola l'aviaci\u00f3n militar dixebrose en dos: la Fuercia A\u00e9rea del gobiernu republicanu, y l'Aviaci\u00f3n Nacional, establecida polos rebeldes.\nEn xunetu de 1936, xustu dempu\u00e9s del golpe d'est\u00e1u, aportaron los primeros aviones, Junkers Ju-52 alemanes y Savoia-Marchetti SM.81, p'axudar a los rebeldes; xuntamente colos caces Fiat CR.32 qu'aportaron dempu\u00e9s entamaron a operar nel frente de C\u00f3rdoba. A ellos xuni\u00e9ronse n'agostu caces alemanes Heinkel He-51. Cola axuda d'estos aviones, y de les fuercies espedicionaries a\u00e9rees de los sos aliaos alemanes ya italianos, la Lex\u00f3n C\u00f3ndor y l'Aviaci\u00f3n Lexonaria, los rebeldes consiguieron controlar l'espaciu aereu espa\u00f1ol. La Fuercia A\u00e9rea republicana consiguiera, n\u00fan primer momentu, controlar grandes fasteres del territoriu espa\u00f1ol con una coleici\u00f3n de aviones de toa triba, pero l'axuda de les potencies facistes revirti\u00f3 la situaci\u00f3n. El primer combate aereu importante desarrollose en Madrid, col bombard\u00e9u masivu de la ciud\u00e1 por bombarderos italianos.\nEn setiembre de 1936 estableci\u00f3se, dientro'l Ministeriu de Marina y Aire, dirix\u00edu por Indalecio Prieto, la Subsecretar\u00eda del Aire. La reorganizaci\u00f3n del ex\u00e9rcitu lleal a la Rep\u00fablica llev\u00f3 a la fusi\u00f3n de l'Aeron\u00e1utica Militar, brazu aereu del Ex\u00e9rcitu Republicanu, y l'Aeron\u00e1utica Naval, brazu aereu de l'Armada Republicana, pa formar la Fuercia A\u00e9rea Republicana Espa\u00f1ola . El roundel tricollor republicanu foi sustituy\u00edu, pa facilitar la identificaci\u00f3n de los aviones, por bandes roxes, una insignia que y\u00e1 usaran los aviones de l'Aeron\u00e1utica Naval na d\u00e9cada de 1920.\nLa Lex\u00f3n C\u00f3ndor alemana ensay\u00f3 en territoriu espa\u00f1ol, col permisu del xeneral Franco, nueves y letales t\u00e9uniques de bombard\u00e9u sobro'l suelu espa\u00f1ol. L'axuda de Hitler a l'Aviaci\u00f3n Nacional foi parte de la so estratexa de rearme, y les t\u00e9uniques y maniobres que los pilotos alemanes deprendieron n'Espa\u00f1a ser\u00eden usaes dempu\u00e9s na Segunda Guerra Mundial. Los pilotos republicanos espa\u00f1oles, x\u00f3venes y mal entrenaos y a bordu d'aviones de calid\u00e1 desigual y con probe mantenimientu, nun pod\u00eden enfrentase con \u00e9situ a los veteranos y bien armaos pilotos alemanes y franceses, y magar que dempu\u00e9s pudieron pilotar aviones sovi\u00e9ticos, l'aviaci\u00f3n republicana y\u00e1 nun pudo recuperar el control de los cielos espa\u00f1oles nin vencer a les fuercies nacionales en combates a\u00e9reos d'importancia.\nLa Fuercia A\u00e9rea Republicana convirti\u00f3se n'irrelevante dempu\u00e9s de la batalla del Ebro (1938), y foi completamente desmantelada tres de la victoria de los rebeldes el 1 d'abril de 1939.\nLa Fuercia A\u00e9rea demientres la dictadura de Franco.\nL'Ex\u00e9rcitu del Arie, nome actual de la fuercia a\u00e9rea espa\u00f1ola, foi establec\u00edu oficialmente'l 7 d'ochobre de 1939. Adoptose como'l so emblema oficial, en sustituci\u00f3n de los colores republicanos y del roundel negru de l'aviaci\u00f3n del bandu nacional, un roundel roxu y mariellu. Sicas\u00ed, l'aspa de San Andr\u00e9s, la insignia de cola qu'usaben l'aviaci\u00f3n nacional, la Lex\u00f3n C\u00f3ndor y l'Aviaci\u00f3n Lexonaria, ent\u00e1 puede alcontrase angua\u00f1o nos aviones militares espa\u00f1oles.\nLa reestructuraci\u00f3n militar post-conflictu fizo desapaecer toles bases a\u00e9rees de Catalu\u00f1a, magar qu'alredor de Barcelona tuviera hab\u00edo importantes centros de l'aviaci\u00f3n militar, como la s\u00e9 de l'Aviaci\u00f3n Naval. Espa\u00f1a qued\u00f3 dividida n'ocho rexones a\u00e9rees: la 1\u00aa (Centru), la 2\u00aa (Estrechos), la 3\u00aa (Este), la 4\u00aa (Pirineos), la 5\u00aa (Atl\u00e1nticu), y les zones a\u00e9rees de Baleares, Marruecos, y Canarias y Este d'\u00c1frica.\nL'aviaci\u00f3n militar espa\u00f1ola particip\u00f3 na Segunda Guerra Mundial. Una unid\u00e1 a\u00e9rea de voluntarios, paralela a la Divisi\u00f3n Azul y nomada \"Escuadrillas Azules\", oper\u00f3 nel frente oriental encuadrada, como \"15 Spanische Staffel/JG 27 Afrika\", nel VIII Fliegerkorps de la Luftwaffe, participando na batalla de Kursk.\nTres del final de la Segunda Guerra Mundial la fuercia a\u00e9rea espa\u00f1ola form\u00e1benla principalmente aviones alemanes ya italianos, y copies d'ellos fabricaes n'Espa\u00f1a pa ser usaes nam\u00e1i aqu\u00ed, como una copia del caza Messerschmitt Bf 109 motorizada con motores Rolls-Royce Merlin nomada Hispano Aviaci\u00f3n HA-1112-M1L \"Buch\u00f3n\". En 1946 estableci\u00f3se n'Alcal\u00e1 de Henares la primera xunid\u00e1 de paracaidistes, la \"Primera Bandera de la Primera Legi\u00f3n de Tropas de Aviaci\u00f3n\", qu'entr\u00f3 en combate por primer vegada na guerra d'Ifni, en 1957-58.. Les oxeciones del gobiernu estauxunidense a que los aviones d'esa nacionalid\u00e1 foran usaos nes guerres coloniales fizo qu'Espa\u00f1a combatiera n'Ifni colos sos vieyos aeroplanos d'orixe alem\u00e1n, como'l T-2 (Junkers 52, conoc\u00edu col alcu\u00f1u de \"Pava), el B-2I (Heinkel 111, nom\u00e1u \"Pedro), el \"Buch\u00f3n\" del que fal\u00e1ramos nel p\u00e1rrafu anterior, y otros. D'esta d\u00f3mina data la pol\u00edtica del Ex\u00e9rcitu del Aire espa\u00f1ol de tener caces de dos or\u00edxenes diferentes: unos de primer llinia, estauxunidenses, y otros d'orixe europ\u00e9u (F-4C Phantom y Mirage F1-Mirage III; EF-18A y Eurofighter Typhoon).\nMagar qu'al final la Segunda Guerra Mundial l'aviaci\u00f3n espa\u00f1ola yera grande en n\u00famberu, teunol\u00f3xicamente yera y\u00e1 d'aquella, por culpa los progresos que la guerra traxera a la teunolox\u00eda de l'aviaci\u00f3n, obsoleta. La escasez de presupuestu pa renovala oblig\u00f3 a continuar dependiendo d'aviones d'orixe alem\u00e1n hasta los a\u00f1os de la d\u00e9cada de 1960 y inclusive, pa entrenamientu, hasta bien avanzada la d\u00e9cada de 1970. Paralelamente, por embargu, el gobiernu espa\u00f1ol foi acerc\u00e1ndose al d'Estaos Xun\u00edos, y gracies a ello na d\u00e9cada de 1950 recibi\u00f3 los sos primeros caces a reacci\u00f3n, el Lockheed T-33 y el F-86 Sabre, am\u00e1s d'aviones d'entrenamiento y tresporte. Esta primer xeneraci\u00f3n de caces foi sustituyida na d\u00e9cada de 1960 polos m\u00e1s modernos F-104 Starfighter, F-4C Phantom y F-5 Freedom Fighter.\nLa fuercia a\u00e9rea espa\u00f1ola angua\u00f1o.\nLa fuercia a\u00e9rea, como les demas armes de les fuercies armaes espa\u00f1oles, reorganizose y reequipose, nos primeros a\u00f1os de la democracia, pa preparase pal ingresu na Organizaci\u00f3n del Trat\u00e1u del Atl\u00e1nticu Norte (OTAN) en 1982. L'esqueletu de combate del arma a\u00e9rea form\u00e1ronla, naquella d\u00f3mina, caces franceses Mirage III y Mirage F-1, que dempu\u00e9s dexaron pasu al F/A-18 estauxunidense, que particip\u00f3 na guerra de Bosnia y na guerra de Kosovo n'operaciones de la OTAN.\nNos caberos a\u00f1os la fuercia a\u00e9rea espa\u00f1ola ta sustituyendo los aviones m\u00e1s vieyos por otros m\u00e1s modernos, como'l caza Eurofighter Typhoon o l'avi\u00f3n de tresporte Airbus A400M Atlas, dambos con participaci\u00f3n de la industria espa\u00f1ola na so construcci\u00f3n. Nun hai, por embargu, deng\u00fan avi\u00f3n d'alerta temprana na so flota, dalgo singular nes fuercies a\u00e9rees de los miembros m\u00e1s importantes de la OTAN.\nTien una patrulla acrob\u00e1tica d'aviones, la Patrulla \u00c1guila, que vuela con aviones CASA C-101 Aviojet, y otra d'helic\u00f3pteros, la Patrulla Aspa, que vuela con el Eurocopter EC-120 Colibri."}
{"id": "30277", "revid": "28171", "url": "https://ast.wikipedia.org/wiki?curid=30277", "title": "Unid\u00e1 Militar d'Emerxencies", "text": "La Unid\u00e1 Militar d'Emerxencies (UME) ye un cuerpu integrante de les Fuercies Armaes Espa\u00f1oles cre\u00e1u por alcuerdu del Conseyu de Ministros el 7 d'ochobre de 2005, presid\u00edu por Jos\u00e9 Luis Rodr\u00edguez Zapatero. Darr\u00e9u, pente medies del Real Decretu 416/2006, de 11 d'abril, establezse la so organizaci\u00f3n y esplegue y enll\u00e1ntase como una fuercia militar conxunta de calter permanente dientro de les Fuercies Armaes, cola cuenta d'intervenir de forma r\u00e1pida en cualquier llugar del territoriu nacional espa\u00f1ol en casos de cat\u00e1strofe, grave riesgu o otres necesidaes p\u00fabliques. Los militares que formen la UME disponen d'una preparaci\u00f3n espec\u00edfica qu'anicia principalmente nuna formaci\u00f3n sanitaria d'emerxencia; tami\u00e9n son instruy\u00edos pa l'actuaci\u00f3n frente a quemes forestales, hinchentes, grande nevaes, derrumbes, riesgos teunol\u00f3xicos, etc. Ye un cuerpu \u00fanicu nos ex\u00e9rcitos de los pa\u00edses avanzaos, pos les funciones que tien encamentaes nun se consideren necesaries que se realicen por persones encuadraes na xerarqu\u00eda y disciplina militar."}
{"id": "30281", "revid": "5110", "url": "https://ast.wikipedia.org/wiki?curid=30281", "title": "Fuerces Armaes Espa\u00f1oles", "text": ""}
{"id": "30283", "revid": "5110", "url": "https://ast.wikipedia.org/wiki?curid=30283", "title": "Fuerces Armaes d'Espa\u00f1a", "text": ""}
{"id": "30284", "revid": "37624", "url": "https://ast.wikipedia.org/wiki?curid=30284", "title": "Europatriotismu", "text": "L'europatriotismu ye'l patriotismu d'Europa.\nL'europatriotismu nun ye una pallabra bien definida, y mientres dalgunos enti\u00e9ndenlo como'l patriotismu pa y sobre Europa, los sos ideales comunes, heriedu y nociones semeyantes (temes en discutiniu), munchos ven l'Europatriotismu defin\u00edu como'l patriotismu pa y sobre la Xuni\u00f3n Europea. Tal patriotismu de la Xuni\u00f3n Europea nun ye xeneralmente'l patriotismu pa les instituciones de la Xuni\u00f3n Europea, sin\u00f3n el patriotismu pa una visi\u00f3n de los pueblos de la Uni\u00f3n que s'identifiquen primero cola Xuni\u00f3n Europea como un futuru de est\u00e1u naci\u00f3n (o un cuerpu supranacional semeyante) a diferencia de los pueblos onde'l patriotismu ye'l del Est\u00e1u miembru de la Xuni\u00f3n Europea, del cual ellos son ciudadanos. Munchos tami\u00e9n sostienen una visi\u00f3n na que la Xuni\u00f3n Europea tomar\u00eda tou'l continente\nSimbolox\u00eda europea.\nEl continente europ\u00e9u ent\u00e1 nun tien s\u00edmbolos oficiales, pero si ti\u00e9nenlos les organizaciones europees.\nDalgunos d'ellos son:"}
{"id": "30285", "revid": "37624", "url": "https://ast.wikipedia.org/wiki?curid=30285", "title": "Xuvent\u00fa Franciscana", "text": "La Xuvent\u00fa Franciscana o XuFra ye una fraternid\u00e1 de x\u00f3venes que t\u00e1n llamaos pol Esp\u00edritu Santu a facer forma de vida l'Evanxeliu del Nuesu Se\u00f1or Xesucristu, baxo la lluz y gu\u00eda de San Francisco d'As\u00eds, dientro del \u00e1mbitu de la Orde Franciscana Seglar.\nMiembros.\nFormen la XuFra tolos x\u00f3venes ente 15 y 30 a\u00f1os que viven y trabayen nel mundiu, nuna vida seglar, y son llamaos pol Esp\u00edritu Santu pa facer la esperiencia de vida al mou de San Francisco d'As\u00eds y la so espiritualid\u00e1, que faen en fraternid\u00e1 una esperiencia de vida cristiana. Afonden na so vocaci\u00f3n cola compa\u00f1a de la Familia Franciscana, seya colos relixosos (OFM, OFM Conv, OFM Cap o tros relixosos de la Tercera Orde) o los seglares OFS.\nLos miembros pertenecen a la Ilesia Cat\u00f3lica y tienen un compromisu de trabayu activu dientru la mesma.\nFormaci\u00f3n y actividaes de los miembros.\nLa XuFra dependiendo del so carisma y el llugar de les sos actividaes, tienen reuniones peri\u00f3diques xeneralmente d'al menos una reuni\u00f3n selmanal oficial, pero pue tener apostol\u00e1u n'otros d\u00edes determinaos, los x\u00f3venes puen ser tami\u00e9n misioneros y acompa\u00f1ar a los flaires o a les relixoses nes diferentes actividaes. \nLes actividaes principales son les que van darr\u00e9u:\nEl Gobiernu de XuFra tien que tar form\u00e1u por:\nEstos servicios de gobiernu puen variar en denominaci\u00f3n y composici\u00f3n d'alcuerdu al pa\u00eds.\nMentantu la formaci\u00f3n, qu'ocurre selmanalmente, los miembros estudien la Biblia, los escritos de San Francisco d'As\u00eds, el catecismu y la espiritualid\u00e1 franciscana'n xeneral. Espoxiguen la so formaci\u00f3n humana, cristiana y franciscana.\nMiembros activos.\nLos miembros compromet\u00edos deben tener permanec\u00edo na XuFra polo menos un a\u00f1u y al cabu d'esti a\u00f1u puen facer una promesa de vivir conforme l'Evanxeliu gu\u00edaos pola espiritualid\u00e1 franciscana, n'esti momentu reciben la so Tau y entamen la so trayeutoria como miembros compromet\u00edos.\nCeremonia d'aniciu.\nEl ritu de la promesa desend\u00f3lcase durante la celebraci\u00f3n de la misa. Cel\u00e9brase la misa correspuendente del d\u00eda, o si lu permiten les r\u00fabriques, la Votiva de San Francisco d'As\u00eds u otra apropiada. Preferentemente'l 3 o 4 d'Ochobre, na festivid\u00e1 de San Francisco.\nSi nun ye posible celebrar la misa, real\u00edzase'l ritu dientru d'una Lliturxia de la Pallabra. Si paez oportunu, pue facese con una llectura del Evanxeliu y una llectura Franciscana."}
{"id": "30292", "revid": "735", "url": "https://ast.wikipedia.org/wiki?curid=30292", "title": "Shorinji Kempo", "text": "El Shorinji Kempo (\u5c11\u6797\u5bfa\u62f3\u6cd5) foi fund\u00e1u por Doshin So en Xap\u00f3n en 1947, como un \"gyo\" (\u884c: disciplina d'ameyoramientu rec\u00edprocu) o sistema pa entrenar y meyorar a les persones.\nLos sos m\u00e9todos d'entrenamientu b\u00e1sense na filosof\u00eda de que \"l'esp\u00edritu y el cuerpu son lo mesmo\" (\"shin shin ichinyo\") y de que poro \"l'entrenamientu mental y f\u00edsicu nun puen dixebrase\" (\"ken zen ichinyo\"). D'esta miente, el Shorinji Kempo carauter\u00edzase por apurrir los tres beneficios d'\"entrenamientu pa la defensa personal\", \"entrenamientu de la mente\" y \"promoci\u00f3n de la sal\u00fa\".\nAm\u00e1s d'un verdaderu budo (\u6b66\u9053), el Shorinji Kempo tami\u00e9n ye un sistema d'educaci\u00f3n envered\u00e1u a la \"formaci\u00f3n de la propia personalid\u00e1\" (\"jiko kakuritsu\") y a la \"promoci\u00f3n de la felicid\u00e1 mutua\" (\"jita kyoraku\"), qu'emplega pal so estudiu programes t\u00e9unicos bien entamaos y un llibru de testu (Shorinji Kempo Tokuhon).\nLes persones que prautiquen Shorinji Kempo ll\u00e1mense \"kenshi\". Los kenshi nun saluden col t\u00edpicu encl\u00edn a la xaponesa, sin\u00f3n con \"gassho rei\", una forma de saludu d'orixe budista. \"Gassho rei\" (que tami\u00e9n ye una guardia: \"gassho gamae\") faise con dambes palmes xuntes y llevantaes delantre la cara.\nOrg\u00e1nicamente, el Grupu Shorinji Kempo estr\u00e9mase nes siguientes cinco estayes corporatives, que tienen por embargu una rellaci\u00f3n perci\u00f1ida:\nHai que se decatar de que la filosof\u00eda b\u00e1sica del Shorinji Kempo anicia nel budismu antiguu, y les sos t\u00e9uniques b\u00e1siques n'antig\u00fces formes o t\u00e9uniques marciales chines que conociera y prauticara'l fundador nos sos a\u00f1os mozos, xunto a otres xaponeses. Sicas\u00ed les artes marciales chines vives, como'l Shaolin Kung Fu (\u5c11\u6797\u62f3) o'l Tai Chi Chuan, nun tienen que ver col Shorinji Kempo, que ye un arte xaponesa dafechu, un Gendai Budo.\nProp\u00f3sitos.\nAl fundar el Shorinji Kempo, Doshin So quixo facer non solo una organizaci\u00f3n qu'incorporara l'entrenamientu mental y el f\u00edsicu, sin\u00f3n que tami\u00e9n quixo educar al pueblu xapon\u00e9s que quedara desmoralizao dafechu pola Segunda Guerra Mundial. El so oxetivu yera aselar a los que perdieren l'aldu y reconstruyir Xap\u00f3n pal futuru. De primeres tent\u00f3 d'ense\u00f1ar una filosof\u00eda basada nel budismu orixinal y el zen, pero naide lu sigui\u00f3. Ent\u00f3s pens\u00f3 en siguir l'exemplu de Bodhidharma, al que la tradici\u00f3n atribuy\u00eda la fundaci\u00f3n del zen como entrenamientu mental y del \"ekkin-gyo\" pal entrenamientu f\u00edsicu. Dambos ser\u00e1n col tiempu los m\u00e9todos d'entrenamientu principales del Shorinji Kempo.\nAm\u00e1s la parte filos\u00f3fica del Shorinji Kempo tien los oxetivos d'auto-meyora pa la persona y paz pal mundu pola creaci\u00f3n d'un coraxe que nunca vence, personalid\u00e1 armonioso y compasi\u00f3n polos dem\u00e1s. P'aidar a crear una socied\u00e1 pac\u00edfica ya ideal, el Shorinji Kempo vien aportunando en que ca\u00fan s\u00eda un verdaderu cabezaleru nel so \u00e1rea respeutiva.\nHistoria.\nDoshin So (nac\u00edu en 1911) ech\u00f3 los sos a\u00f1os m\u00e1s nuevos pal norte de China con cuenta de facer daqu\u00e9 polos intereses de la so patria. Xunt\u00f3se a l'Axencia d'Intelixencia del Ex\u00e9rcitu Xapon\u00e9s pa recoyer informaci\u00f3n militar mientres la guerra. Tando ell\u00ed conoci\u00f3 al maestru Chen Liang, que yera un antiguu \"shifu\" de \"Kita Shorin Byakuren Ken\". Mientres aprend\u00eda les sos t\u00e9uniques, Doshin So cumpl\u00eda la so misi\u00f3n viaxando per Manchuria, y tami\u00e9n sigu\u00eda aprendiendo sobre les artes marciales chines que quedaben daquella. Ent\u00f3s el maestru Wen Taizong llev\u00f3lu a visitar el Templu Shaolin na provincia de Henan, y ell\u00ed nom\u00f3lu 21\u1d49\u02b3 maestru del \"Giwamon Ken\" (Yi He Men Quan).\nEl 9 d'agostu de 1945 l'Ex\u00e9rcitu sovi\u00e9ticu dio en Manchuria y \u00e9l viose oblig\u00e1u a vivir un a\u00f1u so la ocupaci\u00f3n de los sovi\u00e9ticos. Acab\u00f3 asina por reconocer y pescanciar la \"naturaleza del ser humanu\". Seg\u00fan el so llibru, esto ye perimportante darr\u00e9u que la pol\u00edtica, la llei y la mesma vida dependen toos ellos de los seres humanos.\nDempu\u00e9s de volver de China, pescud\u00f3 que diba establecer una gran escuela pa la xente mozo. Daquella taba nuna peque\u00f1a ciud\u00e1 llamada Tadotsu, na isla xaponesa de Shikoku, ense\u00f1ando filosof\u00eda budista. Pero nun foi pa convencer a la xente al nun apurrir daqu\u00e9 nuevo o distinto. So fund\u00f3'l Shorinji Kempo pa lleva-yos el conceutu de \"ken zen ichinyo\" siguiendo a Bodhidharma y usando les t\u00e9uniques qu'aprendiera en China. Taba seguru d'apurrir a la xente mozo coraxe moral y f\u00edsicu y una oportunid\u00e1 d'aprender la filosof\u00eda zen pa que llegaren a ser los l\u00edderes de la siguiente xeneraci\u00f3n.\nAsina esparci\u00f3'l Shorinji Kempo per Xap\u00f3n per aciu de los sos alumnos, y m\u00e1s tarde per tol mundu. Dempu\u00e9s de la so muerte en 1980, esti llabor acostin\u00f3lu hasta g\u00fcei la so f\u00eda Yuuki So. Llueu de la so muerte, Doshin So foi llam\u00e1u \"Kaiso\", o fundador y gran maestru.\nAngua\u00f1o'l Shorinji Kempo praut\u00edcase en 33 pa\u00edses de tol mundu. Hai unes 2.900 seiciones que prautiquen en \"doin\" (organizaci\u00f3n del Kongo Zen) o \"dojo\" (federaci\u00f3n xaponesa y WSKO). Gracies a Yuuki So, la presidenta actual del grupu, \u00e9sti ye un arte bien popular ente les muyeres y munches \"kenshi\" femenines tan xuni\u00e9ndose a la organizaci\u00f3n. En Xap\u00f3n el Shorinji Kempo ye prautic\u00e1u en \"doin\" (\"dojo\" con un altar peque\u00f1u) que nam\u00e1i funcionen naquel pa\u00eds y t\u00e1n abiertos pal p\u00fablicu en xeneral, pero hai tami\u00e9n \"dojo\" asitiaos en ximnasios privaos o p\u00fablicos, sales de conferencies, campos de deportes, parques, etc. Como nel restu'l mundu, llamen a estos clubes seiciones o \"shibu\".\nL'orixe del nome \"Shorinji Kempo\".\nEl nome \"Shorinji\" ye una llectura lliteral de la pallabra china \"Templu Shaolin\", referida al Monesteriu Shaolin nel distritu Song Shan (\"Suuzan Shorinji\" en xapon\u00e9s) na provincia china de Henan. Doshin So hered\u00f3'l t\u00edtulu de 21\u1d49\u02b3 maestru del sistema \"Giwamon Ken\", que se crei qu'usaren los monxos budistes pa defendese cuando'l llevantamientu de la socied\u00e1 Yihetuan o Rebeli\u00f3n Boxer de 1900-1901. Cuando fund\u00f3'l so propiu sistema, quixo facer un homenaxe nel nome a esti fechu de la so biograf\u00eda y a los sos maestros.\nEn 1936, na visita que fizo Doshin So col maestru Taizong al Templu Shaolin de Song Shan, vio na sala \"Byakueden\" (Baiyi Dian = Sala del H\u00e1bitu Blancu) el mural de los monxos de distintes races entren\u00e1ndose nes artes marciales, y la so imaxinaci\u00f3n qued\u00f3 prindada del \"tenjiku nara no kaku\", l'arte que la so tresmisi\u00f3n atrib\u00fayese a Bodhidharma y que se narraba nes pintures. L'estilu de los monxos budistes prauticando artes marciales abult\u00e1ba-y frescu y vital de manera, y atalant\u00f3 qu'eh\u00ed taba l'orixe de les t\u00e9uniques marciales qu'hab\u00eda per China. Tres la so repatriaci\u00f3n, esa esperiencia foi determinante pa que concibiera'l Shorinji Kempo como un gyo (cam\u00edn de pr\u00e1utica mutua), y tami\u00e9n foi una de les razones de da-y esti nome al nuevu arte.\nA mediaos de los a\u00f1os 1970 llevant\u00f3se un monumentu a Doshin So representando la rellaci\u00f3n del Templu Shaolin y el Grupu Shorinji Kempo. La pel\u00edcula china titulada \"\u5c11\u6797\u5bfa: Templu Shaolin\" protagonizada pola estrella d'aici\u00f3n Jet Li film\u00f3se nel mesmu templu col sofitu de miembros del Grupu Shorinji Kempo.\nAl paecer la pallabra \"kempo\" (\u62f3\u6cd5) ye raramente utilizada en China. La pronunciaci\u00f3n d'estos dos calteres en chinu mandar\u00edn ye \"quan2 fa3\" (les figures 2 y 3 indiquen cu\u00e1l de los 4 tonos correspuende a estos estos dos calteres). Pero dic\u00eda Doshin So que quixo poner \"ho\" (\u6cd5: dharma, verd\u00e1) dempu\u00e9s de \"ken\" (\u62f3: pu\u00f1u) porque inclusive'l poder de les t\u00e9uniques precisa siguir el dharma y la verd\u00e1. El nome de Shorinji Kempo f\u00f3rmase con Templu Shaolin, pu\u00f1u (refer\u00edu a poder y t\u00e9uniques) y dharma/verd\u00e1.\nEl nome \u201cshorinji kempo\u201d apaez munches vegaes en testos sobre karate, yudu o otres artes marciales, polo que'l p\u00fablicu pasa a creer que ye un arte marcial llexendariu. Pero hai que se decatar de que'l Shorinji Kempo ye un arte marcial nuevu surd\u00edu nel Xap\u00f3n de posguerra. Fund\u00f3lu Doshin So bas\u00e1ndose nes t\u00e9uniques qu'aprendiera de mozu, feches a les circunstancies modernes y arriquec\u00edes coles sos propies aportaciones orixinales.\nFilosof\u00eda.\nEl Shorinji Kempo nun ye un \"budo\" al usu o una forma de deporte estremu. Ta dicho que ye un \"gyo\" pa los sos prauticantes, bas\u00e1u nuna m\u00e1xima: \"la met\u00e1 pa la felicid\u00e1 propia y la met\u00e1 pa la felicid\u00e1 de los dem\u00e1s\" . Nesta considerancia, dizse que'l Shorinji Kempo ye una ense\u00f1anza que forma'l calter de los seres humanos con basa nun esp\u00edritu y cuerpu sanos, empobinada a crear cabezaleros que contribuyan a la socied\u00e1.\nL'esp\u00edritu y la carne nun son entes dixebraos; por exemplu cuando unu tien malura na mente nun pue tener sanu'l cuerpu. Prauticando la t\u00e9unica del Shorinji Kempo y aprendiendo la so filosof\u00eda, f\u00f3rmase al empar un cuerpu firme y un esp\u00edritu que nunca vence. Pers\u00edguese ganar individualmente enfotu y llevar felicid\u00e1 non y\u00e1 a unu mesmu sin\u00f3n tami\u00e9n a les persones del arrodiu, cola idea de qu'al aidase mutuamente va ameyorando la capacid\u00e1 coleutiva pa encarar les inxusticies na socied\u00e1.\nSistema d'entrenamientu.\nEntrenamientu de la mente (3 m\u00e9todos): \"Kiryoku/kisei/kiai\"\nEntrenamientu del cuerpu\nL'entrenamientu f\u00edsicu o mesmamente marcial consta de tres categor\u00edes que son \"goho\" (t\u00e9uniques dures, como pu\u00f1aes y pataes), \"juho\" (t\u00e9uniques blandies, como controles o proyeiciones) y \"seiho\" (t\u00e9uniques de correici\u00f3n corporal, como axustamientos del llombu). D'esta miente:\n\"Goho\" (t\u00e9uniques dures, 8 m\u00e9todos y 3 tradiciones): \"Tsuki/uchi/kiri/keri/kari/fumi/taigi/bogi\"; y \"Dokko/nyoi/kongo\" (tradiciones de manexu d'armes qu'angua\u00f1o tan fuera de programa)\n\"Juho\" (t\u00e9uniques blandies, 10 m\u00e9todos): \"Gyaku/nage/katame/shime/hogi/ouatsugi/nukite ho/nukimi ho/shuho/bakuho\"\n\"Seiho\"(t\u00e9uniques de correici\u00f3n corporal): \"Seikei/seimyaku/seikotsu/kappo\"\nConocencia: \"In-yo/kyojitu/tempo/chii/chijutsu/boryaku\"\n\"Kamae\" (guardies)\n\"Byakuren\" 8 guardies: \"gassho gamae, \"manji gamae\", \"midare gamae\", \"hasso gamae\", \"taiki gamae\", \"gyaku taiki gamae gamae\", \"byakuren chudan gamae\", llamada davezu \"kaisoku chudan gamae\", \"aiki gamae\"\n\"Giwa\" 9 guardies: \"kesshu gamae\", \"ichiji gamae\", \"nio gamae\", \"chudan gamae\", \"gedan gamae\", \"gyaku gedan gamae\", \"yoko muso gamae\", \"tate muso gamae\", \"fukko gamae\"\n\"Fujin ho\" (posicionamientos del cuerpu): \"seitai gamae\" (dambos encaraos con Byakuren chudan gamae), \"tai gamae\" (tando \u00fan allug\u00e1u cola pierna esquierda delantre, l'otru cueye la guardia de pierna esquierda delantre), \"hiraki gamae\" (tando \u00fan allug\u00e1u cola pierna esquierda delantre, l'otru cueye la guardia de pierna derecha delantre)\n\"Umpo ho\" (pasos)\n\"Tai sabaki\" (formes de mover el cuerpu)\n\"Ukemi\" (cay\u00edes, rodamientos): \"mae ukemi, ushiro ukemi, oten yori okiagari, dai sharin, tombo gaeri\"\nEmbu.\nL' \"embu\" ye una combinaci\u00f3n de \"hokei\" (patrones organizaos de t\u00e9uniques \"goho\" y \"juho\") que tien 6 seiciones. L' \"embu\" faise na cancha, nel ximnasiu, nel Taikai o n'otres ocasiones ceremonioses. Por exemplu exec\u00fatase dacuando llevando un vist\u00edu prietu (\"hoi\") na ceremonia d'entamu del \"taikai\" o axuntanza anual.\nNestos patrones \"hokei\" un kenshi fai d'atacante (kosha) y otru de defensor (shusha), y llueu cambien los roles y pasen a otra t\u00e9unica. Dempu\u00e9s de cada t\u00e9unica fixa, el kenshi fai ren-han-ko (series d'ofienses que siguen a la defensa), que ye un ataque de contra de forma llibre que sigue hasta que l'atacante orixinal bloquia con \u00e9situ y contraataca. Les t\u00e9uniques juho, como les proyeiciones, van sigu\u00edes de \"katame\" (t\u00e9uniques d'inmovilizaci\u00f3n o arrestu) o \"kime\" (t\u00e9uniques d'acabaci\u00f3n con variaos golpes de mano o pataes a puntos nerviosos).\nLos embu entamen con \"gassho rei\" y f\u00e1ense normalmente como kumi embu (fechos por kenshis en pareya), pero tami\u00e9n como tandoku embu (fechos por un solu kenshi) y como dantai embu (fechos por 6 o 8 kenshis en grupu). L'embu de Shorinji Kempo ye famosu por cuenta de la so velocid\u00e1, fluidez y l'armon\u00eda de brenga y guapura.\nNun \"embukai\" o \"taikai\" d'embus (torn\u00e9u), l'embu val\u00f3renlu 5 (dacuando 3 n'escoyeta preliminar) xueces que disponen de 60 puntos ca\u00fan pa les 6 seiciones y 40 puntos ca\u00fan pa otres considerancies. Un total posible de 300 puntos ye'l m\u00e1ximu, desaniciando les puntuaciones cimeres y les m\u00e1s baxes cu\u00e1ndo xulguen 5 xueces. El kumi embu y el dantai embu exec\u00fatense dientro d'un plazu m\u00e1ximu d'ente \u00fan y mediu y dos minutos.\nAnta\u00f1o na hestoria del Shorinji Kempo nun hab\u00eda deng\u00fan reglamentu pa facer los embu. Nesta considerancia, l'embu yera bien potente y pr\u00e1uticu darr\u00e9u que lu fac\u00eden de xemes en cuando, ad hoc y a querer.\nLa pareya de m\u00e1s sonad\u00eda na hestoria del embu foron Masuomi Nakano y Toshio Misaki, que'l so embu r\u00faxese qu'ablucara a Doshin So.\nRandori (\"Unyoho\" o aplicaci\u00f3n en combate).\nEl randori ye un m\u00e9todu d'entrenamientu p'aprender c\u00f3mo aplicar (\"unyoho\") los \"hokei\" o combinaciones t\u00e9uniques. Los kenshi non solo precisen entrenase n'habilidaes b\u00e1siques (\"kihon\") y en \"hokei\", sin\u00f3n tami\u00e9n entrenar les respuestes a un oponente pa dominar la distancia correuta y pa pasar fluidamente d'una t\u00e9unica a otra, ye dicir dominar les t\u00e9uniques hasta'l puntu de que surdan de forma natural ent\u00e1 nun conociendo de mano l'ataque. El randori ense\u00f1a a movese acordies colos principios inclusive cuando unu ye sosprend\u00edu. Tami\u00e9n sirve pa comprobar el grau d'habilid\u00e1 qu'unu algam\u00f3 nel entrenamientu de kihon y hokei.\nEndenantes nel Shorinji Kempo'l randori yera como una competici\u00f3n de llucha. Tres munchos accidentes nun randori ensin proteiciones, la organizaci\u00f3n pescud\u00f3 y ameyor\u00f3 proteutores qu'incluy\u00eden proteici\u00f3n de cabeza, cuerpu y coquiya. Adopt\u00f3se tami\u00e9n un sistema de dar a cada kenshi una funci\u00f3n d'ofiensa o defensa pa la so seguranza. S\u00eda que non, independientemente de si la pr\u00e1utica faise con o ensin equipu proteutor, ev\u00edtase la competici\u00f3n y empr\u00e9stase especial atenci\u00f3n a les mid\u00edes de segurid\u00e1.\nGraos marciales (\"bukai\") y graos filos\u00f3ficos (\"hokai\").\nA partir del 1\u1d49\u02b3 \"dan\" (cintu negru de primer grau) hai dos graduaciones pa cualificar los pasos de la formaci\u00f3n f\u00edsica y filos\u00f3fica.\nExemplos de \"dan\" y \"hokai\" correspondiente: \nDempu\u00e9s d'algamar el 1\u1d49\u02b3, 2\u1d58 y 3\u1d49\u02b3 \"dan\" (graos \"bukai\") y facer unos cursinos preceutivos, los \"kenshi\" saquen autom\u00e1ticamente'l Junkenshi, Shokenshi y Chukenshi respeutivamente (graos \"hokai\").\nDe 1\u1d49\u02b3 a 3\u1d49\u02b3 \"dan\" los es\u00e1menes f\u00e1ense nel sen de cada seici\u00f3n local o federaci\u00f3n nacional. Pero pa los graos 4\u1d58 \"dan\" y p'arriba hai que facer es\u00e1menes especiales entamaos por WSKO. Xeneralmente un \"kenshi\" con 4\u1d58 \"dan\" (\"yondan\") y p'arriba ye un profesor pero a los kenshi con 5\u1d58 \"dan\" (\"godan\") y p'arriba ll\u00e1menlos oficialmente \"sensei\". Am\u00e1s el kenshi qu'algama'l 4\u1d58 \"dan\" tami\u00e9n algama autom\u00e1ticamente'l Seikenshi.\nOficina Central del Shorinji Kempo (\"hombu\").\nLes oficines centrales tan na ciud\u00e1 de Tadotsu, prefeutura de Kagawa (na isla de Shikoku), en Xap\u00f3n.\nDel \"manji\" (\u534d: esv\u00e1stica a dereches) al \"so-en\" (doble c\u00edrculu).\nEl \"manji\" us\u00e1rase como marca del Shorinji Kempo del mesmu mou que s'us\u00f3 nel budismu per munchos sieglos. Les dos tribes de \"manji\" signifiquen respeutivamente amor (l' \"omote manji\", que xira a dereches) y poder (l' \"ura manji\", que xira a izquierdes), simbolizando asina la filosof\u00eda d'unid\u00e1 del Shorinji Kempo.\nEnsin embargu'l crecimientu de la Organizaci\u00f3n Mundial de Shorinji Kempo (WSKO) traxo un bon pilancu pal so usu, pol signific\u00e1u vencey\u00e1u a la esv\u00e1stica nel occidente contemporaneu. Nesta considerancia, la WSKO vieno usando l'ideograma \u62f3 (\"ken\") nos emblemes, o en dellos casos el \"nagare-manji\", que ye un \"manji\" arrond\u00e1u de forma que solo llexanamente asemeya una esv\u00e1stica.\nNel 2005, el Grupu Shorinji Kempo empleg\u00f3 la nueva marca como s\u00edmbolu nuevu de xuni\u00f3n de les organizaciones de Shorinji Kempo de tol mundu.\nLa nueva marca ll\u00e1menla \"so-en\" (doble c\u00edrculu) y vien siendo la forma postrera d'un par de \"manji\".\nLa marca \"so-en\" ta dirixida y los sos derechos acutaos por Shorinji Kempo Unity. Esta marca ponse como emblema nos \"dogi\" (ropa del Shorinji Kempo, chaquetes y pantalones), nos \"obi\" (cintos) y nos \"hoi\" (vist\u00edu ceremoniosu negru)."}
{"id": "30296", "revid": "116", "url": "https://ast.wikipedia.org/wiki?curid=30296", "title": "Doshin So", "text": "Doshin So (\u5b97\u9053\u81e3) ye'l nome budista pol que se conoz a Nakano Michiomi. Foi\u2019l creador y fundador del Shorinji Kempo, un arte marcial xapon\u00e9s.\nSiendo ne\u00f1u, Doshin So (davezu llam\u00e1u \u201cKaiso\u201d, qu'aproximao traduzse como \u201cel fundador\u201d) vivi\u00f3 na rex\u00f3n china de Manchuria col so g\u00fcelu, So Shigeto, que ten\u00eda'l rangu de \"hanshi\" en kendo y yera tami\u00e9n espertu n'otres artes marciales xaponeses. Tres un peque\u00f1u par\u00e9ntesis en Xap\u00f3n, Doshin So volvi\u00f3 a China, onde tuvo de mediaos de los a\u00f1os 1920 hasta la fin de la Segunda Guerra Mundial. Nesti \u00faltimu periodu prautic\u00f3 artes marciales con dellos maestros mientres fac\u00eda informes pa la intelixencia militar xaponesa. Daquella\u2019l so primer maestru chino, Chen Liang, recomend\u00f3lu a Wen Taizong, un gran maestru de \u201cquan fa\u201d (kempo), y converti\u00f3se tami\u00e9n nel so alumnu. Dempu\u00e9s de dellos a\u00f1os el maestru Taizong llev\u00f3lu al templu Shaolin y f\u00edxolu 21\u1d58 maestru del estilu Giwamonken de kempo.\nEn 1945, cu\u00e1ndo l'ex\u00e9rcitu rusu entr\u00f3 en Manchuria, Doshin So quixo fuxir a Xap\u00f3n cola ayuda de miembros de sociedaes secretes chines, pero foi finalmente repatri\u00e1u en 1946. L'est\u00e1u murniu de les coses nel Xap\u00f3n de posguerra impresion\u00f3lu cola necesid\u00e1 de refacer la moralid\u00e1 y l'arguyu nacional y de crear una imaxe humana dafechu nueva. Siguiendo la filosof\u00eda de Bodhidharma y la pr\u00e1utica del kempo como medios p'algamar estos fines, Doshin So revis\u00f3, espandi\u00f3 y sistematiz\u00f3 les munches formes de kempo qu'aprendiera en China, empez\u00f3 a ense\u00f1ar filosof\u00eda zen conxuntamente con esti arte marcial, y asina cre\u00f3\u2019l Shorinji Kempo qu'esiste g\u00fcei.\nA lo llargo de los a\u00f1os Doshin So foi formando les diverses organizaciones que dieron orixe a la Federaci\u00f3n Xaponesa de Shorinji Kempo primero y a la Organizaci\u00f3n Mundial de Shorinji Kempo m\u00e1s p'arriba. Morri\u00f3'l 12 de mayu de 1980. De magar se fundara en Xap\u00f3n, el Shorinji Kempo estendi\u00f3se a 33 pa\u00edses distintos y prautic\u00e1ronlu sobre 1,5 millones de miembros (llamaos \"kenshi\"). Angua\u00f1o\u2019l Shorinji Kempo gobi\u00e9rnanlu los antiguos alumnos de Kaiso y la so f\u00eda, Yuuki So.\nPel\u00edcules.\nDoshin So foi interpret\u00e1u pol actor xapon\u00e9s Sonny Chiba nel filme d'artes marciales \"Shorinji Kempo\" (1975), al que-y dieron n'ingl\u00e9s el t\u00edtulu \"Killing Machine\"."}
{"id": "30297", "revid": "37624", "url": "https://ast.wikipedia.org/wiki?curid=30297", "title": "Budo", "text": "Etimolox\u00eda.\nBudo, toc\u00e1ntenes a la so etimolox\u00eda, ye una amestadura del raiga\u00f1u \"bu\" (\u6b66), que significa guerra o marcial; y \"do\" (\u9053), que significa cam\u00edn o sienda. M\u00e1s ampliamente, \"do\" ye una \u201cmanera de vivir\". Poro nel budo nun hai enemigu esternu, solo \u00fan internu: el propiu ego. De manera asemeyada a budo, \"bujutsu\" ye un compuestu de los raiga\u00f1os \"bu\" (\u6b66), y \"jutsu\" (\u8853), que significa ciencia, habilid\u00e1, o arte. Asina, budo ye m\u00e1s de cutiu traduc\u00edu como \"el cam\u00edn guerreru\", o \"el cam\u00edn marcial\", mientres que bujutsu trad\u00facenlu como \"ciencia de la guerra\" o \"habilid\u00e1 marcial\u201d, masque ye m\u00e1s normal qu'a dambos t\u00e9rminos indistintamente los tornen como \u201cartes marciales\u201d. Pero los significaos fonderos d'estes dos pallabres estr\u00e9mense por una diferencia importante: mientres que bujutsu nam\u00e1i da atenci\u00f3n a la parte f\u00edsica de la llucha (c\u00f3mo ganar meyor a un enemigu), el budo tami\u00e9n da atenci\u00f3n a la mente y a c\u00f3mo unu ten\u00eda que medrar moralmente. El budo modernu garra aspeutos del estilu de vida del samur\u00e1i del Xap\u00f3n feudal pa usalos nel desarrollu personal na vida moderna.\nDiferencia ente Budo y Bujutsu.\nNun ye f\u00e1cil dibuxar eses diferencies ente budo y bujutsu. Unos consideren hist\u00f3riques eses diferencies; otros citen diferencies nos m\u00e9todos o la filosof\u00eda d'entrenamientu, o l'empe\u00f1u nel desarrollu espiritual. Delles distinciones ente les dos formes c\u00fantense embaxo.\nGendai budo o Koryu bujutsu.\nCuando la era feudal de Xap\u00f3n, la pallabra \"bujutsu\" yera d'usu m\u00e1s com\u00fan pa describir les artes marciales que la pallabra \"budo\". Angua\u00f1o, les artes marciales \"cl\u00e1siques\" creaes enantes de la Restauraci\u00f3n Meiji ll\u00e1menles de cutiu \"koryu bujutsu\" (lliteralmente, \"arte marcial de l'antigua escuela\"). Y al empar, les artes marciales modernes creaes na Restauraci\u00f3n Meiji o dempu\u00e9s ll\u00e1menles \"gendai budo\" (lliteralmente, \"cam\u00edn marcial modernu\"). Gendai budo como'l \"\"yudu\", \"kendo\" y \"iaido\" aniciaron en koryu bujutsu como \"jujutsu\", \"kenjutsu\" y \"iaijutsu\"\" respeutivamente.\nEl pasu final de les artes cl\u00e1siques (koryu bujutsu) a les modernes (gendai budo) foi principalmente per aciu de les condiciones americanes daes a los xaponeses p'aceutar la so rindici\u00f3n a la fin de la campa\u00f1a del Pac\u00edficu (Segunda Guerra Mundial), incluyendo la de que toles fuercies militares xaponeses fueren desfeches (y munchos xefes y oficiales superiores xulgaos por delitos de guerra). Esto traxo tami\u00e9n qu'a les escueles cl\u00e1siques d'artes marciales prohibi\u00e9renles ense\u00f1ar t\u00e9uniques mortales, porque al paecer de los americanos eso pod\u00eda ser un gua\u00f1u d'entrenamientu d'insurxentes.\nPoro estes escueles antig\u00fces fueron cubic\u00e1ndose pa encaxar na nueva situaci\u00f3n. Muncho a la manera de les artes marciales norteamericanes, camudaron a estilos de \"baille\" p'anubrir la so verdadera intenci\u00f3n. Pela so parte los gendai budo enveredaron m\u00e1s a deportes y competici\u00f3n. Esta diferencia na intenci\u00f3n sopelexada (bien contraria a la muerte de los enemigos d'unu) dex\u00f3 que los gendai budo espoxigaren nel Xap\u00f3n de posguerra, mentanto los bujutsu volaron de manera soterra\u00f1a. Llo\u00f1e de cayer no obsoleto, el bujutsu y el budo son dambos importantes g\u00fcei, ca\u00fan na so funci\u00f3n respeutiva. El gendai budo, como educaci\u00f3n f\u00edsica y entrenamientu pa la competici\u00f3n, promocionando la moral, lo espiritual y los valores deportivos, y el bujutsu como entrenamientu marcial dafechu pa la defensa propia y d'otros.\nCivil o militar.\nMunchos consideren al budo una forma m\u00e1s civil d'artes marciales, como una interpretaci\u00f3n o evoluci\u00f3n del m\u00e1s vieyu \"bujutsu\", que clasifiquen como estilu o estratexa m\u00e1s militarista. Seg\u00fan esta distinci\u00f3n, l'arte civil modernu nun recalca tanto la prauticid\u00e1 y efectivid\u00e1 como'l desenvolvimientu personal dende una perspeutiva de formaci\u00f3n f\u00edsica o espiritual. La diferencia ta ente los aspeutos m\u00e1s \"civiles\" y los m\u00e1s \"militares\" del combate y el desenvolvimientu personal. Vese al budo y al \"bujutsu\" como representantes d'una estratexa o filosof\u00eda particulares al respeutive de los sistemes de combate, pero asina y too los t\u00e9rminos son aplicaos bastante llibremente y de cutiu tracamundiables.\nArte o estilu de vida.\nOtru puntu de vista diz que'l bujutsu ye l'arte marcial qu'unu prautica, ente qu'un budo ye l'estilu de vida qu'unu lleva y el cam\u00edn que s'anda al prauticar un bujutsu. Por exemplu, pod\u00edamos dicir que'l Yudu y el Jujutsu entrenaos como artes marciales pr\u00e1utiques son uno y lo mesmo, ello ye que la pr\u00e1utica del arte Jujutsu empobina a llograr l'estilu de vida del Yudu (el Yudu conoc\u00edenlu orixinalmente como Kano Jujutsu, pol so fundador Jigoro Kano. Lo que val tami\u00e9n p'artes como'l kenjutsu/kendo y el iaijutsu/iaido.\nIdentificaci\u00f3n con \u00fan o otru t\u00e9rminu.\nPolo xeneral, una escuela d'artes marciales escueye'l nome col que se siente m\u00e1s a los sos deleres. Una escuela d'artes marciales pod\u00eda escoyer llamar a la so pr\u00e1utica \"bujutsu\", porque deseye m\u00e1s una conex\u00f3n col pas\u00e1u, o llamar l'atenci\u00f3n sobre que'l so arte praut\u00edcase como se fac\u00eda nun determin\u00e1u momentu de la hestoria. Otra pod\u00eda escoyer llamar la so pr\u00e1utica \"budo\" pa reflexar un empe\u00f1u nel desarrollu espiritual y filos\u00f3ficu, o cenciellamente pa reflexar que l'arte se desendolcara m\u00e1s apocay\u00e1."}
{"id": "30300", "revid": "37624", "url": "https://ast.wikipedia.org/wiki?curid=30300", "title": "Berja", "text": "Berja (Tami\u00e9n n'asturianu: \"Berxa\") (pronunciau como \"/'be\u031erx\u00e4/\") ye un conceyu de la provincia d'Almer\u00eda, Andaluc\u00eda. Nel a\u00f1u 2009 contaba con 15.035 habitantes. La so estensi\u00f3n superficial ye de 218 km\u00b2 y tien una densid\u00e1 de 66,3 hab/km\u00b2. Les sos coordenaes xeogr\u00e1fiques son 36\u00ba 51' N, 2\u00ba 57' O. All\u00fagase a una altit\u00fa de 335 metros y a 52 quil\u00f3metros de la capital de provincia, Almer\u00eda.\nTa formau por delles parroquies: Alcaudique, Balanegra, Benej\u00ed, Castala, Hirmes, R\u00edo Chico, R\u00edo grande, San Roque."}
{"id": "30311", "revid": "43102", "url": "https://ast.wikipedia.org/wiki?curid=30311", "title": "Shaolin Kung Fu", "text": "Shaolin Kung Fu refierse a una coleici\u00f3n d'artes marciales de China que pretenden nicios nel Monesteriu Shaolin. De los milenta estilos de kung fu y wushu qu'hai o hubo, dellos centenares igual ten\u00eden dalguna rellaci\u00f3n con Shaolin, pero sacantes unos pocos sistemes perconoc\u00edos, como'l \"Xiao Hong Quan\", el \"Da Hong Quan\", \"Yin Shou Gun\", \"Espada de Damo\", etc., diba ser cuasi imposible establecer una conex\u00f3n verificable col Templu pa cualesquier arte en particular.\nArtes internes y artes esternes.\nEn 1669 Huang Zongxi describi\u00f3 les artes marciales de China en t\u00e9rminos de Shaolin o artes \u201cesternes\u201d y Wudang o artes \u201cinternes\u201d. Dende ent\u00f3s Shaolin vieno siendo popularmente un sin\u00f3nimu de lo que se consideren artes marciales chines esternes, al marxe de si l'estilu particular en cuesti\u00f3n tien o non cualquier conex\u00f3n col Monesteriu Shaolin. Dalgunos dicen que nun hai denguna diferenciaci\u00f3n ente los sistemes que se dicen internos y los esternos de les artes marciales chines, mientres qu'otros maestros de nomad\u00eda espresaron opiniones estremaes. Por casu'l maestru de Taijiquan, Wu Jianquan:\nEn 1784 el \"Cl\u00e1sicu del Box\u00e9u: M\u00e9todos Esenciales de Box\u00e9u\" fixo la referencia m\u00e1s temprana que conocemos al Monesteriu Shaolin como'l sitiu d'orixe del box\u00e9u chinu. Otra vegada esto ye un equivocu, porque les artes marciales chines antic\u00edpense a la construcci\u00f3n del Templu Shaolin polo menos dellos cientos d'a\u00f1os.\nOrixe.\nLa lleenda de Bodhidharma.\nD'acordies colos \"Archivos Jingde de la Tresmisi\u00f3n de la Ll\u00e1mpara\", de magar Bodhidharma, un monxu budista del sur de la India, dexara la corte l'emperador Wu de la dinast\u00eda Liang nel 527, dio finalmente nel Monesteriu Shaolin, onde \u201cencar\u00f3 a una par\u00e9 nueve a\u00f1os, nun falando en tou esi tiempu\u201d.\nSeg\u00fan el Yi Jin Jing,\nHistoria.\nL'atribuci\u00f3n de les artes marciales de Shaolin a Bodhidharma refug\u00e1ronla munchos historiadores de les artes marciales del sieglu XX, primero por Tang Hao cola sida de que'l Yi Jin Jing ye falsu. Una ll\u00e1bana y la evidencia documental amuesen que los monxos hist\u00f3ricamente honraron la forma \u201cRei Kimnara\u201d del Bodhisattva Vajrapani como proxenitora de los sos estilos de llucha de palu y mano vac\u00eda.\nHuiguang y Sengchou tuvieron met\u00edos nes artes marciales enantes de que se convertieren en dos de los primeros monxos de Shaolin, y ta rexistrao que prauticaben artes marciales primero de la llegada de Bodhidharma. L'habilid\u00e1 de Sengchou col palu met\u00e1licu ta inclusive documentada nel canon budista chinu.\nLos archivos sobre'l descubrimientu d'alixos d'armes nos monesterios de Changan cuando les redaes gubernamentales del 446 d.C. suxeren que los monxos chinos prauticaron artes marciales primero del establecimientu del Monesteriu Shaolin nel 497. Los monxos vinieron de les categor\u00edes sociales ente les que les artes marciales prautic\u00e1bense enforma enantes de la introducci\u00f3n del budismu. Hai nicios de que Huiguang, Sengchou ya inclusive Huike, el socesor inmediatu de Bodhidharma como patriarca del budismu Chan, pudieren ser xente de milicia enantes de retirase a la vida mon\u00e1stica. Per otra parte, los monesterios chinos, igual que los d'Europa, en munchos sent\u00edos fueron de fechu llatifundios enforma grandes, ello ye, fontes de rentes regulares escomanaes que riqu\u00eden proteici\u00f3n.\nAm\u00e1s, los \"Anales de Primavera y Seronda de Wu y Yue\", les \"Bibliograf\u00edes del Llibru de la Dinast\u00eda Han\", y los \"Rexistros del Gran Historiador\", documenten la esistencia d'artes marciales en China enantes de Bodhidharma. Les artes marciales Shuai Jiao y Sun Bin Quan, pa nomar dos, precedieron en sieglos l'establecimientu del Monesteriu Shaolin.\nDinast\u00eda Tang (618\u2013907).\nLa evidencia m\u00e1s vieya de la participaci\u00f3n de Shaolin en combate ye una ll\u00e1bana del 728 qu'atestigua dos ocasiones: una defensa del monesteriu contra band\u00edos alredor del 610 y la so funci\u00f3n na derrota de Wang Shichong na Batalla de Hulao nel 621.\nComo na mayor\u00eda de cambeos din\u00e1sticos, el fin de la dinast\u00eda Sui traxo un tiempu de trestornos y engarradielles pal tronu. Wang Shichong declar\u00f3se Emperador. Controlaba'l territoriu de Zheng y l'antigua capital de Luoyang.\nContra Luoyang nel Monte Huanyuan taba la propied\u00e1 del Valle del Cipr\u00e9s, onde tuviera un fuerte cuando la dinast\u00eda Jin y una comandancia cuando los Qi del Sur. Wen, l'emperador Sui, amestara la propied\u00e1 a un monesteriu cercanu llam\u00e1u Shaolin pa que los sos monxos cultivaren, pero Wang Shichong, decat\u00e1ndose del so valor estrat\u00e9xicu, arrampl\u00f3 cola propied\u00e1 y asiti\u00f3 ell\u00ed tropes y una torre de se\u00f1ales, y mang\u00f3 una prefeutura llamada Yuanzhou. Am\u00e1s atropara un ex\u00e9rcitu en Luoyang pa marchar contra'l mesmu Templu Shaolin.\nLos monxos de Shaolin ali\u00e1ronse col enemigu de Wang, Li Shimin, y recobraron la propied\u00e1 del Valle del Cipr\u00e9s, ganaron a les tropes de Wang y prindaron al so sobr\u00edn Renze.\nEnsin el fuerte del Valle del Cipr\u00e9s, nun hab\u00eda nada que torgara a Li Shimin marchar contra Luoyang dempu\u00e9s de que derrotara al ali\u00e1u de Wang, Dou Jiande, na Batalla de Hulao, forzando a Wang a rindise.\nEl padre de Li Shimin foi'l primer Emperador Tang, y el mesmu Shimin converti\u00f3se nel segundu.\nDende ent\u00f3s Shaolin esfrut\u00f3'l patronax real de los Tang.\nAnque la ll\u00e1bana del Monesteriu Shaolin del 728 atestigua estos incidentes nel 610 y 621, cuando los monxos entraron en combate, nun diz nin puntu de la pr\u00e1utica marcial nel monesteriu, o de cualesquier t\u00e9unica de llucha na que tuvieren especializaos los sos monxos. Nin denguna otra fonte de los periodos Tang, Song y Yuan alude a entrenamientu militar nel templu.\nD'alcuerdu con Meir Shahar, esto espl\u00edcase por una xuntura del gustu de finales de los Ming poles enciclopedies militares y, lo que ye m\u00e1s importante, la recluta d'irregulares civiles, incluyendo monxos, per aciu del amenorgamientu militar de los Ming nel sieglu XVI.\nDinast\u00eda Ming (1368\u20131644).\nDe los sieglos VIII a XV deng\u00fan documentu que nos llegara demuestra la participaci\u00f3n Shaolin en combate; dempu\u00e9s los sieglos XVI y XVII ven que polo menos cuarenta fontes estenses atestig\u00fcen que los monxos de Shaolin non solo prauticaron artes marciales sin\u00f3n que la pr\u00e1utica marcial converti\u00e9rase nun elementu integral de la vida mon\u00e1stica de Shaolin, hasta'l puntu que los monxos sintieron la necesid\u00e1 de xustificalo creando una nueva tradici\u00f3n budista. Referencies a les artes marciales de Shaolin apaecen en dellos x\u00e9neros lliterarios de finales de los Ming: epitafios de los monxos guerreros de Shaolin, manuales d'artes marciales, enciclopedies militares, escritos hist\u00f3ricos, rellaciones de viaxes, ficci\u00f3n, ya inclusive poes\u00eda.\nEstes fontes, en contraste coles del periodu de la dinast\u00eda Tang, refi\u00e9rense a los m\u00e9todos Shaolin de combate ensin armes, cola llanza, y col arma que yera'l puntu fuerte de los monxos de Shaolin y pola qu'algamaron sonad\u00eda: el palu. Haza mediaos del sieglu XVI espertos militares de perdayures na China Ming viaxaben a Shaolin pa estudiar les sos t\u00e9uniques de llucha.\nAlredor de 1560 Yu Dayou viax\u00f3 al Monesteriu Shaolin pa ver por s\u00ed mesmu les t\u00e9uniques de llucha de los monxos, pero atop\u00f3les decepcionantes. Yu torn\u00f3 pal sur con dos monxos, Zongqing y Pucong, a los qu'aprendi\u00f3 l'usu del palu nos siguientes tr\u00e9s a\u00f1os. Dempu\u00e9s Zongqing y Pucong tornaron al Monesteriu Shaolin y ense\u00f1aron a los sos hermanos monxos lo qu'ellos aprendieren. L'historiador d'artes marciales Tang Hao remont\u00f3 l'estilu d'Enfrentase a Cinco Tigres del palu Shaolin a les ense\u00f1ances de Yu.\nEl manual de Shaolin Kung Fu m\u00e1s tempranu que nos llegara, la \"Esposici\u00f3n del M\u00e9todu Orixinal del Palu Shaolin\", escribi\u00f3lu pel 1610 y public\u00f3lo en 1621 Cheng Zongyou, sobre lo qu'aprendi\u00f3 nuna estancia de m\u00e1s de diez a\u00f1os nel monesteriu.\nLes condiciones d'ingobernabilid\u00e1 de Henan\u2014onde tal'l Monesteriu Shaolin\u2014y provincies de la redolada a finales de la dinast\u00eda Ming y en tola dinast\u00eda Qing contribuyeron al desarrollu de les artes marciales. Meir Shahar llista les artes marciales Tai Chi Chuan, Box\u00e9u de la Familia Chang, Baguaquan, Xingyiquan y Bajiquan como aniciaes nesta rex\u00f3n y nesti tiempu.\nLlucha contra los pirates.\nPelos a\u00f1os 1540 y 1550, los pirates xaponeses conoc\u00edos como \"wokou\" atacaron les mari\u00f1es del este y sureste de China d'un mou ensin precedentes.\nEl xe\u00f3grafu Zheng Ruoceng apurre les referencies m\u00e1s detallaes del sieglu XVI, que confirmen que, en 1553, Wan Biao, Vicecomisariu Xefe del Altu Comisari\u00e1u Militar de Nanjing, empecipi\u00f3 la recluta de monxos \u2014incluy\u00edos dalgunos de Shaolin\u2014 contra los pirates. Los monxos guerreros participaron polo menos en cuatro batalles: nel Golfu de Hangzhou na primavera 1553, nel delta del r\u00edu Huangpu en Wengjiagang en xunetu de 1553, en Majiabang na primavera de 1554, y en Taozhai na seronda de 1555.\nLos monxos sufrieron la so derrota m\u00e1s grande en Taozhai, onde cuatro d'ellos cayeron en batalla. Los sos restos soterr\u00e1ronlos so la Stupa de los Cuatro Monxos Heroicos (\"Si yi seng ta\") nel monte She a la vera de Shanghai.\nLa victoria m\u00e1s grande de los monxos foi en Wengjiagang. El 21 de xunetu de 553, 120 monxos guerreros mandaos pol monxu Shaolin Tianyuan ganaron a un grupu de pirates y escorrieron a los sobrevivientes sobre diez d\u00edes y venti milles. Los pirates sufrieron m\u00e1s de cien baxes y los monxos nam\u00e1i cuatro.\nNon tolos monxos que llucharon en Wengjiagang yeren de Shaolin, y espoxigaron rivalidaes ente ellos. Zheng fala de la derrota que fizo Tianyuan a ocho monxos de Hangzhou rivales que desafiaron les sos \u00f3rdenes. Zheng clasific\u00f3 Shaolin como'l primeru de los tres centros cimeros budistes d'artes marciales. Como segundu, clasific\u00f3'l Monte Funiu en Henan, y en tercer llugar el Monte Wutai en Shanxi. Los monxos de Funiu prauticaben t\u00e9uniques de palu qu'aprendieren nel Monesteriu Shaolin. Los de Wutai prauticaben la Llanza de la Familia Yang (\"Yangjia qiang\").\nInfluencia fuera de China.\nDellos llinaxes de K\u00e1rate tienen tradiciones orales que reclamen aniciar en Shaolin. Les tradiciones d'artes marciales en Xap\u00f3n, Corea y sureste d'Asia citen la influencia china seg\u00fan fuera tresmitida por monxos budistes.\nPropuestes recientes del sieglu XX, como'l Shorinji Kempo (\u5c11\u6797\u5bfa\u62f3\u6cd5) prautic\u00e1u nel \"Sohonzan Shorinji\" de Xap\u00f3n (\u91d1\u525b\u7985\u7dcf\u672c\u5c71\u5c11\u6797\u5bfa), inda caltienen rellaciones col Templu Shaolin Song Shan de China por cuenta de llazos hist\u00f3ricos. El xapon\u00e9s Grupu Shorinji Kempo, que fai contribuciones financieres al caltenimientu del hist\u00f3ricu edificiu del Templu Shaolin Song Shan, recibi\u00f3 en 2003 la reconocencia de China.\nNa cultura popular.\nNa cultura popular Shaolin vive una segunda vida. Dende los a\u00f1os 1970 llev\u00e1ronlu a munches pel\u00edcules, espect\u00e1culos de televisi\u00f3n, videoxuegos, dibuxos animaos, y otros medios de comunicaci\u00f3n. Magar que muncho d'esto ye un aspeutu comercializ\u00e1u de Shaolin, amerita tami\u00e9n el caltenimientu d'esti templu de 1500 a\u00f1os na conocencia del mundu, y que nun se sumiera na escurid\u00e1 como munches otres tradiciones antig\u00fces. L'ab\u00e1 de Shaolin, Shi Yong Xin, decidi\u00f3 siguir la cultura pop moderna y utilizala en ventaya del templu pa caltenelu cimeru na estaya mundial. Los monxos Shaolin fueron presentaos en Ciencia de la Llucha, una serie de televisi\u00f3n de National Geographic, faciendo faza\u00f1es de fuercia, resistencia y artes marciales.\nNos a\u00f1os 1970, David Carradine protagoniz\u00f3 la serie de televisi\u00f3n \"Kung Fu\" como Kwai Chang Caine, un monxu Shaolin que fuxe pel Xabaz Oeste, que'l so entrenamientu Zen (Chan) ye prob\u00e1u a lo llargo del so viaxe. La parte de Carradine ten\u00eda que la interpretar orixinalmente Bruce Lee. Ir\u00f3nicamente, a Lee quit\u00e1ronlu nel \u00faltimu minutu enantes de rodar por paecer \"demasiao chinu\" pa un p\u00fablicu americanu acostum\u00e1u a qu'actores blancos retrataren calteres de minor\u00edes \u00e9tniques pa una audiencia principalmente blanca. Inda asina, el calter de Caine yera escurque una amestadura d'ancestros chinos y europeos, un fechu que puede que tami\u00e9n influenciara nesta decisi\u00f3n. Nos a\u00f1os 1990, Carradine trabay\u00f3 na serie \"\", que sigu\u00eda al nietu y bisnietu del orixinal Caine nuna gran ciud\u00e1 moderna.\nEn 1977 sali\u00f3'l filme cl\u00e1sicu de cultu de los Shaw Brothers, \"El Templu de Shaolin\", y en 1982 una pel\u00edcula col mesmu nome protagonizada por Jet Li amerita ser la raz\u00f3n principal del resurdimientu del Templu Shaolin en China dempu\u00e9s de la Revoluci\u00f3n Cultural. La pel\u00edcula cuenta la lleenda del Templu Shaolin. Esta foi siguida per otres incontables pel\u00edcules, incluyendo otra de los Shaw Brothers titulada \"La C\u00e1mara 36 de Shaolin\", que describe l'entrenamientu del llexendariu monxu Shaolin San Te.\nNos a\u00f1os 1990 present\u00f3se'l grupu americanu de hip-hop The Wu Tang Clan, de cutiu faciendo referencies frecuentes a Shaolin, dacuando como nome pal so llar, Staten Island, Nueva York. Les referencies coy\u00edenles del propiu grupu, que medr\u00f3 en Staten Island a finales de los 1970 influy\u00edos por cines que pon\u00eden y anunciaben pel\u00edcules de Kung Fu basaes nel estilu de llucha de Shaolin. Videoxuegos y dibuxos animaos empiecen tami\u00e9n a presentar Shaolin, como la pel\u00edcula de dibuxos \"Crisis en Xiaolin\". Liu Kang, el personaxe principal na serie \"Mortal Kombat\", un monxu Shaolin, y Kung Lao, de la mesma serie, tami\u00e9n un monxu Shaolin que quier vengar la destrucci\u00f3n del templu (dirixida por Baraka na historia Mortal Kombat), yeren tan populares que sacaron el so videoxuegu propiu, \"Mortal Kombat Shaolin Monks\". Krillin, un personaxe nel universu Bola de Drag\u00f3n/Bola de Drag\u00f3n Z, ye tami\u00e9n un monxu Shaolin, anque abandona l'estilu de llucha de Shaolin pola t\u00e9unica Tort\u00faa de Muten-Roshi.\nNos a\u00f1os 2000, Shaolin algama la reconocencia de la cultura pop por apaecer na serie de televisi\u00f3n The Simpsons, onde visiten el Templu Shaolin nel episodiu \"Gugu Gai Pan\", que sali\u00f3 pela primer vez nel 2006. Esi mesmu a\u00f1u l'ab\u00e1 de Shaolin convid\u00f3 al reality show sobre artes marciales, K-Star, a facer una serie de televisi\u00f3n sobre estranxeros que compiten pa sobrevivir al entrenamientu nel estilu Shaolin.\nEn 2007 salieron dos publicaciones cimeres sobre Shaolin, incluyendo'l meyor documental de semeyes que nunca se fixera sobre'l templu, titul\u00e1u \"Shaolin: Templu del Zen\", public\u00e1u pola filantr\u00f3pica Aperture Foundation, presentando les semeyes del fot\u00f3grafu de National Geographic Justin Guariglia. L'ab\u00e1 de Shaolin, Shi Yong Xin, escribi\u00f3'l pr\u00f3logu atestiguando l'autenticid\u00e1 del proyeutu. Estes ven\u00eden ser les primeres fotograf\u00edes que se vieren de los monxos prauticando kung fu cl\u00e1sicu dientro'l templu. L'autor americanu Matthew Polly tami\u00e9n escribi\u00f3 un llibru contando la hestoria de los dos a\u00f1os que viviera, estudiara y prauticara colos monxos de Shaolin en China a principios de los 1990. Un tercer llibru, m\u00e1s acad\u00e9micu, ye \"El Monesteriu Shaolin; Hestoria, Relix\u00f3n, y Artes Marciales Chines\", sobre la historia del templu, public\u00e1u pol estudiante israel\u00edn de Shaolin Meier Shahar nel 2008.\nMentanto dalgunos de los anteriores son una clara esplotaci\u00f3n comercial del Templu Shaolin y les sos lleendes, ayudaron a facer a Shaolin un nome familiar alredor del mundu, y caltuvieron el templu vivu nes mentes de les xeneraciones nueves. Hasta la fecha deng\u00fan otru templu nel mundu consigui\u00f3 tala reconocencia tan estendida.\nM\u00e9todos especiales d'entrenamientu de Shaolin.\n\"M\u00e1s informaci\u00f3n: Llista de les 72 artes marciales de Shaolin\"\nEn 1934, Jin Jing Zhong public\u00f3 un llibru titul\u00e1u M\u00e9todu Shaolin d'Entrenamientu de les 72 Artes Shaolin, o M\u00e9todos d'Entrenamientu de 72 Artes de Shaolin. Esti trabayu llista lo que se diz que son aut\u00e9nticos m\u00e9todos d'entrenamientu de Shaolin que pueden producir habilidaes y talentos desaxeraos; exemplos d'estes habilidaes incl\u00fain t\u00e9uniques de camisa de fierro (tanto ofensives como defensives), t\u00e9uniques de saltar y esguilar peles par\u00e9s, entrenamientu de la ma\u00f1a de saltar con pi\u00e9rtiga, remanamientu de puntos de presi\u00f3n y nervios, y munches otres faza\u00f1es. La mayor\u00eda d'estes habilidaes rique de tr\u00e9s a diez a\u00f1os pa dominales, seg\u00fan l'autor. Jin diz que foi testigu \u00e9l mesmu de munches d'estes habilidaes o que supo d'elles por un rollu que-y diera l'ab\u00e1 de Shaolin Miao Xing, anque'l trabayu tiende a desaxerar y aguapar.\nEntrenamientu contemporaneu nel Templu Shaolin.\nMientres la mayor\u00eda de monxos guerreros avecen a centrase na representaci\u00f3n adaptada pa los turistes, un pi\u00f1u de monxos de Shaolin busquen la sienda tradicional m\u00e1s centrada na defensa personal y na autenticid\u00e1 de les t\u00e9uniques. Los actuales monxos guerreros del espect\u00e1culu pueden comparase muncho colos artistes contempor\u00e1neos de wushu que se centren en formes guapes y rellumantes m\u00e1s que nes aplicaciones marciales orixinales y na curiosura de la llucha. Les 72 artes de Shaolin son m\u00e1s indicatives del m\u00e1s vieyu y orixinal sistema y teor\u00eda de llucha del templu Shaolin. Asina mesmo, a los monxos del espect\u00e1culu nun los presionen pa prauticar o estudiar Zen, mientres que dientro'l templu los maestros esperen de los disc\u00edpulos escoy\u00edos pa monxos guerreros siquiera una ximuestra de respetu poles costumes de Shaolin."}
{"id": "30314", "revid": "116", "url": "https://ast.wikipedia.org/wiki?curid=30314", "title": "Andre Geim", "text": "Andre Konstantinovich Geim (en rusu: \"\u0410\u043d\u0434\u0440\u0435\u0439 \u041a\u043e\u043d\u0441\u0442\u0430\u043d\u0442\u0438\u043d\u043e\u0432\u0438\u0447 \u0413\u0435\u0439\u043c\") ye un f\u00edsicu holand\u00e9s d'orixe rusu que ye conoc\u00edu pol so trabayu nel grafenu, el desarrollu de la cinta de xeco y demostraciones de levitaci\u00f3n diamagn\u00e9tica. El 5 d'ochobre de 2010, algam\u00f3'l Premiu Nobel de F\u00edsica, xunto con Konstantin Novoselov.\nBiograf\u00eda.\nAndre fizo los sos estudios nel Institutu de F\u00edsica y Teunolox\u00eda de Mosc\u00fa y nel Institutu de F\u00edsica del Est\u00e1u S\u00f3lidu de Tchernogolovka onde fai la so tesis en 1987. Darr\u00e9u fai el post-doctor\u00e1u na Universid\u00e1 de Nottingham, na Universid\u00e1 de Bath y na Universid\u00e1 de Copenhague anantes de convertise en profesor asoci\u00e1u de la Universid\u00e1 Radboud de Nim\u00e8gue n'Holanda (pa\u00eds nel qu'obtien la nacionalid\u00e1). En 2001, consigue un puestu de profesor na Universid\u00e1 de Manchester y convi\u00e9rtese en direutor del \"Manchester Center for Mesoscience and Nanotechnology\"."}
{"id": "30316", "revid": "488581", "url": "https://ast.wikipedia.org/wiki?curid=30316", "title": "Eurovisi\u00f3n 2011", "text": ""}
{"id": "30317", "revid": "43102", "url": "https://ast.wikipedia.org/wiki?curid=30317", "title": "Societ\u00e0 Sportiva Lazio", "text": "La Societ\u00e0 Sportiva Lazio ye un club italianu de f\u00fatbol de la ciud\u00e1 de Roma, funda\u00fa'l 9 de xineru del a\u00f1u 1900. Xuega na Serie A italiana.\nLa so vistimienta ye camiseta azul y pantal\u00f3n blancu, polo que con\u00f3zse-yos col nomatu de \"blancu-azules\".\nXueguen nel Estadiu Ol\u00edmpicu de Roma, que tien capacid\u00e1 pa 72.689 persones.\nXugadores de la temporada 2010/2011.\n "}
{"id": "30318", "revid": "43102", "url": "https://ast.wikipedia.org/wiki?curid=30318", "title": "Tai Chi Chuan", "text": "Tai chi chuan (chinu simplific\u00e1u: \u592a\u6781\u62f3; chinu tradicional: \u592a\u6975\u62f3; pinyin: t\u00e0ij\u00edqu\u00e1n; Wade-Giles :t'ai4 chi2 ch'\u00fcan2) (lliteralmente \"Pu\u00f1u Supremu Definitivu\") ye un arte marcial internu de China prautic\u00e1u tanto pol so valir pa la defensa como polos sos beneficios pa la sal\u00fa. De cutiu praut\u00edcase tami\u00e9n por una varied\u00e1 d'estremaes razones personales: les sos t\u00e9uniques d'artes marciales dures y suaves, les competiciones de demostraci\u00f3n, y la llonxevid\u00e1. De resultes, hai bayura de formes d'entrenar tanto tradicionales como modernes, que respuenden a esos oxetivos. Dalgunes d'eses formes de tai chi chuan son especialmente conoc\u00edes porque praut\u00edquenles no que la mayor\u00eda la xente clasifica como movimientu lentu.\nLa mayor\u00eda de los estilos modernos de tai chi diz que gua\u00f1\u00f3 de siquier una de les cinco escueles tradicionales: Chen, Yang, Wu/Hao, Wu, y Sun.\nG\u00fceyada global.\nEl t\u00e9rminu \"tai chi chuan\" traduzse como \"pu\u00f1u supremu definitivu \", \"pu\u00f1u ensin llendes\", \"box\u00e9u de los grandes estremos\", o cenciellamente \"el definitivu\" (hai que se decatar de que \"chi\" nesti casu ye la treslliteraci\u00f3n Wade-Giles del pinyin \"j\u00ed\", y de que ye distintu de \"ch'i\" / \"q\u00ec\", que significa \"fuercia vital\" o \"enerx\u00eda\"). El conceutu del \"taiji\" (\"supremu definitivu\") apaez nes filosof\u00edes chines tao\u00edsta y confuciana, onde representa la xuni\u00f3n del yin y yang nun \u00fanicu Definitivu represent\u00e1u pol s\u00edmbolu Taijitu.Conque la teor\u00eda y la pr\u00e1utica del tai chi evolucionaron acordies con munchos principios filos\u00f3ficos chinos, incluyendo los del tao\u00edsmu y el confucianismu.\nL'entrenamientu del tai chi implica cinco elementos, nei gung, tui shou (exercicios reactivos), sanshou (t\u00e9uniques de defensa personal), armes, y rutines de mano vac\u00eda, conoc\u00edos como \"formes\" (\u5957\u8def taolu). Mentanto la imaxe del tai chi chuan na cultura popular ye tipificada pol movimientu desaxeradamente lentu, munchos estilos de tai chi (incluyendo los tres m\u00e1s populares - Yang, Wu, y Chen) \u2013 tienen formes secundaries a un pasu m\u00e1s r\u00e1pidu. Delles escueles tradicionales de tai chi ense\u00f1en exercicios por pareyes conoc\u00edos como \"manes qu'emburrien\", y aplicaciones marciales de les postures de les formes.\nL'arte recibi\u00f3'l so nome cuando Ong Tong He, un eruditu de la Corte Imperial, presenci\u00f3 una demostraci\u00f3n de Yang Lu Chan (\"L'Invencible Yang\"). Ong escribi\u00f3: \"Garrando les manes el Taiji solmena'l mundu enteru, un pechu que guarda l'habilid\u00e1 definitiva derrota una xunta d'h\u00e9roes.\"\nEn China, el Tai chi chuan clasif\u00edquenlu nel grupu Wudang de les artes marciales chines; ello ye, les artes que s'apliquen con poder internu (un t\u00e9rminu incluso m\u00e1s ampliu p'abarcar les artes internes ye Neijia). A pesar de que'l Nome Wudang empobina falsamente a la xente a creer qu'estes artes aniciaren nel llam\u00e1u Monte Wudang, como s\u00ed lo fixeron dalgunes d'elles, ye cenciellamente una divisi\u00f3n pa estremar les habilidaes, teor\u00edes y aplicaciones de les \"artes internes\" d'aquelles del grupu Shaolin, los estilos \"duros\" o \"esternos\" de les artes marciales.\nDende la primera promoci\u00f3n xeneralizada de los beneficios de sal\u00fa del tai chi que fixeren Yang Shaohou, Yang Chengfu, Wu Chien-chuan, y Sun Lutang a principios del sieglu XX, desarroll\u00f3se per tol mundu un siguimientu de xente con pocu o deng\u00fan inter\u00e9s na pr\u00e1utica marcial, pol so beneficiu pa la sal\u00fa y caltenimientu de la sal\u00fa. Los estudios m\u00e9dicos sobre'l tai chi sofiten la so efeutivid\u00e1 como un exerciciu alternativu y una forma d' arte marcial terap\u00e9utica.\nEnti\u00e9ndese que centrar la mente nam\u00e1i nos movimientos de la forma ayuda a algamar un est\u00e1u de clarid\u00e1 y calma mental. Xunto a los beneficios de sal\u00fa xeneral y control de la tensi\u00f3n atribuy\u00edos al entrenamientu del tai chi, ens\u00e9\u00f1ense aspeutos de la medicina tradicional china a los estudiantes avanzaos en delles escueles tradicionales.\nSicas\u00ed ye cuestionable si los beneficios de sal\u00fa venceyaos al arte pueden consiguise nam\u00e1i col entrenamientu de la forma. Y les cinco escritures cl\u00e1siques esenciales nun se refieren nenyures a les artes de curar. Tal paez que, sobre too dende los a\u00f1os 1990, el movimientu new age f\u00edxose col arte y modific\u00f3lu. El Tai Chi Chuan marcial orixinal tov\u00eda puede atopase pero, resalvando l'entrenamientu de la forma, malapenes s'atopen otros rasgos comunes.\nDelles artes marciales, especialmente les artes marciales xaponeses, riquen que los estudiantes lleven un uniforme cuando prautiquen. Polo xeneral les escueles de tai chi chuan nun riquen un uniforme, pero tanto los profesores tradicionales como los modernos tan de cutiu pola ropa suelto y c\u00f3modo y poles zapatiyes de suela plana.\nLes t\u00e9uniques f\u00edsiques del tai chi chuan descr\u00edbense nos cl\u00e1sicos del tai chi, un conxuntu d'escritures feches por maestros tradicionales, como carauterizaes pol usu del remanamientu de les articulaciones bas\u00e1u m\u00e1s na coordinaci\u00f3n y na relaxaci\u00f3n que na tensi\u00f3n muscular, al env\u00eds de neutralizar o empecipiar ataques. El trabayu lentu y repetitivu implic\u00e1u nel procesu d'aprender c\u00f3mo esi remanamientu ta xener\u00e1u sele y midiblemente, enanta y abre la circulaci\u00f3n interna (aliendu, calor corporal, sangre, linfa, peristalsis, etc.)\nL'estudiu del tai chi chuan implica principalmente tres aspeutos:\nHistoria y estilos.\nHai cinco estilos principales nel tai chi chuan, ca\u00fan nom\u00e1u pola familia china de la que surdi\u00f3:\nL'orde verificable de tiempu ye como se llista enriba. L'orde de popularid\u00e1 (d'acordies col n\u00famberu de prauticantes) ye Yang, Wu, Chen, Sun, y Wu/Hao. Los estilos familiares principales comparten muncha teor\u00eda soxacente, pero estr\u00e9mense nos sos enfoques pr\u00e1uticos.\nAngua\u00f1o hai docenes d'estilos nuevos, estilos h\u00edbridos, y rames de los estilos principales, pero les cinco escueles familiares son los grupos reconoc\u00edos como ortodoxos pola comunid\u00e1 internacional. Otros estilos importantes son Zhaobao Tai Chi, un primu cercanu del estilu Chen que ta reci\u00e9n reconoc\u00edu polos prauticantes occidentales como un estilu diferenci\u00e1u, y el estilu Fu, cre\u00e1u por Fu Chen Sung, qu'evolucion\u00f3 de los estilos Chen, Sun y Yang y tami\u00e9n incorpora movimientos del Pa Kua Chang.\nTolos estilos esistentes pueden remontase al estilu Chen, que fuera tresmit\u00edu como secretu familiar delles xeneraciones. Les cr\u00f3niques de la familia Chen rexistren que Chen Wangting, de la 9\u00aa xeneraci\u00f3n familiar, ye l'inventor de lo que se conoz g\u00fcei como Tai Chi. Yang Lu-ch'an foi la primer persona de fuera de la familia n'aprender Tai Chi. El so \u00e9situ en combate dio-y el nomatu de \"Invencible Yang\", y la so fama y esfuercios n'ense\u00f1ar contribuyeron enforma al espardimientu posterior de la conocencia del Tai Chi.\nCuando se rastrexen les influencies formatives del tai chi chuan nos monesterios tao\u00edstes y budistes, dende una perspeutiva hist\u00f3rica moderna paez poco m\u00e1s que dir a cuentos llexendarios, pero delles escueles tradicionales postulen la conex\u00f3n pr\u00e1utica y dependencia del tai chi chuan de les teor\u00edes del neoconfucianismu de la dinast\u00eda Sung (una s\u00edntesis intencionada de tradiciones tao\u00edstes, budistes y confucianes, especialmente les ense\u00f1ances de Menciu). Estes escueles creyen que les teor\u00edes y la pr\u00e1utica del Tai chi fueron formulaes pol monxu tao\u00edsta Zhang Sanfeng nel sieglu XII, pel mesmu tiempu que los principios de la escuela neoconfuciana caltriaben na vida intelectual china. Ensin embargu, la investigaci\u00f3n moderna llanza duldes series sobre'l valir d'aquellos postulaos, sopelexando qu'una pieza del sieglu XVII llamada \"Epitafiu de Wang Zhengnan\" (1669), fecha por Huang Zongxi (1610-1695 d.C.), ye la referencia m\u00e1s temprana qu'indica cualquier conex\u00f3n ente Zhang Sanfeng y les artes marciales en xeneral, pero que nun hai que la tomar lliteralmente sin\u00f3n qu'hai que la entender como met\u00e1fora cort\u00e9s. Les propuestes de conexones ente'l Tai Chi y Zhang Sanfeng nun apaecen enantes del sieglu XIX.\nEntrenamientu y t\u00e9uniques.\nComo'l nome \"tai chi chuan\" pi\u00e9nsase que deriva del s\u00edmbolu Taiji (\"Taijitu\" o \"T'ai chi t'u\", \u592a\u6975\u5716), xeneralmente conoc\u00edu n'Occidente como'l diagrama \"yin-yang\", el tai chi chuan ye, poro, seg\u00fan se diz na lliteratura caltenida nes sos escueles m\u00e1s vieyes, un estudio de los principios \"yin\" (receutivu) y \"yang\" (activu), utilizando la terminolox\u00eda atopada nos cl\u00e1sicos chinos, especialmente l'I Ching y el Tao Te Ching.\nLa pr\u00e1utica principal implica dos carauter\u00edstiques primaries: la primera ye la forma en solitariu (\"ch'\u00fcan\" o \"qu\u00e1n\", \u62f3), una secuencia lenta de movimientos que sorraya un llombu derechu, respiraci\u00f3n abdominal y una gama natural de movimientos; el segundu son diferentes estilos de manes qu'emburrien (\"tui shou\", \u63a8\u624b) pa entrenar principios de movimientu de la forma con un compa\u00f1eru y d'una manera m\u00e1s pr\u00e1utica.\nLa forma en solitariu tien que llevar a los estudiantes al travi\u00e9s d'una gama completa y natural de movimientu sobre'l so centru de graved\u00e1. La pr\u00e1utica curiosa y repetida de la rutina en solitariu dizse que corrixe la postura, afala la circulaci\u00f3n, calti\u00e9n la flexibilid\u00e1 de les xuntes, y am\u00e1s familiariza a los estudiantes coles secuencies d'aplicaci\u00f3n marcial qu'impliquen les formes. Los estilos tradicionales m\u00e1s importantes del tai chi tienen formes que difieren daqu\u00e9 en cuantes a est\u00e9tica, pero hai tami\u00e9n munches semeyances obvies qu'apunten al so orixe com\u00fan. Les formes en solitariu \u2013mano vac\u00eda y armes- son cat\u00e1logos de movimientos que se prautiquen individualmente n'escenarios de manes qu'emburrien y aplicaci\u00f3n marcial pa preparar a los estudiantes pal entrenamientu de la defensa personal. Na mayor\u00eda de les escueles tradicionales pueden prauticase les diferentes variaciones de les formes en solitariu: por exemplu r\u00e1pido-lento, peque\u00f1u c\u00edrculu-gran c\u00edrculu, cuadrao-rondo (que son espresiones distintes de remanamientu de les articulaciones), o sentase baxo/sentase alto (el grau al que doblen al facer la forma les rod\u00edes qu'aguanten el pesu).\nLa filosof\u00eda del Tai Chi Chuan ye que si unu usa la durez p'aguantar la fuercia violenta, ent\u00f3s dambes partes mancar\u00e1nse siquiera en dalg\u00fan grau. Tal da\u00f1u, seg\u00fan la teor\u00eda del tai chi, ye una consecuencia natural de topetar la fuercia bruta cola fuercia bruta. Asina qu'a los estudiantes apr\u00e9ndenlos non a lluchar direutamente o a resistise a una fuercia entrante, sin\u00f3n a enfrentala con suavid\u00e1 y a siguir el so movimientu mientres tan tov\u00eda en contautu hasta que la fuercia o ataque entrante escosa por s\u00ed mesmu o pueden redirixilu ensin peligru, enfrentando'l yang con yin. Si se fai correutamente, esti equilibriu yin/yang o yang/yin en combate, o nun sent\u00edu filos\u00f3ficu m\u00e1s ampliu, ye un oxetivu primariu del entrenamientu del tai chi chuan. Lao Tzu apurri\u00f3'l paradigma pa esto nel Tao Te Ching cuando escribi\u00f3: \"Lo blando y lo flexible derroten a lo duro y fuerte.\"\nL'aspeutu marcial del tai chi enf\u00f3tase na sensibilid\u00e1 a los movimientos y al centru de graved\u00e1 del adversariu disponiendo respuestes apropiaes. L'estudiante de tai chi marcial entrena como oxetivu primariu alteriar eficazmente o \"garrar\" el centru de graved\u00e1 del adversariu darr\u00e9u al contautu. La sensibilid\u00e1 que se precisa pa facese col centru alg\u00e1mase con miles d'hores d'entrenamientu marcial de formes, manes qu'emburrien y sparring, primero \"yin\" (lentu, repetitivu, meditativu, baxu impautu), y a\u00f1adiendo m\u00e1s tarde \"yang\" (\"realista,\" activu, r\u00e1pidu, altu impautu). El tai chi entrena en tres distancies b\u00e1siques: cercana, media y llarga, y d'eh\u00ed tolo que quepa ente elles. Los emburriones y los golpes de mano abierta son m\u00e1s comunes que les pu\u00f1aes, y les pataes son normalmente a les piernes y baxu cuerpu, nunca p'arriba del cadril, dependiendo del estilu. Los deos, pu\u00f1os, palmes, cantos de les manes, mo\u00f1eques, antebrazos, coldos, costazos, llombu, cadriles, rod\u00edes, y pies, son xeneralmente utilizaos pa cutir, con golpes a los g\u00fceyos, garg\u00fcelu, coraz\u00f3n, ver\u00eda, y otros puntos de presi\u00f3n entrenaos polos estudiantes adelantraos. Tami\u00e9n s'utilicen agarres de les xuntes, inmovilizaciones, y francedures (chin na). La mayor\u00eda de los maestros de tai chi esperen que los sos estudiantes apriendan ensembre habilidaes defensives o neutralizadores primero, y l'estudiante va tener que demostrar que ye afechiscu con elles enantes d'entrenar por estenso les habilidaes ofensives. Nes escueles tradicionales dase tami\u00e9n importancia a esperar qu\u00b4unu amuese wu te (\u6b66\u5fb7), virt\u00fa marcial o hero\u00edsmu, pa protexer a los indefensos, y qu'amuese pied\u00e1 colos adversarios.\nArriendes de la forma f\u00edsica o marcial, les escueles de tai chi chuan tami\u00e9n se centren en c\u00f3mo la enerx\u00eda d'un golpe afeuta a la otra persona. Un golpe de palma que paez tener el mesmu movimientu puede executase de tal manera que tenga un efeutu dafechu distintu nel cuerpu del oxetivu. Un golpe de palma que cenciellamente pod\u00eda emburriar a l'adversariu, pod\u00eda en cambiu mangase de tal manera que llevantara al oponente de la tierra, rompiendo'l so centru de graved\u00e1; o pod\u00eda llevar la fuercia del golpe hasta dientro'l cuerpu de la otra persona col prop\u00f3situ de causar un da\u00f1u internu.\nOtros exercicios d'entrenamientu incl\u00fain:\nTai chi modernu.\nAl da-y importancia nam\u00e1i qu'a la sal\u00fa, les clases de tai chi llegaron a ser populares n'hospitales, cl\u00edniques, y centros sociales y de mayores m\u00e1s o menos nos \u00faltimos venti a\u00f1os, cuando los representantes del baby boom maurecen y la reputaci\u00f3n del arte como un entrenamientu de baxa tensi\u00f3n pa los vieyos vien siendo m\u00e1s conocida.\nDe resultes d'esta popularid\u00e1, hubo dalguna diverxencia ente los que dicen que prautiquen tai chi principalmente pa la defensa personal, los que lu prautiquen pola so atraici\u00f3n est\u00e9tica (ver wushu), y los que tan m\u00e1s interesaos nos sos beneficios pa la sal\u00fa f\u00edsica y mental. L'aspeutu wushu ye principalmente pa espect\u00e1culu; les formes que s'ense\u00f1en pa esos prop\u00f3sitos t\u00e1n dise\u00f1aes pa ganar puntos en competici\u00f3n y son na so mayor parte indiferentes a cualquier caltenimientu de la sal\u00fa o habilid\u00e1 marcial. Estilistes m\u00e1s tradicionales creyen que dambos aspeutos de sal\u00fa y artes marciales son igualmente necesarios: el \"yin\" y \"yang\" del tai chi chuan. Les escueles \"familiares\" de tai chi, poro, inda presenten les sos ense\u00f1ances nun contestu d'arte marcial, cualquiera que seya la intenci\u00f3n de los sos estudiantes al estudiar l'arte.\nTai chi como deporte.\nCon vistes a estandarizar el tai chi chuan pa xulgalu nos torneos de wushu, y darr\u00e9u que munchos profesores de tai chi chuan o marcharen de China o fueren obligaos a parar d'ense\u00f1ar dempu\u00e9s del establecimientu del r\u00e9xime comunista en 1949, el gobiernu patrocin\u00f3'l Comit\u00e9 de Deportes Chinos, qu'axunt\u00f3 a cuatro de los sos maestros de wushu pa encurtiar la forma de mano de la familia Yang a 24 posiciones en 1956. Quixeron retener l'aspeutu del tai chi chuan pero creando una rutina que fuera menos dif\u00edcil d'ense\u00f1ar y muncho menos dif\u00edcil d'aprender que les formes de mano m\u00e1s llargues (polo xeneral, de 88 a 108 posiciones) y cl\u00e1siques. En 1976 fixeron una forma llixeramente m\u00e1s llarga, tami\u00e9n pa los prop\u00f3sitos de demostraci\u00f3n, qu'inda nun implicaba l'alcordanza completa, equilibriu y requisitos de coordinaci\u00f3n de les formes tradicionales. Trat\u00f3se de les \"48 Formes Combinaes\" que crearon tres entrenadores de wushu al mandu del Profesor Men Hui Feng. Les formes combinaes bas\u00e1ronse en simplificar y combinar delles carauter\u00edstiques de les formes cl\u00e1siques de cuatro de los estilos orixinales: Chen, Yang, Wu, y Sun. Cuando'l tai chi foi otra vegada popular nel continente, fix\u00e9ronse formes m\u00e1s competitives que pudieren completase nun plazu m\u00e1ximu de seis minutos. A finales de los 1980, el Comit\u00e9 de Deportes Chinos estandariz\u00f3 munches formes distintes de competici\u00f3n. Fixeron conxuntos pa representar a los cuatro estilos principales asina como formes combinaes. Estos cinco conxuntos de formes cre\u00e1ronlos equipos distintos, y m\u00e1s tarde aprob\u00f3los un comit\u00e9 d'entrenadores de wushu en China. Tolos conxuntos de formes creaos asina nom\u00e1ronlos seg\u00fan el so estilu, por casu la Forma de Competici\u00f3n Nacional del Estilu Chen ye la \"Forma de 56\", y asina. Les formes combinaes son la \"Forma de 42\" o cenciellamente la \"Forma de Competici\u00f3n\". Otra forma moderna ye la Forma Combinada de Tai-Chi Chuan de 67 Movimientos, creada nos a\u00f1os 1950; conti\u00e9n carauter\u00edstiques de los estilos Yang, Wu, Sun, Chen y Fu amestaes d'una forma combinada. L'entrenador de wushu Bow Sim Mark ye un esponente notable de la Combinada de 67.\nEstes versiones modernes de tai chi chuan (dacuando escritu utilizando la romanizaci\u00f3n pinyin \"Taijiquan\") son dende ent\u00f3s una parte integral de los torneos internacionales de competici\u00f3n wushu, y present\u00e1ronse en pel\u00edcules populares protagonizaes o coreografiaes por competidores perconoc\u00edos de wushu, como Jet Li y Donnie Yen.\nNos XI Xuegos Asi\u00e1ticos de 1990, el wushu incluy\u00f3se per primer vegada como una seici\u00f3n de la competici\u00f3n, escoyendo la \"Forma de 42\" pa representar al tai chi. La Federaci\u00f3n Internacional de Wushu (IWUF) solicit\u00f3 que'l wushu fuera parte de los Xuegos Ol\u00edmpicos, pero ensin sumar medayes.\nLos prauticantes tami\u00e9n prueben les sos habilidaes marciales pr\u00e1utiques contra estudiantes d'otres escueles y estilos d'artes marciales na competici\u00f3n de manes qu'emburrien y sanshou.\nBeneficios pa la sal\u00fa.\nEnantes de la introducci\u00f3n del tai chi a los estudiantes occidentales, los beneficios pa la sal\u00fa del tai chi chuan esplic\u00e1bense en gran parte al travi\u00e9s de la lente de la medicina tradicional china, que ta basada nuna consideranza del cuerpu y de los mecanismos de xorrecimientu non siempre estudiada o sofitada pola ciencia moderna. G\u00fcei, el tai chi ta nel procesu de sometese a estudios cient\u00edficos rigorosos n'Occidente. Agora que la mayor\u00eda de los estudios de sal\u00fa amos\u00f3 un beneficiu tanxible en delles estayes cola pr\u00e1utica del tai chi, hai profesionales de la sal\u00fa que pidieron estudios m\u00e1s a fondu pa determinar factores d'alliviu talos como l'estilu m\u00e1s beneficiosu, la duraci\u00f3n suxerida de pr\u00e1utica p'amosar les meyores resultancies, y si'l tai chi ye tan eficaz como otres formes d'exerciciu."}
{"id": "30320", "revid": "43102", "url": "https://ast.wikipedia.org/wiki?curid=30320", "title": "Gensei Ryu", "text": "Gensei Ryu o Genseiry\u016b (\u7384\u5236\u6d41) ye un estilu de karate con raiga\u00f1os nel Shuri-te, \u00fan de los tres estilos orixinales del karate d' Okinawa, Xap\u00f3n. Cre\u00f3lu Seiken Shukumine (1925\u20132001), que combin\u00f3 t\u00e9uniques cl\u00e1siques coles sos anovaciones propies p'asina desendolcar les especiales carauter\u00edstiques del Gensei Ryu. Shukumine tuvo dos maestros conoc\u00edos, Sadoyama y Kishimoto.\nEl nome \"Gensei Ryu\" us\u00f3se pela primer vez en 1953. Esti nome f\u00f3rmenlu en xapon\u00e9s tres car\u00e1uteres (kanji) diferentes: \u7384\u5236\u6d41. El primeru ye \"gen\" \u7384 y significa 'misterioso', 'atapao', y 'universu', pero tami\u00e9n 'una verd\u00e1 esnidiosa y fonda'. El segundu ye \"sei\" \u5236 y t\u00f3rnase a 'control', 'sistema', 'llei' o 'regla', pero tami\u00e9n 'crear una forma.' El postreru ye \"ry\u016b\" \u6d41, que significa cenciellamente 'estilu' o 'escuela.' La combinaci\u00f3n \"gensei\" \u7384\u5236 pod\u00eda tornase a 'controlar l'universu', pero miembros de la escuela interpreten que significa daqu\u00e9 como \"dir en cata de la verd\u00e1 fonda y asoleyala per aciu de la forma,\" lo que puede considerase dende un puntu de vista tanto f\u00edsicu como espiritual.\nHistoria.\nEl Gensei Ryu tien raiga\u00f1os nun antiguu estilu de karate llam\u00e1u Shuri-te. Delles fontes arg\u00fain que'l raiga\u00f1u ye'l Tomari-te, pero sicas\u00ed les diferencies son m\u00ednimes teniendo en cuenta que dambos estilos deriven del Sh\u014drin-ry\u016b. Nos a\u00f1os 1920 y 1930 f\u00e1lase de tres estilos principales n'Okinawa. Estos tres estilos (Naha-te, Tomari-te y Shuri-te) ll\u00e1menlos dacuando m\u00e1s en xeneral Karate d'Okinawa, y recib\u00eden esos nomes de les tres ciudaes onde se desarrollaron: Naha, Tomari y Shuri. \nMatsumura \"Bushi\" S\u014dkon (1809\u20131898) foi \u00fan de los maestros del Shuri-te. Tuvo munchos estudiantes que dempu\u00e9s llegaron a ser lleendes del karate, como Yasutsune (Ank\u014d) Itosu. Un alumnu menos conoc\u00edu foi Bushi Takemura, que desarroll\u00f3 una versi\u00f3n del \"kata\" (\u578b) \"Kushanku\" que tov\u00eda entrenen g\u00fcei en Gensei Ryu y en Bugeikan. \u00dan de los alumnos de Takemura foi Kishimoto (1862\u20131945, anque delles fontes daten la nacencia nel 1868), que foi l'\u00faltimu maestru de Seiken Shukumine.\nSeiken Shukumine, nac\u00edu'l 9 d'avientu de 1925 en Nago, na isla xaponesa d'Okinawa, empez\u00f3 con 8 a\u00f1os coles lleiciones de karate d' Ank\u014d Sadoyama, un gran maestru de \"kory\u016b karate\" (\"t\u00e9uniques chines de la vieya escuela\"). Esti entren\u00f3lu cuatro a\u00f1os. Cuando Shukumine ten\u00eda alredor de 14 a\u00f1os, foi acept\u00e1u por Kishimoto.\nKishimoto yera mui selectivu: solamente tuvo nueve disc\u00edpulos en tola vida, y Seiken Shukumine tuvo qu'aporfiar munches veces enantes de que Kishimoto decidiera aprendelu. Los \u00faltimos dos estudiantes de Kishimoto fueron Seiken Shukumine y Seitoku Higa (nac\u00edu nel 1920). Otra fonte afita que Kishimoto esamin\u00f3 a Seiken Shukumine enantes d'aceptalu como estudiante. Cuando Shukumine y Kishimoto se conocieron, \u00e9sti garr\u00f3 un atizador y arrefundi\u00f3 un cachu de carb\u00f3n de lle\u00f1a con toles sos fuercies haza Shukumine, que lu esquiv\u00f3. Kishimoto acept\u00f3lu como estudiante con una condici\u00f3n: que-y prometiera caltener les t\u00e9uniques en secretu.\nNa Segunda Guerra Mundial Shukumine foi reclut\u00e1u con 18 a\u00f1os pa l' armada y tuvo que s'aunir al \"Cuerpu Xapon\u00e9s de Kamikaze\", donde lleg\u00f3 a ser pilotu \"kaiten\", una embarcaci\u00f3n d'un solu home llena d'esplosivos qu'usaben nos ataques suicides \"kamikaze\" contra los buques de guerra americanos. Seiken Shukumine entren\u00e1base pa empobinar esta peque\u00f1a embarcaci\u00f3n per entemedios de la maralla proteutora de rede d'aceru qu'estraben pel agua alredor de los buques pa protexelos de los ataques d'estos \"kaiten\". \u00c9l pensaba nuna manera d' arte marcial de maniobrar ente estes redes d'aceru y tentaba d'atalantar t\u00e9uniques pa refugar los torpedos enemigos. Aprendi\u00f3 que ten\u00eda que trabayar duro pa calistrar les defenses enemigues, y el so max\u00edn d'artista marcial vio c\u00f3mo esi enfoque pod\u00eda adaptase al karate tradicional pa enveredase a una forma de combate m\u00e1s flexible y din\u00e1mica.\nVal Dios qu'a Shukumine nunca lu nomaron pa un ataque suicida y sobrevivi\u00f3 a la guerra. Pero cuando torn\u00f3 pa la so patria alcontr\u00f3 qu'Okinawa taba esbarrumbada poles bombes y que'l so maestru Soko Kishimoto morriera cuando la Batalla d'Okinawa en 1945. Shukumine retir\u00f3se en soled\u00e1 un par d'a\u00f1os y entam\u00f3 a crear el so estilu de karate calteniendo na megolla'l so entrenamientu como pilotu \"kaiten\". Combin\u00f3 les sos t\u00e9uniques nueves coles cl\u00e1siques qu'aprendiera de los sos maestros Sadoyama y Kishimoto, desendolcando asina les carauter\u00edstiques especiales del Gensei Ryu.\nEn 1949, na ciud\u00e1 d' It\u014d (Prefeutura de Shizuoka, Xap\u00f3n), Seiken Shukumine demostr\u00f3 p\u00fablicamente les sos t\u00e9uniques de karate pela primer vez. N'ochobre de 1950 Shukumine particip\u00f3 nuna exhibici\u00f3n de karate organizada pola televisi\u00f3n xaponesa. Nesta demostraci\u00f3n participaron tami\u00e9n otros maestros como Hidetaka Nishiyama (de l'Asociaci\u00f3n Xaponesa de Karate, JKA), Yasuhiro Konishi (\"Ryobukai\") Ryusho Sakagami (\"Itosukai\"), H. Kenjo (\"Kenshukai\"), Kanki Izumikawa y Shikan (Seiichi) Akamine (dambos de \"G\u014dj\u016b-ry\u016b\"). Shukumine demostr\u00f3 ente otres coses el \"kata\" \"koshokun dai\", \"tameshiwari\" (t\u00e9unica de rompimientu, nesti casu Shukumine rompi\u00f3 34 teyes col \"shut\u014d\", el cantu de la mano abierta) y \"hachidan-tobi-geri\" (patada m\u00faltiple en saltu, con 8 pataes d'un saltu). A primeros de los 1950 Shukumine cre\u00f3'l \"sansai no kata\", una obra maestra del karate Gensei Ryu.\nEn 1953 Shukumine empecipi\u00f3 a dar lleiciones na base militar Tachikawa a les Fuercies d'Autodefensa de Xap\u00f3n, y nos 10 a\u00f1os siguientes dio lleiciones en munchos dojos (p.e. n'universidaes y grupos corporativos) na redolada del \u00e1rea de Tokiu. Nesi a\u00f1u 1953 Shukumine sopelex\u00f3 oficialmente que les sos t\u00e9uniques yeren \"Gensei Ryu\", pero suel mencionase l'a\u00f1u 1950 como'l d'entamu del Gensei Ryu.\nEn 1962 Shukumine cre\u00f3 un nuevu arte marcial, un desendolcu avanz\u00e1u del Gensei Ryu que llam\u00f3 \"Taido\". Pero'l Taido nun ye karate, sin\u00f3n un nuevu arte marcial. De magar ent\u00f3s, Shukumine tuvo principalmente implic\u00e1u nel Taido y munchos de los sos alumnos empecipiaron a entrenase tami\u00e9n n\u00e9l. Sicas\u00ed dellos estudiantes de Taid\u014d caltuvieron una rellaci\u00f3n amistosa con dellos estudiantes de Gensei Ryu y Shukumine sigui\u00f3 de xemes en cuando aconceyando colos sos antiguos alumnos.\nEn 1964 Shukumine espubliz\u00f3'l so llibru \"Shin Karated\u014d Ky\u014dhan\" nel que describe les bases del Ko-ryu Karate-do. Nel llibru descr\u00edbense mui bien de kata, t\u00e9uniques y materiales d'entrenamientu, espl\u00edquense a fondu dellos \"kata\", con semeyes:\nYe dicir a\u00f1ade los kata creaos por \u00e9l: \"Ten-i no Kata\" \"Chi-i no Kata\" \"Jin-i no Kata\" y \"Sansai\". Pero menci\u00f3nense m\u00e1s \"kata\" nesti llibru, ensin semeyes; un total de 44 \"kata\" incluyendo \"Taikyoku-Shodan, Tensho-no-Kata, Wankan\", etc. L'autor refierse a los conten\u00edos de \"Shin Karated\u014d Ky\u014dhan\" como \"kory\u016b\" (\u53e4\u6d41), que se considera karate de la 'antigua tradici\u00f3n' o de la 'vieya escuela', pero tami\u00e9n menciona'l nome \"Gensei Ryu\" unes cuantes veces.\nDende los a\u00f1os 1960 el Gensei Ryu entam\u00f3 a espardese tami\u00e9n fuera de Xap\u00f3n, a pa\u00edses como EXA, Espa\u00f1a, Finlandia, Holanda, Dinamarca, Australia, Brasil, India, etc.\nEl 26 de payares de 2001 morri\u00f3 Seiken Shukumine d'un paru cardiacu, dempu\u00e9s de seis a\u00f1os de malura. Ten\u00eda 75 a\u00f1os y dexaba muyer, un f\u00edu y dos f\u00edes.\nCarauter\u00edstiques del Gensei Ryu.\nShukumine tami\u00e9n yera conoc\u00edu como fil\u00f3sofu, y cuando la guerra aprendi\u00f3 que facer daqu\u00e9 inesperao o imprevisto ye'l secretu de la victoria, igual nuna guerra ente dos naciones como nuna simple amarradiella ente persones. N'otres pallabres, la filosof\u00eda b\u00e1sica del Gensei Ryu persigue esta idea de facer lo inesperao.\nShukumine pescudaba c\u00f3mo aplicar esta idea non solo na vida sin\u00f3n tami\u00e9n nel Gensei Ryu Karate y nos sos \"kata\". Col tiempu cre\u00f3 la teor\u00eda b\u00e1sica de \"\"Sen, Un, Hen, Nen y Ten\". Estos son los principios b\u00e1sicos que faen al Gensei Ryu un estilu de karate tridimensional:\n\"Sansai\" ye'l que se perconoz como t\u00edpicu kata del Gensei Ryu, con bayura d'estes t\u00e9uniques. Otres t\u00e9uniques xenuines del Gensei Ryu son les pataes \"ebi-geri\" (patada trasera con dambes manes en suelu y la cara cerca'l suelu) y \"manji-geri\" (patada llateral o \"mawashi-geri\" cola cabeza cerca'l suelu y dambes manes en suelu). Dambes pataes tan nel grupu llam\u00e1u \"shajo-geri\" (cuerpu qu'apoya) y f\u00e1enles tami\u00e9n en Taido. Arriendes de kata, en Gensei Ryu praut\u00edcase tami\u00e9n \"shih\u014d\" y \"happ\u014d\" (tami\u00e9n lo faen otros estilos, anque non toos). Shih\u014d' traduzse como 'cuatro direiciones' y compriende exercicios nos que se repite varies veces una combinaci\u00f3n de t\u00e9uniques en cuatro direiciones diferentes (alantre, atr\u00e1s, derecha, izquierda). Cuasi ye lo mesmo con happ\u014d, pero este traduzse como 'ocho direiciones', colo que compriende exercicios n'ocho direiciones diferentes.\nDempu\u00e9s de 1962.\nDempu\u00e9s de que Shukumine dexara d'ense\u00f1ar Gensei Ryu en 1962 (quitando nunes poques ocasiones), dalgunos alumnos crearon les sos propies organizaciones de Gensei Ryu pa siguir con esti estilu a los sos deleres. Ente otros son les siguientes: \"Butokukai\" (fundada tres a\u00f1os enantes de que Shukumine dexara oficialmente'l karate y dirixida por Kunihiko Tosa), \"Nippon Karate-d\u014d Bud\u014d Kyokai\", \"Genwakai\", \"Ryounkai\", \"Keneikai\" y \"Seidokai\". La organizaci\u00f3n de Gensei Ryu m\u00e1s antigua qu'inda esiste angua\u00f1o ye la Federaci\u00f3n Internacional de Genseiry\u016b Karate-do (1959).\nIntroducci\u00f3n n'Espa\u00f1a.\nL'introductor del Karate-Do Gensei Ryu en Espa\u00f1a, y am\u00e1s pioneru del Karate n'Asturies, ye'l maestru \"Hiromichi Kohata\" (Tokiu, 19 d'avientu de 1944), alumnu de los maestros Setsuzo Kuruji, Sadao Ayase, y del mesmu Seiken Shukumine. El maestru Kohata introduxo'l Gensei Ryu n'Asturies en 1970, ya inda g\u00fcei esta ye la comunid\u00e1 aut\u00f3noma onde m\u00e1s se prautica esti estilu.\nEl Maestru Kohata entam\u00f3 a ense\u00f1ar Gensei Ryu nos ximnasios Sukurakan y Takeda II, de Xix\u00f3n, y nel Takeda d' Uvi\u00e9u. En 1971 sac\u00f3 n' Espa\u00f1a \u2018l t\u00edtulu d'Entrenador Nacional de Karate y fizo na villa asturiana de L'Entregu una exhibici\u00f3n \u00e9nte l'ent\u00f3s Pr\u00edncipe Xuan Carlos de Borb\u00f3n.\nEn 1985 el sensei Kohata funda l'Asociaci\u00f3n Gensei Ryu Karate-Do d'Espa\u00f1a y espubliza un llibru de kates del estilu Gensei Ryu. Esi mesmu a\u00f1u traxo a Espa\u00f1a al so maestru Setsuzo Kuruji pa xuntar criterios t\u00e9unicu-metodol\u00f3xicos.\nMunchos de los maestros y competidores de karate m\u00e1s destacaos d'Asturies y d'Espa\u00f1a fueron, o son tov\u00eda, alumnos del maestru Kohata. Ente otros: Carlos Vald\u00e9s, Rodolfo Su\u00e1rez, Ignacio Rodr\u00edguez Fanjul, Jos\u00e9 Luis Prieto, \u00c1ngel Arenas, Lino G\u00f3mez Feito, Jos\u00e9 Manuel Rodr\u00edguez\u2026 Ente ellos tan los primeros estudiantes de Karate qu'hubo n'Asturies, raz\u00f3n pola que'l Gensei Ryu foi munchos a\u00f1os l'estilu m\u00e1s prautic\u00e1u equ\u00ed."}
{"id": "30322", "revid": "43102", "url": "https://ast.wikipedia.org/wiki?curid=30322", "title": "Comarques hist\u00f3riques d'Asturies", "text": "Col t\u00e9rminu Comarques hist\u00f3riques d'Asturies o part\u00edos, faise referencia a la dixebra hist\u00f3rica de los conceyos asturianos pala defensa de sos intereses nel sen de la Xunta Xeneral del Princip\u00e1u.\nFuera del Princip\u00e1u ye d'enantar, na llamada Asturies de Santillana, les comarques de Lli\u00e9bana, los Nueve Valles y la Merind\u00e1 de Santillana, dixebra que tami\u00e9n tien so orixe nel procesu de desfeudalizaci\u00f3n.\nAsturies d'Uvi\u00e9u.\nOrix\u00e9 de la dixebra.\nLa Xunta Xeneral del Princip\u00e1u ye dende hai sieglos, el mu\u00e9rganu de representaci\u00f3n hist\u00f3ricu de los Conceyos asturianos. El so orixe ta dacuando en 1388 el Rei Xuan I de Castiella crea'l Princip\u00e1u d'Asturies, otorgando'l t\u00edtulu de Pr\u00edncipe d'Asturies al infante Don Enrique, que llueu ser\u00eda Enrique III de Castiella. Nesi tiempu los Conceyos asturianos, enfrentaos a la familia Qui\u00f1ones, alcu\u00e9ntrense a la Corona escontra los grandes se\u00f1ores feudales. M\u00e1s, la socesiva incoporaci\u00f3n a so sen dos conceyos, como result\u00e1u del procesu de desfeudalizaci\u00f3n afit\u00f3 que la composici\u00f3n daquella dixebrara en part\u00edos ostentando ca\u00fan daquellos distintos derechos y privilexos, asina tami\u00e9n una organizaci\u00f3n pol\u00edtica abondo diversa.\nConfiguraci\u00f3n definitiva.\nLa so configuraci\u00f3n definitiva vieno determinada pola incorporaci\u00f3n al realengu de los llamaos conceyos d'Episcopal\u00eda, que tien llugar a lo llargo del sieglu XVI como result\u00e1u de los procesos desamortizadores promov\u00edos pol rei Felipe II, que pa facer frente a los gastos de la guerra de relix\u00f3n obti\u00e9n del Pap\u00e1u la \"\u00abBulda Breve Acceperimus\u00bb\", pola qu'autorizaba pa mercadexar la xurisdicci\u00f3n que hasta ent\u00f3s ostentaben l'obispu d'Uvi\u00e9u ya munchos de los monasterios, m\u00e1s tami\u00e9n la Orde de Santiagu como ye'l casu del Conceyu de Sobrescobiu. La incorporaci\u00f3n d'estos conceyos dio llugar a la creaci\u00f3n de seis part\u00edos qu'alcu\u00e9ntrense representaos por otros tantos procuradores, fixando'l so n\u00famberu definitivamente en siete, pa cuando ot\u00f3rgase esta condici\u00f3n a los conceyos de Tin\u00e9u y Cangas de Tin\u00e9u. Les ordenances solicitaes por \"Sancho de Incl\u00e1n\", Procurador del Princip\u00e1u y aprobaes pol rei Felipe II nel Pardo el 23 de payares de 1594 siendo Gobernador d'Asturies \"Duarte de Acu\u00f1a\", fixaron una diputaci\u00f3n permanente ya l'oficiu de Procurador Xeneral del Princip\u00e1u, pues siendo abonda la reuni\u00f3n de los setenta conceyos, fac\u00edase necesaria la divisi\u00f3n en part\u00edos p'axuntar la voz dos conceyos. \nAsina la diputaci\u00f3n permanente en quien delega sos facultaes la Xunta Xeneral, ta presidida pol Rexente o Decanu de la Real Audiencia, y comp\u00f3nse del Procurador Xeneral del Princip\u00e1u, de so Alf\u00e9rez mayor y de siete Diputaos qu'ostenten la representaci\u00f3n de les comarques asturianes.\nLos part\u00edos o comarques Hist\u00f3riques del Princip\u00e1u d'Asturies son les siguientes:\nI. Part\u00edu d'Uvi\u00e9u.\nLa ciud\u00e1 d'Uvi\u00e9u, so Conceyu ya l'Alf\u00e9rez mayor del Princip\u00e1u, (Familia Queipu de Llan). \nIII. Part\u00edu de Llanes.\nLlanes, Ribeseya, Colunga, Pilo\u00f1a, On\u00eds, Casu, Cangues d'On\u00eds, Parres, Ponga, Amieva, Cabrales y Caravia. \nVI. Part\u00edu de les Obispal\u00edes.\nConceyos finaos: Pe\u00f1aflor ax\u00fantase a Grau, Tudela a Uvi\u00e9u, Lluniegu a Uvi\u00e9u, Paderni a Uvi\u00e9u y Payares a \u1e36\u1e37ena.\nAsturies de Santillana.\nOrixe de la dixebra.\n\"Ver Asturies de Santillana\"\nComarques.\nFormaben parte de l'Asturies de Santillana, les comarques de Lli\u00e9bana, los nueve valles y Santillana y los conceyos del actual Princip\u00e1u de Ribadeva, Pe\u00f1amellera d'Arriba y Pe\u00f1amellera d'Abaxo.\nI. Merind\u00e1 de Santillana.\nSantillana del Mar, El Astillero, Ud\u00edes, Sar\u00f3n, Selaya, Llierganes, Comilles, y Ruiloba, Pe\u00f1arrubia Pe\u00f1eres, Mazcuerras, Tudanca, Polaciones, Runansa, Vald\u00e1liga y Las Jerrer\u00edas. Incl\u00fayense nesta merind\u00e1 los llugares de Panes, Ciliergo , Narganes y Merodio tos nel conceyu de Pe\u00f1amellera Baxa. \nII. Lli\u00e9bana.\nVega de Lli\u00e9bana, Cabez\u00f3n de Lli\u00e9bana, Camale\u00f1u, Cillorigu de Li\u00e9bana, Pesagueru, Potes y Tresvisu.\nIII. Correximientu o Hermand\u00e1 de les cuatro Villes.\nSan Vicente de la Barquera y Val de San Vicente. \nIV. Nueve Valles.\nFoi una entid\u00e1 xurisdiccional y alministrativa irguida en 1581 polos valles d'Alfoz de Lloreu, Cabez\u00f3n de Sal, Cabu\u00e9rniga, Reoc\u00edn, Pi\u00e9lagus, Camargu, Villaescusa, Penagus y Cay\u00f3n.\nV. Ribadedeva y Pe\u00f1amellera..\nAlcu\u00e9ntrense tami\u00e9n na Asturias de Santillana los conceyos afitaos g\u00fcei nel Princip\u00e1u d'Asturies Ribadeva, Pe\u00f1amellera Alta y Pe\u00f1amellera Baxa."}
{"id": "30324", "revid": "116", "url": "https://ast.wikipedia.org/wiki?curid=30324", "title": "Liu Xiaobo", "text": "Liu Xiaobo foi un intelectual y activista en pro de los Derechos Humanos y les reformes na Rep\u00fablica Popular China. Ye presidente del Centru Independiente Chinu PEN dende 2003. El 8 d'avientu de 2008, foi deten\u00edu en rempuesta a la so participaci\u00f3n na firma de la Carta 08, siendo formalmente arrest\u00e1u'l 23 de xunu de 2009 baxo sospecha d'envizcar la subversi\u00f3n \"escontra'l poder del Est\u00e1u\". Foi proces\u00e1u colos mesmos cargos el 23 d'avientu de 2009, y conderg\u00e1u a 11 a\u00f1os de c\u00e1rcel el 25 d'avientu.\nEl 8 d'ochobre de 2010 foi gallardoni\u00e1u col Premiu Nobel de la Paz ."}
{"id": "30327", "revid": "37624", "url": "https://ast.wikipedia.org/wiki?curid=30327", "title": "El Porto (A Carid\u00e1)", "text": "El Porto, oficialmente El Porto / Viav\u00e9lez, ye un llugar del conceyu d'El Franco, perteneciente a la parroquia d'A Carid\u00e1 (Asturies).\nN'El Porto hubo un astilleru y l'activid\u00e1 portuaria centr\u00f3se nel comerciu de madera y na pesca, activid\u00e1 esta \u00faltima que tov\u00eda contin\u00faa angua\u00f1o. Existe una Cofrad\u00eda de Pescadores col nome de \"Stu. \u00c1ngel de la Guarda\" que xestiona la rula na que nel a\u00f1u 2014 se vendieron 17.351,12 Kg d'estremaes especies con un valor total de 101.616,42 \u20ac, destacando'l pulpu con 11.089,50 Kg y 75.649,10 \u20ac\nTami\u00e9n cont\u00f3 con una f\u00e1brica de salaz\u00f3n de pescao."}
{"id": "30328", "revid": "10224", "url": "https://ast.wikipedia.org/wiki?curid=30328", "title": "So Doshin", "text": ""}
{"id": "30329", "revid": "10224", "url": "https://ast.wikipedia.org/wiki?curid=30329", "title": "Genseiryu", "text": ""}
{"id": "30330", "revid": "10224", "url": "https://ast.wikipedia.org/wiki?curid=30330", "title": "Shaolin Chuan", "text": ""}
{"id": "30331", "revid": "10224", "url": "https://ast.wikipedia.org/wiki?curid=30331", "title": "Shaolinquan", "text": ""}
{"id": "30332", "revid": "10224", "url": "https://ast.wikipedia.org/wiki?curid=30332", "title": "Taijiquan", "text": ""}
{"id": "30333", "revid": "37624", "url": "https://ast.wikipedia.org/wiki?curid=30333", "title": "Jes\u00fas Su\u00e1rez Cueva", "text": "Jes\u00fas Su\u00e1rez Cueva foi un ciclista asturianu, profesional ente 1977 y 1989. Los sos mayores \u00e9xitos deportivos algam\u00f3los na Vuelta a Espa\u00f1a, onde conseguir\u00eda tres victories d'etapa nes sos estremaes participaciones y onde algamar\u00eda la clasificaci\u00f3n de los sprints especiales na edici\u00f3n de 1985.\nDepu\u00e9s de la so retirada exerci\u00f3 como direutor deportivu n'equipos como'l Clas, Relax-GAM.\nPalmar\u00e9s.\n1978\n1979\n1980\n1981\n1982\n1983\n1984\n1985\n1989"}
{"id": "30335", "revid": "116", "url": "https://ast.wikipedia.org/wiki?curid=30335", "title": "Ant\u00f3n de Cogollu", "text": "Antonio \u00c1lvarez Vega , m\u00e1s conoc\u00edu por Ant\u00f3n de Cogollu foi un gaiteru asturianu y, xunto con Jos\u00e9 Remis Vega (El Gaiteru Margolles, tami\u00e9n nom\u00e1u \"Capilla\", p\u00e1 de Jos\u00e9 Remis Ovalle), un de los meyores constructores de gaites de la d\u00f3mina nel Princip\u00e1u.\nAntonio \u00c1lvarez Vega \u00f1az en Cogollu, Les Regueres, nel a\u00f1u 1883. Hereda l'afici\u00f3n a la gaita de la mano de so p\u00e1, Manuel \u00c1lvarez, nom\u00e1u gaiteru y fabricante de gaites.\nCas\u00f3se n' Alc\u00e9u (Sotu Les Regueres) con Leonor Vald\u00e9s \u00c1lvarez y vivi\u00f3 equ\u00ed hasta la so muerte' l 30 d'avientu de 1959, a la ed\u00e1 de 74 a\u00f1os.\nAnt\u00f3n algam\u00f3 seis primeros premios nos concursos de la \"Exposici\u00f3n Provincial d' Artesan\u00eda n' Asturies\", dellos diplomes y medalles. Nel a\u00f1u 1950 f\u00edzose con un premiu de 5.000 pesetes, en Madrid, con una gaita fecha pal so primu Valent\u00edn \u00c1lvarez, \"Valiente Carbayal\", de Llanera, gaita fecha n'\u00e9banu con incrustaciones de marfil."}
{"id": "30336", "revid": "43102", "url": "https://ast.wikipedia.org/wiki?curid=30336", "title": "Jos\u00e9 Remis Vega", "text": "Jos\u00e9 Remis Vega , conoc\u00edu como'l gaiteru Margolles foi un gaiteru asturianu am\u00e1s d' un de los meyores constructores de gaites de la d\u00f3mina xunto con Ant\u00f3n de Cogollu.\nJos\u00e9 Remis Vega \u00f1az en Sevares, Pilo\u00f1a, en 1880 y muerre' n Xix\u00f3n nel a\u00f1u 1963. A los nueve a\u00f1os prendi\u00f3 n' elli l' afici\u00f3n pe la gaita ya ent\u00f3s cola de casa pa dir buscar un trabayu col que poder mercar una gaita. Asina ta en Palencia trabayando tol branu n' una texera onde-y pagaron quince duros.\nCuando torna p' Asturies merca una gaita' n Colunga y entama a deprender, ensin mayestru, y escomencipia a tocar pe los pueblos, \"de romer\u00eda' n romer\u00eda y d' esfoyaza n' esfoyaza.\"\nA los diecisiete a\u00f1os cas\u00f3 con Ramona, una rapaza del pueblu de Margolles (Cangues d'On\u00eds), del llugar de la Capilla. Esa ye la raz\u00f3n de que al gaiteru Margolles tami\u00e9n se lu conoza por \"Capilla\". Ceu entama a garrar nome comu gaiteru profesional, con lo que pudo mantener una familia de catorce f\u00edos, quince \u00f1ac\u00edos. Los sos f\u00edos cuenten que lu acompa\u00f1aben al tambor en xires nes que percorr\u00eden Asturies delles selmanes. Dellos f\u00edos foron grandes gaiteros como Ram\u00f3n Remis o Jos\u00e9 Remis Ovalle, gaiteru Mayor d' Espa\u00f1a y d' Asturies.\nEl gaiteru Margolles fizo escuela de gaiteros nos primeros a\u00f1os del sieglu XX. Am\u00e1s del so f\u00edu Jos\u00e9 Remis Ovalle, foi alumnu suyu Eduardo Mart\u00ednez (Eduardo, el de Ribeseya). La escuela Margolles-Remis ye angua\u00f1o una de les m\u00e1s nomaes d' ente los gaiteros tradicionales, tantu pol so repertoriu como pol so estilu.\nEl rei Alfonsu XIII quiso' l meyor gaiteru d' Asturies pa ser gaiteru oficial nel Palaciu Rial. Ell\u00ed unvi\u00e1ronse a dos de los meyores gaiteros asturianos de la d\u00f3mina: Ram\u00f3n Garc\u00eda Tuero, el Gaiteru Libard\u00f3n, y Jos\u00e9 Remis Vega, el gaiteru Margolles. Esti caberu yera' l que diba quedase' n Madrid pa ser gaiteru oficial d' Alfonsu XIII.\nCuando torn\u00f3 p' Asturies anici\u00f3 a facer gaites, siendo un de los meyores nel so trabayu. Toc\u00f3 la procesi\u00f3n de la Santina en Cuadonga' l 8 de Setiembre (D\u00eda d' Asturies) sesenta a\u00f1os segu\u00edos. "}
{"id": "30339", "revid": "28171", "url": "https://ast.wikipedia.org/wiki?curid=30339", "title": "Jos\u00e9 Remis Ovalle", "text": "Jos\u00e9 Remis Ovalle (1910 - 1987), m\u00e1s conoc\u00edu como Remis Ovalle o simplemente Remis, foi quiciabes el meyor gaiteru que dio Asturies, siendo Gaiteru Mayor d' Espa\u00f1a (1970) y Gaiteru Mayor d' Asturies dos vegaes (1956 y 1970).\nRemis \u00f1az en Margolles (Cangues d'On\u00eds) un 2 de xineru de 1910, f\u00edu de Jos\u00e9 Remis Vega, el gaiteru Margolles, y Ramona Ovalle. Ceo, con siete a\u00f1os acompa\u00f1a a so pa, al tambor, pe les romer\u00edes.\nEntama a tocar la gaita de la man de so pa con doce a\u00f1os. Na mili tuvo destin\u00e1u en Pamplona y cuando torna c\u00e1sase con Consuelo Pe\u00f1ayos Puente.\nEl 5 d' agostu de 1956, nun concursu entam\u00e1u pol Ayuntamientu de Xix\u00f3n, algama'l t\u00edtulu de Gaiteru Mayor d' Asturies, siendo so pa segundu. En Payares d' esi a\u00f1u marcha p' Am\u00e9rica faciendo una xira art\u00edstica que lu tuvo llo\u00f1e d' Asturies por tres a\u00f1os. Como-y dixo nuna carta al so collaciu \"Javier, el d' Arroes\" taba percontentu por poder dir ver a la so hermana mayor que taba en Tampa, y que nun ve\u00eda dende qu' ella col\u00f3' n 1918.\nY\u00e1 de torna n' Asturies, en 1970, almaga otra vegada'l premiu de Gaiteru Mayor d' Asturies y el 22 d' agostu del mesmu a\u00f1u faise col de Gaiteru Mayor d' Espa\u00f1a, quedando segundu Gabriel Mato Varela, gaiteru gallegu, miembru del grupu gallegu \"Os Irmans Garceiras\" de Melide, Pontevedra.\nCon Mar\u00eda Rosa Quero Garc\u00eda, \"La Pastorina\", prepara delles canciones que fizo perpopulares Mar\u00eda Rosa, y nes que Remis toca la gaita. Les m\u00e1s nomaes foron \"Asturianos emigrantes\", \"Ya suena la gaita\" o \"La madre del emigrante\". M\u00e1s tarde Mar\u00eda Rosa diba ser nuera de Remis al casase col so f\u00edu, Jos\u00e9 Antonio Remis Pe\u00f1ayos.\nEn xineru de 1987, el Centru Asturianu de Madrid concede-y el \"Urugallo Especial\". El 22 y 30 de marzu del mesmu a\u00f1u, Uvi\u00e9u y Cangues, faen-y un homenaxe, con l' actuaci\u00f3n de les m\u00e1s nomaes figures de la tonada asturiana.\nCola so muerte' l 25 de marzu de 1987 en Torn\u00edn, Asturies pierde a un de los sos meyores gaiteros.\nEl 22 d' agostu de 2010, cuando se cumpl\u00eden xustu 40 a\u00f1os del t\u00edtulu de Gaiteru Mayor d' Espa\u00f1a, tien llugar na Plaza Mayor de Xix\u00f3n el homenaxe \"Ya suena la gaita. 100 a\u00f1os de Remis Ovalle\" nel qu' actuaron entre otros Michael Lee Wolfe, Berto Varillas, Xaime Arias, Andrea F. Joglar, Chema Fombona, Pablo Carrera, Marco A. Guardado, Jorge Su\u00e1rez Carbajal, la Banda Gaites Noega o la propia Mar\u00eda Rosa Quero, \"La Pastorina\". Nel actu interpret\u00e1ronse trece temes perconoc\u00edos de \"Remis Ovalle\" y \"La Pastorina\"."}
{"id": "30340", "revid": "28171", "url": "https://ast.wikipedia.org/wiki?curid=30340", "title": "Radio Nacional", "text": "Radio Nacional (denomada Radio 1 hasta 2008) ye una cadena xeneralista de radio perteneciente a Radio Nacional de Espa\u00f1a, d'\u00e1mbitu nacional que pue escuchase en tol territoriu espa\u00f1ol am\u00e1s d'en Xibraltar, Andorra, zones de Portugal, y rexones como Ifni y S\u00e1\u1e25ara Occidental. \nProgramaci\u00f3n.\nLa so programaci\u00f3n b\u00e1sase n'informativos y programes, xun\u00edos pol filu argumental de l'actualid\u00e1, pretendiendo facer el m\u00e1ximu n\u00famberu de programes en direutu."}
{"id": "30343", "revid": "10304", "url": "https://ast.wikipedia.org/wiki?curid=30343", "title": "Victoria I del Reinu Xun\u00edu", "text": ""}
{"id": "30344", "revid": "37624", "url": "https://ast.wikipedia.org/wiki?curid=30344", "title": "Gendai Budo", "text": "Gendai Budo (gendai bud\u014d, \u73fe\u4ee3\u6b66\u9053), ye una espresi\u00f3n xaponesa que vien significar \"v\u00eda marcial moderna\", en referencia a les modernes artes marciales xaponeses que foron cre\u00e1ndose dempu\u00e9s de la Restauraci\u00f3n Meiji (1866\u20131869). Op\u00f3nense de dalguna manera a los Kory\u016b bud\u014d (\u53e4\u6d41\u6b66\u9053) o cenciellamente Koryu: artes marciales antig\u00fces establec\u00edes enantes de la Restauraci\u00f3n Meiji.\n\u00c1mbitu y tradici\u00f3n.\nLos Gendai Budo incl\u00fain artes como Aikido, Yudu, Jukendo, Iaido, Karate-do, Kendo, Kyudo, y Shorinji Kempo. Sicas\u00ed delles \"ryuha\" (escueles particulares) d'estes artes pueden clasificase como koryu, y\u00e1 que les fundaren enantes de la Restauraci\u00f3n Meiji (por casu, la Muso Jikiden Eishin-ryuha del iaido tien m\u00e1s de 400 a\u00f1os). \nDavezu al arte xapon\u00e9s del sumo def\u00ednenlu tami\u00e9n como gendai budo (ta por exemplu asoci\u00e1u a la \"Nihon Budo Kyogikai\", o Asociaci\u00f3n Xaponesa de Budo, como les artes mentaes m\u00e1s p'arriba). Pero esto nun ye correuto, porque\u2019l sumo ye en realid\u00e1 un arte antiguu qu'algam\u00f3 popularid\u00e1 y cubrimientu medi\u00e1ticu na era moderna.\nLos gendai budo anicien de cutiu nes \"koryu\" o artes marciales xaponeses tradicionales. Por exemplu Jigoro Kano (\u5609\u7d0d \u6cbb\u4e94\u90ce \"Kan\u014d Jigor\u014d\", 1860\u20131938) fund\u00f3 l'arte del yudu en parte como un intentu de sistematizar les milenta tradiciones de jujutsu qu'hab\u00eda daquella. El kendo deriva igualmente de munches escueles de kenjutsu qu'evolucionaron a lo llargo de sieglos.\nLos gendai budo xeneralmente sorrayen el conceutu d'artes marciales como estudiu de los principios morales, por exemplu como mediu d'enfrentase meyor a los conflictos o al peligru. Poro la mayor\u00eda alcuerden que ye incorreuto clasificar les \"koryu\" a cencielles como t\u00e9uniques de llucha, o clasificar los \"budo\" como nam\u00e1i qu'exhibici\u00f3n o xuegu. Esta perspeutiva m\u00e1s bien suxer que tanto \"koryu\" como gendai budo contienen elementos tanto de \"do\" (cam\u00edn, con rellumos espirituales) como de \"jutsu\" (t\u00e9unica). Munchos artistes marciales atalanten que nel fondu los dos t\u00e1n rellacionaos, y que les diferencies nel enfoque pueden inda asina manifestase de varies maneres nel terr\u00e9n de la ense\u00f1anza, como l'enfoque nel est\u00e1u mental al facer una t\u00e9unica cabo l'enfoque na t\u00e9unica mesma.\nM\u00e9todos d'ense\u00f1anza.\nLos m\u00e9todos d'ense\u00f1anza tradicionales de les \"koryu\" c\u00e9ntrense nun esp\u00edritu aliellu y espiertu nel estudiante. Dacuando\u2019l profesor nam\u00e1i tien que demostrar la t\u00e9unica una vegada y llueu dexar que los estudiantes vayan faci\u00e9ndola xuntos por s\u00ed mesmos. Les esplicaciones detallaes, repet\u00edes y \"cient\u00edfiques\" de munchos gendai budo contrasten dafechamente con esta manera de facer les coses. Esto forne munchos alderiques sobre la pedagox\u00eda de les artes marciales, y hai munchos que cavilen sobre c\u00f3mo los maestros de \"koryu\" y de \"budo\" son quien a facer efeutivu\u2019l so particular tipu d'instrucci\u00f3n.\nOrganizaci\u00f3n.\nUna dixebra perimportante de les \"koryu\" foi la introducci\u00f3n de les graduaciones \"kyu\" y \"dan\", xunto col sistema de cintos de color (en dellos dojo). Estes graduaciones sustituyeron los diferentes certificaos que se daben nes \"koryu\". Nos gendai budo tampoco nun hai davezu los mesmos rituales y xuramentos d'ingresu tan maxestosos qu'hai nes \"koryu\", como por exemplu\u2019l \"keppan\" (\"xuramentu de sangre\"). Mentanto na mayor\u00eda de los dojo de gendai budo tol mundu ye bienven\u00edu si aceuta les regles b\u00e1siques de conducta, los instructores de les \"koryu\" avecen a pescudar sobre los candidatos. (Dende llueu en dambos grupos danse variantes que dependen del instructor que seya y de les circunstancies.)"}
{"id": "30345", "revid": "43102", "url": "https://ast.wikipedia.org/wiki?curid=30345", "title": "Sonny Chiba", "text": "Sonny Chiba ye'l nome art\u00edsticu pol que m\u00e1s se conoz al actor y artista marcial xapon\u00e9s \"Shinichi Chiba\" (\u5343\u8449 \u771f\u4e00, Chiba Shin'ichi, ). Chiba foi \u00fan de los primeros actores n'algamar l'estrellalgu per aciu de les sos habilidaes nes artes marciales, primero en Xap\u00f3n y m\u00e1s tarde \u00e9nte una audiencia internacional, sobre too dempu\u00e9s del so papel nel filme \"Kill Bill\", dirix\u00edu por Quentin Tarantino.\nBiograf\u00eda.\nMoced\u00e1.\nEn realid\u00e1'l nome de nacimientu de Chiba ye Sadaho Maeda (\u524d\u7530 \u798e\u7a42, Maeda Sadaho). Nac\u00edu en Fukuoka, Xap\u00f3n, ye'l terceru de los seis f\u00edos d'un pilotu militar de pruebes. De ne\u00f1u, Chiba manifest\u00f3 inter\u00e9s pol teatru y la ximnasia, \u00e9sta tan en serio que gan\u00f3 una plaza nel equipu ol\u00edmpicu xapon\u00e9s al final de la so adolescencia, hasta que lu xebr\u00f3 una mancadura nel llombu. \nSiendo estudiante universitariu, empecipi\u00f3 a estudiar artes marciales col renom\u00e1u maestru de k\u00e1rate Kyokushinkai Masutatsu Oyama (al que m\u00e1s tarde diba retratar nuna trilox\u00eda de pel\u00edcules), que lu entren\u00f3 hasta sacar el primer grau de cintu negru'l 15 d'ochobre de 1965. Aport\u00f3 a recibir el cuarto grau'l 20 de xineru de 1984.\nCarrera.\nContra 1960 descubri\u00e9ronlu nuna busca de talentos llamada \"Cares Nueves\" de los Estudios Toei, y llueu empez\u00f3 la so carrera na pantalla como Shinichi Chiba. F\u00edxolo na televisi\u00f3n, como protagonista en dos series de superh\u00e9roes tokusatsu, primero reemplazando a Susumu Wajima como'l personaxe principal Kotar\u00f4 Ran/7-Color Mask en \"7-Color Mask\" (\"Nana-iro kamen\") na segunda entrega de la serie, y dempu\u00e9s como Gor\u014d Narumu/El Mensaxeru d'Al\u00e1 n' \"El Mensaxeru d'Al\u00e1\" (\"Allah no Shisha\"). El so deb\u00fa y primer papel protagonista nel cine foi na pel\u00edcula de ciencia ficci\u00f3n de 1961 \"Invasion of the Neptune Men\". Esi mesmu a\u00f1u tami\u00e9n apaeci\u00f3 nel primer filme de Kinji Fukasaku \"\", que marc\u00f3 l'entamu d'una restrayada de collaboraciones ente los dos. Na d\u00e9cada siguiente coy\u00e9ronlu m\u00e1s que nada pa pel\u00edcules de crime y misteriu. Adopt\u00f3'l nome ingles de Sonny Chiba principalmente pola so asociaci\u00f3n con una campa\u00f1a de publicid\u00e1 de Toyota qu'anunciaba un modelu llam\u00e1u Sunny-S.\nPa 1970 ya entamara la so propia escuela d'entrenamientu p'actores aspirantes a pel\u00edcules d'artes marciales, conocida como J.A.C (Japan Action Club), y en 1973, nel riscar de la moda internacional de les pel\u00edcules de Bruce Lee, Chiba volvi\u00f3 a les pantalles como actor. L'\u00e9situ que supunxo'l reblagu internacional de Chiba foi \"The Street Fighter\" (1974), que lu up\u00f3 como l'actor xapon\u00e9s d'artes marciales que diba dominar la cinematograf\u00eda internacional les siguientes dos d\u00e9cades.\nLos sos siguientes proyeutos incluyeron pel\u00edcules como \"Bullet Train\" (1975), \"Karate Warriors\" (1976), \"Doberman Cop\" (1977), y \"The Assassin\" (1977). De xemes en cuando volvi\u00f3 tami\u00e9n al x\u00e9neru de ciencia ficci\u00f3n, en pel\u00edcules como \"Message From Space\" (1978). Inda tuvo m\u00e1s ocup\u00e1u nos a\u00f1os 1980, cuando fixo docenes de pel\u00edcules de cine ya incursiones na televisi\u00f3n, con papeles n'aventures de sonad\u00eda como la popular pel\u00edcula basada nel c\u00f3mic de \u1e24ong Kong: \"The Storm Riders\" (1998), protagonizada xuntamente con Ekin Cheng y Aaron Kwok. La so nomad\u00eda en Xap\u00f3n sigui\u00f3 ensin amenorgar hasta los a\u00f1os 1990.\nCon m\u00e1s de cincuenta a\u00f1os l'actor torn\u00f3 a trabayar baxo'l nome de Shinichi Chiba cuando lo fac\u00eda como core\u00f3grafu de secuencies d'artes marciales. Al riscar el sieglu XXI, Chiba tuvo m\u00e1s ocup\u00e1u que nunca en papeles secundarios asina como protagonizando la so propia serie en Xap\u00f3n. Papeles en \"\", de Takashi Miike, y en \"Battle Royale II\", de los direutores Kenta y Kinji Fukasaku, realmente foron pontes ente les lleendes cinematogr\u00e1fiques de cultu d'angua\u00f1o y de les d\u00f3mines pasaes. La perllarga carrera na pantalla de Chiba recibi\u00f3 un homenaxe al apaecer nel importante papel de Hattori Hanzo, el due\u00f1u d'un restaurante de sushi y artesanu retir\u00e1u d'espades samur\u00e1i, na sangrina epopeya de venganza \"Kill Bill\", del direutor Quentin Tarantino, en 2003.\nSonny Chiba protagoniz\u00f3 m\u00e1s de 125 pel\u00edcules de los Estudios Toei, y gan\u00f3 mui bien de premios en Xap\u00f3n poles sos actuaciones. En payares de 2007 anunci\u00f3 la retirada del nome art\u00edsticu \"Shinichi Chiba\" y que pretend\u00eda que lu conocieren en Xap\u00f3n como J.J. Sonny Chiba\" como actor, y como \"Rindo Wachinaga\" como direutor.\nVida personal.\nActualmente Sonny Chiba vive en Yokohama, Xap\u00f3n. Ta divorci\u00e1u de la so primer muyer, Yoko Nogiwa, cola que tuvo una f\u00eda, l'actriz Juri Manase. Cas\u00e1u otra vuelta, tien otros dos f\u00edos: l'actor infantil J.J. Jr. Mackenyu (Maeda Makkenyu), nac\u00edu'l 16 de payares de 1996, y Gordon, nac\u00edu en 1998.\nUn hermanu m\u00e1s peque\u00f1u de Chiba, Jiro Yabuki (tami\u00e9n conoc\u00edu como Jiro Chiba), foi tami\u00e9n actor, y vive g\u00fcei cola so familia nel Xap\u00f3n rural.\nSonny Chiba na cultura popular.\nEl personaxe de Christian Slater, Clarence Worley, na pel\u00edcula \"Amor a Quemarropa\" ye un gran fan de Sonny Chiba. Nuna de les primeres secuencies ta viendo una sesi\u00f3n triple de Sonny Chiba. El guionista d\"'Amor a Quemarropa\", Quentin Tarantino, trabay\u00f3 con Chiba diez a\u00f1os dempu\u00e9s en \"Kill Bill\".\nEl personaxe de Samuel L. Jackson na pel\u00edcula \"Pulp Fiction\" recita un pasax falsamente atribuy\u00edu a \"Ezequiel\" 25:17, que rezaba: \"El cam\u00edn del home reutu ta per dayures arrodi\u00e1u pola inxusticia de los ego\u00edstes y la tiran\u00eda de los malinos. Benditu seya'l pastor qu'en nome de la carid\u00e1 y de la bona volunt\u00e1 saque a los d\u00e9biles del valle de la escurid\u00e1, porque \u00e9l ye l'aut\u00e9nticu guardi\u00e1n del so hermanu y el descubridor de los ne\u00f1os perd\u00edos. Y aseg\u00farovos que voi venir a castigar con gran venganza y engafada ira a los que pretendan envelenar y destruyir a los mios hermanos. \u00a1Y t\u00fa vas saber que'l mio nome ye Yav\u00e9 cuando caiga la mio venganza sobre ti!\u201d Esti pasax us\u00e1rase orixinalmente como cortina d'apertura na pel\u00edcula de Sonny Chiba \"Karate Kiba\" (t\u00edtulu n'ingl\u00e9s: \"The Bodyguard\"), camudando nel pasax anterior les pallabres: \"...y van saber que yo soi Chiba'l Guardaespaldes...\"\nNa secuencia introductoria del videoxuegu \"The Revenge of Shinobi\", amu\u00e9senlu remanando una espada y protex\u00e9ndose contra estrelles ninja.\nRefiri\u00e9ronse reci\u00e9n a Sonny Chiba na serie televisiva \"Chuck\". Nel episodiu 'Chuck Versus the Other Guy,' el personaxe Morgan Grimes, fechu por Josh Gomez, dec\u00e1tase d'una secuencia fulera d'artes marciales, y usa'l so conocimientu de les pel\u00edcules de Sonny Chiba como prueba de que les engarradielles a morraes t\u00e1n esaxeraes.\nFinxos d'esperiencia nes artes marciales.\nChiba tien el cintu negru nes siguientes artes marciales:"}
{"id": "30346", "revid": "5179", "url": "https://ast.wikipedia.org/wiki?curid=30346", "title": "Artista marcial", "text": ""}
{"id": "30347", "revid": "37624", "url": "https://ast.wikipedia.org/wiki?curid=30347", "title": "Tadotsu", "text": "Tadotsu (\u591a\u5ea6\u6d25\u753a, Tadotsu-ch\u014d) ye una ciud\u00e1 asitiada nel Distritu Nakatado, Kagawa, Xap\u00f3n.\nNel a\u00f1u 2003 la ciud\u00e1 ten\u00eda una poblaci\u00f3n estimao de 23.683 y una densid\u00e1 de 973,01 persones per km\u00b2. L'\u00e1rea total ye de 24,34 km\u00b2.\nLa estaci\u00f3n de Tadotsu ye interseici\u00f3n de les llinies Dosan y Yosan de la Compa\u00f1\u00eda del Ferrocarril de Shikoku.\nTadotsu ye'l bierzu u Doshin So fund\u00f3'l Shorinji Kempo (\u5c11\u6797\u5bfa\u62f3\u6cd5) en 1947. Tami\u00e9n ta allug\u00e1u en Tadotsu'l templu Doryuji, \u00fan de los 88 templos de la isla de Shikoku. Tien asign\u00e1u'l 77 como n\u00famberu de templu."}
{"id": "30349", "revid": "43102", "url": "https://ast.wikipedia.org/wiki?curid=30349", "title": "Artes marciales internes", "text": "Artes marciales internes o neijia (\u5167\u5bb6, n\u00e8i ji\u0101, llit. \"familia interna\", tami\u00e9n escritu Nei Chia) ye un t\u00e9rminu que nes artes marciales chines atropa a los estilos que prautiquen \"neij\u00ecng\" (lliteralmente \"fuercia interna\", desarrollada per aciu del \"neigong\" o \"exercicios internos\"), ocupaos n'aspeutos espirituales, mentales o rellacionaos col qi, n'oposici\u00f3n al enfoque de les \"artes marciales esternes\" (qu'usen el \"waigong\" o \"exercicios esternos\"), centraes n'aspeutos fisiol\u00f3xicos. Esta distinci\u00f3n vien del sieglu XVII, pero'l so emplegu modernu d\u00e9bese a les obres d'ente 1915 y 1928 de Sun Lutang.\nNeijia ye un t\u00e9rminu ampliu us\u00e1u equivocadamente n'Occidente como sin\u00f3nimu de los m\u00e1s concretos estilos \"Wudangquan\", nomaos asina pola so asociaci\u00f3n na lleenda popular china colos monesterios tao\u00edstes de los montes Wudang, na provincia de Hubei. Estos estilos enum\u00e9ralos Sun Lutang como Taijiquan, Xingyiquan y Baguazhang, pero hai qu'incluyir tami\u00e9n el Bajiquan y la llexendaria Espada Wudang. Dalgunes otres artes chines que nun t\u00e1n nel grupu Wudangquan, como Liuhebafa, Bak Mei Pai, Bok Foo Pai y Yiquan clasif\u00edquense de cutiu como \"internes\".\nHistoria.\nDinast\u00eda Qing.\nEl t\u00e9rminu \"neijia\" y la distinci\u00f3n ente artes marciales internes y esternes apaez pela primer vegada nel \"Epitafiu de Wang Zhengnan\" de Huang Zongxi, en 1669. Stanley Henning prop\u00f3n que la identificaci\u00f3n que fai l' \"Epitafiu\" de les artes marciales internes col tao\u00edsmu ind\u00edxena de China y les artes marciales esternes col budismu foriatu de Shaolin \u2014y cola dinast\u00eda manch\u00fa Qing a la que Huang Zongxi yera contrariu\u2014 trat\u00f3se m\u00e1s d'un actu de desaf\u00edu pol\u00edticu que d'una clasificaci\u00f3n t\u00e9unica.\nEn 1676 el f\u00edu de Huang Zongxi, Huang Baijia, qu'aprendi\u00f3 de Wang Zhengnan artes marciales, fixo'l primer manual que se conserva sobre artes marciales internes, el \"N\u00e8iji\u0101 qu\u00e1nf\u01ce\".\nRep\u00fablica de China.\nDende 1914 Sun Lutang, xuntamente con Yang Shao-hou, Yang Ch'eng-fu y Wu Chien-ch'\u00fcan, aprendieron Tai Chi al p\u00fablicu nel Institutu d'Investigaci\u00f3n de la Educaci\u00f3n F\u00edsica de Beijing. Sun ense\u00f1\u00f3 ell\u00ed hasta 1928, un periodu granible pal espoxigue de los modernos estilos Yang, Wu y Sun. Dende 1915 Sun Lutang tami\u00e9n empecipi\u00f3 a espublizar testos d'artes marciales.\nEn 1928 los xenerales del Kuomintang Li Jing Lin, Zhang Zi Jiang, y Fung Zu Ziang, organizaron un torn\u00e9u nacional d'artes marciales en China pa pescudar cu\u00e1los yeren los artistes marciales m\u00e1s bonos col env\u00eds d'empezar a construyir l' Academia Central d'Artes Marciales (Zhongyang Guoshuguan). Los xenerales estremaron a los participantes del torn\u00e9u ente Shaolin y Wudang. Los participantes de Wudang reconoc\u00edenlos por tener habilidaes \"internes\". Xeneralmente yeren prauticantes de Tai Chi Chuan, Xingyiquan y Baguazhang. El restu compet\u00eden baxo la clasificaci\u00f3n de Shaolin. \u00dan de los ganadores de la categor\u00eda \"interna\" foi'l maestru de Baguazhang Fu Chen Sung.\nSun Lutang.\nSun Lutang afit\u00f3 los siguientes criterios pa estremar un arte marcial internu:\nL' estilu Sun de Tai Chi Chuan nel que tuvo nomad\u00eda Sun Lutang amiesta principios de les tres artes que consider\u00f3 neijia. Otres artes marciales chines distintes d'eses tres tami\u00e9n ense\u00f1en lo que se tien por pr\u00e1utiques internes, pese a que xeneralmente clasif\u00edquenles como esternes (p.e. Wing Chun). Delles artes marciales non chines ti\u00e9nense tami\u00e9n por internes, por casu l' Aikido, I Liq Chuan, Ip Sun, y Kito Ryu jujutsu. Munchos artistes marciales, sobre too fuera de China, nun tan nin plizcu d'alcuerdu. Delles escueles neijia refi\u00e9rense a les sos artes como artes marciales d' \"estilu suave\".\nEntrenamientu de les artes marciales internes.\nLos estilos internos c\u00e9ntrense na conciencia del esp\u00edritu, mente, qi (\"enerx\u00eda\"), y l'emplegu del dominiu relax\u00e1u m\u00e1s que de la tensi\u00f3n muscular. Les manes qu'emburrien son un m\u00e9todu d'entrenamientu us\u00e1u davezu nes artes marciales internes pa desendolcar la sensibilid\u00e1 y la flexibilid\u00e1.\nEnsin embargu hai qu'emplegar munchu tiempu nel entrenamientu f\u00edsicu b\u00e1sicu, como por exemplu nel entrenamientu de la postura (\"zhan zhuang\") y nel estiramientu y fortalecimientu de los m\u00fasculos, asina como nes formes de mano vac\u00eda y armes, que pueden ser mui esixentes. \nDelles formes nos estilos internos f\u00e1ense adulces, masque dalgunes incl\u00fain arranques repentinos de movimientos esplosivos (fa jin), como los que l' estilu Chen de Tai Chi Chuan ye famosu por ense\u00f1ar primero que n'otros estilos como'l Yang y l'Wu). La raz\u00f3n del ritmu en xeneral lentu ye meyorar la coordinaci\u00f3n y l'equilibriu aumentando la carga de trabayu, y riquir que l'estudiante tea bien atentu a tol so cuerpu y al so pesu cuando faiga una t\u00e9unica. Nun nivel avanz\u00e1u y en combate real, los estilos internos f\u00e1ense r\u00e1pido, pero l'oxetivu ye aprender a que tol cuerpu intervenga en cada movimientu, a tar relax\u00e1u, con un aliendu fondu y control\u00e1u, y a coordinar con tinu los movimientos del cuerpu y la respiraci\u00f3n seg\u00fan los dictaos de les formes, al tiempu que se manti\u00e9n un equilibriu perfeutu.\nCarauter\u00edstiques.\nSeg\u00fan la mayor\u00eda de les escueles, la raz\u00f3n de la etiqueta \"interno\" ye la importancia que se da a los aspeutos internos al principiu del entrenamientu. Una y bona s'aprenden estes rellaciones internes, apl\u00edquense a les aplicaciones esternes de los estilos en cuesti\u00f3n.\nLos estilos esternos (\u5916\u5bb6, pinyin: w\u00e0iji\u0101; lliteralmente \"familia esterna\", tami\u00e9n escritu Wai Chia) estr\u00e9mense por movimientos r\u00e1pidos y esplosivos y por centrase na fuercia f\u00edsica y na axilid\u00e1. Los estilos internos incl\u00fain tanto los estilos tradicionales centraos n'aplicaci\u00f3n pr\u00e1utica y nel combate como los estilos modernos adautaos a la competici\u00f3n y a la educaci\u00f3n f\u00edsica. Exemplos d'estilos esternos son el Shaolinquan, con ataques esplosivos direutos, y munches formes d'wushu que presenten t\u00e9uniques espectaculares de blincos. Los estilos esternos entamen centrando l'entrenamientu nel puxu muscular, la rapidez y l'aplicaci\u00f3n, amestando polo xeneral los aspeutos de qigong nel entrenamientu avanz\u00e1u, llueu d'algamar el nivel f\u00edsicu \"duru\" dese\u00e1u.\nHai quien diz que nun hai diferencia ente los sistemes internos y esternos de les artes marciales chines , mientres qu'otros maestros de sonad\u00eda opinen distinto. Por casu'l maestru de Taijiquan Wu Jianquan:\nLos que prautiquen Shaolinquan obren con fuercia y resistencia; les persones non ama\u00f1oses nesta clas d'entrenamientu pierden llueu l'aliendu y galden. El Taijiquan nun se paez a esto. Fai pola relaxaci\u00f3n activa de cuerpu, mente ya intenci\u00f3n.\nPr\u00e1utica actual.\nAngua\u00f1o solamente unes cuantes escueles tradicionales qu'ense\u00f1en estilos internos entrenen marcialmente, seya pa la defensa personal o pa la competici\u00f3n.\nLa mayor\u00eda de les escueles internes ense\u00f1en formes que se prautiquen solo polos sos beneficios pa la sal\u00fa. Asina'l Tai Chi Chuan, a pesar de los sos raiga\u00f1os nes artes marciales, ta agora nel mesmu \u00e1mbitu que'l Qigong, la pr\u00e1utica puralmente meditativa basada en conceutos de la circulaci\u00f3n del qi. Al centrase solamente na sal\u00fa, les clases de tai chi fix\u00e9ronse populares n'hospitales, cl\u00edniques, centros sociales y de mayores, nos \u00faltimos venti a\u00f1os m\u00e1s o menos, cuando medraron los representantes del baby boom y l'arte algam\u00f3 m\u00e1s sonad\u00eda como entrenamientu de baxu impautu pa mayores.\nA los tradicionalistes ab\u00falta-yos qu'una escuela que nun ense\u00f1a aspeutos marciales ayundes nel so programa nun pue dicise qu'ense\u00f1e realmente l'arte que de mano diz tar autorizada pa ense\u00f1ar. Dellos maestros tradicionales tami\u00e9n piensen que pescanciar los principios te\u00f3ricos centrales del neijia y la curiosura p'aplicalos son una puerta necesaria a los beneficios de la sal\u00fa.\nArtes marciales internes na ficci\u00f3n.\nLos estilos internos tan venceyaos na lleenda y na ficci\u00f3n popular colos monesterios tao\u00edstes de Wudangshan nel centru de China.\nNa serie de televisi\u00f3n , pres\u00e9ntase l\"'Airbending\" como una forma adautada d'un arte marcial internu.\nLes artes marciales internes son un tema com\u00fan nes noveles y pel\u00edcules chines wuxia, y davezu repres\u00e9ntenles como orixinaes en Wudang o mitolox\u00edes asemeyaes. De cutiu les pr\u00e1utiques internes xenuines son esaxeraes de manera hasta'l puntu de faceles paecer milagroses, como en \"Tigre y Drag\u00f3n\" o en \"Tai Chi Master\". Los conceptos internos tami\u00e9n valieron pa comedia, como nos filmes \"Shaolin Soccer\" y \"Kung Fu Sion\".\nNa popular serie \u00e1nime Naruto hai dos personaxes llamaos \"Neji Hyuga\" y \"Hinata Hyuga\" que prautiquen t\u00e9uniques de \"box\u00e9u suave\" o \"Palma Suave\" y usen los 8 Trigrames Baguan pa les sos t\u00e9uniques. De xuru que Neji sac\u00f3\u00b4l so nome d'equ\u00ed."}
{"id": "30350", "revid": "10224", "url": "https://ast.wikipedia.org/wiki?curid=30350", "title": "Arte marcial internu", "text": ""}
{"id": "30351", "revid": "10224", "url": "https://ast.wikipedia.org/wiki?curid=30351", "title": "Neijia", "text": ""}
{"id": "30352", "revid": "10224", "url": "https://ast.wikipedia.org/wiki?curid=30352", "title": "Nei Chia", "text": ""}
{"id": "30353", "revid": "10224", "url": "https://ast.wikipedia.org/wiki?curid=30353", "title": "Tadotsu, Kagawa", "text": ""}
{"id": "30359", "revid": "37624", "url": "https://ast.wikipedia.org/wiki?curid=30359", "title": "Balaes ll\u00edriques", "text": "En 1798 Wordsworth y Coleridge producieron el llibru de poemes \"Balaes ll\u00edriques\". Ente los poemes destaquen \"Tintern Abbey\" o 'Versos escritos poques milles m\u00e1s all\u00e1 de l'abad\u00eda de Tintern' (T\u00edtulu orixinal) y \"Michael\", na que s'amuesa \"la dignid\u00e1 tr\u00e1xica que se-y puede dar a la hestoria d'un pastor y el so f\u00edu\" (Ifor Evans).\nEn 1793 public\u00f3se la primer poes\u00eda de Wordsworth: les coleiciones An Evening Walk (Un pas\u00e9u pela tarde) y Descriptive Sketches (Bocetos descriptivos). En 1795 recibi\u00f3 un leg\u00e1u de \u00a3900, lo que-y dex\u00f3 siguir escribiendo poes\u00eda. Esi mesmu a\u00f1u conoci\u00f3 a Samuel Taylor Coleridge, lo que determin\u00f3'l so acercamientu a la filosof\u00eda d'Immanuel Kant y al romanticismu alem\u00e1n. El trauma que-y supunxo'l xebramientu de la Francia revolucionaria y d'Annette alcu\u00e9ntrase espres\u00e1u nel drama The Borderers (1795). Coleridge y Wordsworth desenvolvieron a\u00edna una amist\u00e1 \u00edntima. En 1797, Wordsworth y la so hermana, Dorothy, tresllad\u00e1ronse a Somerset, tan solo a unes milles de la casa de Coleridge en Nether Stowey.\nColeridge particip\u00f3 na coleici\u00f3n con cuatro poes\u00edes, ente elles la \"The Rime of the Ancient Mariner\" (Rima del marineru vieyu); estes poes\u00edes non desentonan, nin por el so estilu, nin pol so llinguaxe, del restu de la obra.\nLes Balaes amosaron una naturaleza vibrante d'una espiritualid\u00e1 y d'una sensualid\u00e1 bien allo\u00f1aes de la fr\u00eda diosa raz\u00f3n de los ilustraos, anque quedara en Wordsworth aquella sensibilid\u00e1 democr\u00e1tica y una bonal simpat\u00eda escontra les clases m\u00e1s humildes o desaventajadas, inspirada pola revoluci\u00f3n.\nEdiciones posteriores de les Balaes incluyeron m\u00e1s poemes y un \"Preface\" (Prefaciu) a los poemes. Esti Prefaciu ye consider\u00e1u obra central de la teor\u00eda lliteraria rom\u00e1ntica. Wordsworth esp\u00f3n lo que considera los elementos d'un nuevu tipu de poes\u00eda, una basada nel \u201cverdaderu idioma de los homes\u201d. Evita la dicci\u00f3n po\u00e9tica de muncha de la poes\u00eda del sieglu XVIII. Apurre la so famosa definici\u00f3n de poes\u00eda como la bonal llena de poderosos sentimientos, d'emociones recoy\u00edes nel aselu\u201d."}
{"id": "30360", "revid": "43102", "url": "https://ast.wikipedia.org/wiki?curid=30360", "title": "William Wordsworth", "text": "William Wordsworth foi unu de los m\u00e1s importantes poetes rom\u00e1nticos ingleses. Con Samuel Taylor Coleridge, ayud\u00f3 al despegue de la d\u00f3mina rom\u00e1ntica na lliteratura inglesa cola so publicaci\u00f3n conxunta de \"Balaes ll\u00edriques\" en 1798. Esta obra influy\u00f3 de manera determinante nel paisaxe lliterario del sieglu XIX. Foi'l poeta llaure\u00e1u d'Inglaterra dende 1843 hasta la so muerte en 1850.\nEl calter fuertemente innovador de la so poes\u00eda, ambientada nel suxerente paisaxe del Lake District (la rex\u00f3n de los llagos), nel norte de Cumberland, anicia na eleici\u00f3n de los protagonistes, personaxes d'humilde estracci\u00f3n, de la tema, que ye la vida cotidiana, y del llinguaxe, cenciellu ya inmediatu.\nWordsworth, Coleridge y Southey fueron conoc\u00edos como lakistas, por inspirase nel mesmu paisaxe de los llagos. \nBiograf\u00eda.\nPrimeros a\u00f1os y educaci\u00f3n.\nEl segundu de cinco hermanos, Wordsworth naci\u00f3 en Cockermouth en Cumberland, parte de la pintoresca rex\u00f3n de los llagos. Al morrer la so madre en 1778, el so padre unvi\u00f3lu al colexu de Hawkshead. En 1783 morri\u00f3'l so padre, que yera abog\u00e1u y asesor de James Lowther, primer conde de Lonsdale, un home bien despreci\u00e1u na rex\u00f3n. L'heriedu consist\u00eda en cerca de \u00a35000, gran parte d'ella reclamada al conde, el que atay\u00f3 estes demandes hasta la so muerte en 1802. El socesor del conde, sicas\u00ed, pag\u00f3 lo reclamao con inter\u00e9s. Dempu\u00e9s de la muerte del so padre, los ne\u00f1os Wordsworth quedaron baxu tut\u00e9lala de los sos t\u00edos. Anque munchos aspeutos de la so infancia fueron positivos, Wordsworth recordaba biltos de soled\u00e1 y ansied\u00e1. Tard\u00f3 munchos a\u00f1os n'alicar tres la muerte de los sos padres y el xebramientu de los sos hermanos. \nEmpez\u00f3 a estudiar nel St John's College, de Cambridge en 1787. En 1790, col so amigu Robert Jones, entam\u00f3 un viaxe a cuerpu pol continente, visitando la Francia revolucionaria. Lleg\u00f3 a Par\u00eds xusto cuando se celebraba'l primer aniversariu de la Toma de la Bastilla, y sofit\u00f3 el movimientu republicanu. Dempu\u00e9s tuvo n'Italia. Torn\u00f3 a Inglaterra y, al a\u00f1u siguiente, gradu\u00f3se en Cambridge ensin honores.\nFrancia.\nEn payares de 1791, Wordsworth torn\u00f3 a Francia, onde tuvo cerca d'un a\u00f1u. L'ambiente parisino llev\u00f3lo a abrazar los ideales anarquista y llibertariu de tantu pensadores rebalbu y revolucionariu de la d\u00f3mina. El so viaxe per Europa qu'incluy\u00f3 los Alpes ya Italia. Llev\u00e1u de les idees revolucionaries, refug\u00f3 non y\u00e1 la fe cristiana sin\u00f3n inclusive la instituci\u00f3n de la familia y del matrimoniu. Rellacion\u00f3se con diverses muyeres, ente elles la francesa, Annette Vallon, del que se namor\u00f3. En 1792 tuvieron una f\u00eda, Caroline. Por cuenta de la falta de dineru y a les tensiones ente Gran Breta\u00f1a y Francia, esi a\u00f1u torn\u00f3 a Inglaterra. \nEn 1793, Wordsworth espres\u00f3 abiertamente los sos convencimientos pol\u00edticos en \"A Letter to the Bishop of Llandaff (Carta al obispu de Llandaff),\" na que defende l'ate\u00edsmu y la causa revolucionaria, allabando la execuci\u00f3n de Luis XVI de Francia. Arrey\u00e1u nes lluches intestinas de los girondinos, la so vida tuvo en peligru cuando Robespierre reprimi\u00f3 con sangre a la so facci\u00f3n. \nEl Rein\u00e1u del Terror estrem\u00f3-y del movimientu republicanu, y la guerra ente Francia y Gran Breta\u00f1a torg\u00f3-y volver a ver a Annette y Caroline mientres dellos a\u00f1os. Ye posible que nesta d\u00f3mina sufriera depresi\u00f3n ya inestabilid\u00e1 emocional.\nPrimer publicaci\u00f3n y Balaes ll\u00edriques.\nEn 1793 public\u00f3se la primer poes\u00eda de Wordsworth: les coleiciones \"An Evening Walk (Un pas\u00e9u pela tarde)\" y \"Descriptive Sketches (Bocetos descriptivos)\". \nEn 1795 recibi\u00f3 un leg\u00e1u de \u00a3900, lo que-y dex\u00f3 siguir escribiendo poes\u00eda. Esi mesmu a\u00f1u conoci\u00f3 a Samuel Taylor Coleridge, lo que determin\u00f3'l so acercamientu a la filosof\u00eda d'Immanuel Kant y al romanticismu alem\u00e1n. El trauma que-y supunxo la separaci\u00f3n de la Francia revolucionaria y de Annette alcu\u00e9ntrase espres\u00e1u nel drama \"The Borderers\" (1795).\nColeridge y Wordsworth desenvolvieron r\u00e1pido una amist\u00e1 \u00edntima. \nEn 1797, Wordsworth y la so hermana, Dorothy, tresllad\u00e1ronse a Somerset, tan solo a unes milles de la casa de Coleridge en Nether Stowey. \nWordsworth y Coleridge producieron \"Balaes ll\u00edriques\" (1798). Ente los sos poemes, destaquen \"Tintern Abbey\" (\"Versos escritos poques milles m\u00e1s all\u00e1 de l'abad\u00eda de Tintern\") y \"Michael\", na qu'amuesa \"la dignid\u00e1 tr\u00e1xica que se-y puede dar a la hestoria d'un pastor y el so f\u00edu\" (Ifor Evans).\nColeridge particip\u00f3 na coleici\u00f3n con cuatro poes\u00edes, ente elles la \"The Rime of the Ancient Mariner (Rima del vieyu marineru);\" estes poes\u00edes non desentonan, nin por el so estilu, nin pol so llinguaxe, del restu de la obra. \nLes Balaes\" amosaron una naturaleza vibrante d'una espiritualid\u00e1 y de una sensualid\u00e1 bien allo\u00f1ada de la fr\u00eda diosa raz\u00f3n de los ilustraos, anque quedara en Wordsworth aquella sensibilid\u00e1 democr\u00e1tica y una bonal simpat\u00eda escontra les clases m\u00e1s humildes o desaventajadas, inspirada pola revoluci\u00f3n. \nEdiciones posteriores de les Balaes\" incluyeron m\u00e1s poemes y un \"Preface (Prefaciu)\" a los poemes. Esti Prefaciu\" ye consider\u00e1u obra central de la teor\u00eda lliteraria rom\u00e1ntica. Wordsworth esp\u00f3n lo que considera los elementos d'un nuevu tipu de poes\u00eda, una basada nel \u201cverdaderu idioma de los homes\u201d. Evita la dicci\u00f3n po\u00e9tica de muncha de la poes\u00eda del sieglu XVIII. Apurre la so famosa definici\u00f3n de poes\u00eda como la bonal llena de poderosos sentimientos, d'emociones recoy\u00edes nel aselu\u201d.\nAlema\u00f1a.\nWordsworth, Dorothy, y Coleridge viaxaron a Alema\u00f1a. Mientres el duru iviernu de 1798-1799, Wordsworth y Dorothy vivieron en Goslar, y a pesar de la so estrema soled\u00e1 y estr\u00e9s, empez\u00f3 a trabayar nuna pieza autobiogr\u00e1fica depu\u00e9s titulada \"The Prelude (El preludiu)\". \nCr\u00e9ese qu'en 1799 escribi\u00f3 los cuatro primeros poemes de los cinco arrexuntaos de normal col t\u00edtulu de \"Lucy poems (Poemes de Lucy)\". T\u00e1n dedicaos a una muyer muerta en moced\u00e1, non identificada; nellos espresa'l so cultu a la moced\u00e1, a la inxenuid\u00e1 y el candor, seg\u00fan la visi\u00f3n pante\u00edsta de la naturaleza. \nLos Wordsworth tornaron a Inglaterra, instal\u00e1ndose en Dove Cottage, Grasmere, siempres nel Lake District, y esta vegada acompa\u00f1\u00e1balos el poeta Robert Southey. Nesta d\u00f3mina, munchos de los sos poemes xiren en redol a la muerte, la resistencia, la separaci\u00f3n y el dolor.\nMatrimoniu.\nNel a\u00f1u 1802 viax\u00f3 cola so hermana Dorothy a Francia a visitar a Annette y Caroline. Gracies al \u00e9situ de les Balaes ll\u00edriques\" y a 4.500 llibres esterlines recib\u00edes a la muerte del conde de Lonsdale, goci\u00f3 de ciertu aliviu econ\u00f3micu, unviando a Annette parte d'esi dineru.\nYe'l mesmu a\u00f1u en que se casa con Mary Hutchinson, amiga de la infancia, del que Dorothy, que sigui\u00f3 viviendo con ellos, acab\u00f3 faci\u00e9ndose \u00edntima amiga. Al a\u00f1u siguiente, Mary dio a lluz al primeru de los sos cinco f\u00edos, John.\nEn 1802 escribe dalgunos de los sos m\u00e1s famosos sonetos, forma que expleaba pa espresar momentos conmovedores de la so propia esperiencia: \"Composed upon Westminster Bridge\" (\"Compuestu so la ponte de Westminster)\" y \"(I griev\u2019d for Buonaparte with a vain And an unthinking grief)\". \nMaduror: el Wordsworth conservador.\nMientres a\u00f1os, Wordsworth entamara escribir un llargu poema filos\u00f3ficu en tr\u00e9s partes, que pretend\u00eda llamar \"The Recluse\". \nComo ap\u00e9ndiz al mesmu, empez\u00f3 a escribir en 1798-1799 un poema autobiogr\u00e1ficu, al que llamaba'l Poema a Coleridge\". Empez\u00f3 a amplialo y finalmente decidi\u00f3 que fora un pr\u00f3logu y non un ap\u00e9ndiz.\nTanto la sal\u00fa de Coleridge como la so rellaci\u00f3n con Wordsworth empezaron a aparrar en 1804, a\u00f1u en que tuvieron un vivu discutiniu que determin\u00f3'l final de la so collaboraci\u00f3n. L'enfrentamientu ente dambos derivaba, per un sitiu, de la creciente adicci\u00f3n de Coleridge al opiu y, por otru, de les sos diverxencies ideol\u00f3xiques: Wordsworth foi adoptando posiciones m\u00e1s conservadores, tantu nel planu po\u00e9ticu como nel pol\u00edticu y social, ente que Coleridge tend\u00eda al idealismu alem\u00e1n y a la busca simb\u00f3lica. Esi a\u00f1u Wordsworth f\u00edxose amigu de Robert Southey. \nCola proclamaci\u00f3n de Napole\u00f3n como emperador de Francia (1805), l'\u00faltimu restu de lliberalismu de Wordsworth cay\u00f3, y a partir d'ent\u00f3s identific\u00f3se a sigo mesmu como tory. \u00c9l, qu'en Francia viera l'emblema de la democracia y la llibert\u00e1, sinti\u00f3se traicion\u00e1u y empez\u00f3 a replegase gradualmente a posiciones moderaes, inclusive conservadores, sobremanera de 1808 d'equ\u00ed p'arriba, hasta abrazar la relix\u00f3n anglicana y la monarqu\u00eda col compromisu victoriano. \nEsi mesmu a\u00f1u morri\u00f3 afog\u00e1u nel mar el so hermanu John, lo cual afect\u00f3lu fondamente. La so muerte, y la de Nelson, llev\u00e1ron-y a faer, en \"Character of the Happy Warrior\", un \"noble resume de la vida d'aici\u00f3n\" (Evans). Al tiempu, acab\u00f3 d'escribir el so \"Poema a Coleridge\", pero refugaba publicar un trabayu tan personal hasta que terminara \"The Recluse\". \n\"Poems in Two Volumes\" (1807), que contienen la famosa \"Ode: Intimations of Immortality from Recollections of early Childhood\" o \"Oda a la inmortalid\u00e1\", que conti\u00e9n el conoc\u00edu fragmentu \"Though nothing can bring back the hour / Of splendour in the grass, of glory in the flower (Anque nada puede faer volver la hora / de la rellumanza na yerba, de la gloria en flor\"). Nesta obra recuerda la intuici\u00f3n m\u00edstica d'una vida anterior a la nacencia, que muerre nesti mundu material, pero que puede recuperase en dellos momentos afortunaos en presencia de la naturaleza (Evans). Hasta ent\u00f3s, solo conoc\u00edase-y p\u00fablicamente poles sos Balaes ll\u00edriques\", y confiaba en qu'esta coleici\u00f3n encimentar\u00eden la so reputaci\u00f3n; sicas\u00ed, tuvo una tibia receici\u00f3n. \nNa d\u00f3mina de les guerres napole\u00f3niques escribi\u00f3 dellos poemes de tema espa\u00f1ola, ente ellos, \"Hail, Zaragoza! If with unwet eye\" (1809); \"Ah! where is Palafox? Nor tongue nor pen\" (1810); \"The Oak of Guernica\" (1810); o \"The French and the Spanish Guerillas\" (1810).\nDos de los sos f\u00edos, Thomas y Catherine, morrieron en 1812. Al a\u00f1u siguiente, tresllad\u00f3se a Rydal Mount, Ambleside onde pas\u00f3'l restu de la so vida, salvo d\u00e9l viaxe espor\u00e1dicu. \nEn 1814 public\u00f3 \"The Escursi\u00f3n (La escursi\u00f3n)\" como la segunda parte de la obra en tr\u00e9s partes \"The Recluse\". Nunca complet\u00f3 les partes primera y tercera. Escribi\u00f3 un po\u00e9ticu \"Prospectus\" a \"The Recluse\" nel qu'esp\u00f3n la estructura ya intenci\u00f3n del poema; esti \"Prospectus\" conti\u00e9n dalgunes de los sos m\u00e1s famoses frases sobre la rellaci\u00f3n ente la mente humana y la naturaleza. \nDellos cr\u00edticos modernos consideren que la so producci\u00f3n decay\u00f3 a partir de mediaos de los a\u00f1os 1810. Pero esti cayente pudo obedecer m\u00e1s bien a un camb\u00e9u nel so estilu de vida y les sos creencies. En redol a 1820, esfrut\u00f3 del \u00e9situ de la que se produci\u00f3 un camb\u00e9u na opini\u00f3n cr\u00edtica contempor\u00e1nea escontra les sos primeres obres. Esi mesmu a\u00f1u viax\u00f3 a Italia, y na mesma d\u00e9cada, a Holanda (1823) y a B\u00e9lxica (1828).\nD'esta d\u00f3mina de decadencia na so obra po\u00e9tica destaca \"Inside King\u2019s College Chapel, Cambridge\" (\"Na capiya de King\u2019s College, Cambridge\", 1822). \nLa so hermana Dorothy careci\u00f3 una grave enfermed\u00e1 en 1829, quedando inv\u00e1lida pal restu de la so vida. El gobiernu incluy\u00f3-y na llista civil, cobrando una pensi\u00f3n que llegaba a \u00a3300 per a\u00f1u en 1842. Nel cume de la so fama y riqueza, foi estrem\u00e1u col t\u00edtulu de poeta laureado en 1843. Cuando la so f\u00eda Dora morri\u00f3 en 1847 ces\u00f3 la so producci\u00f3n po\u00e9tica. \nMorri\u00f3 en Rydal Mount el 23 d'abril de 1850 y foi soterr\u00e1u na ilesia de St. Oswald en Grasmere.\nLa so vilba Mary public\u00f3'l Poema a Coleridge\", como \"The Prelude (El preludiu)\" meses dempu\u00e9s de la so muerte. Anque esto nun provoc\u00f3 enforma inter\u00e9s en 1850, dende ent\u00f3s foi reconoc\u00edu como la so obra maestra. Asina, Ifor Evans considera que quiciabes se trate \u201cdel m\u00e1s grande de los poemes modernos n'ingl\u00e9s: la memoria espiritual d'una mente singular, que recuerda con honestid\u00e1 les sos propies esperiencies \u00edntimes, a la que tenemos de xunir una estra\u00f1a capacid\u00e1 pa faer intelixibles les alcordances\u201d.\nObra.\nSignific\u00e1u de les \"Balaes ll\u00edriques\"..\nLa revoluci\u00f3n rom\u00e1ntica llega a Inglaterra coles Balaes ll\u00edriques\". Ye ciertu qu'autores d'encl\u00edn aparentemente rom\u00e1nticu, como Blake, precedi\u00e9ren-y naquel deceniu, y que la sensibilid\u00e1 rom\u00e1ntica, un pocu como tolos movimientos art\u00edsticos, nun s'estrema totalmente de la tradici\u00f3n darr\u00e9u anterior. \nLa gran moda de les balaes populares\u201d (McPherson) presentaba estes poes\u00edes como redescubiertas o respetuoses coles tradiciones populares, pero en realid\u00e1 fueren escrites o llargamente manipoliaes polos autores. Obres como les \"Night Thoughts (Meditaciones nocherniegues)\" de Young y la \"Elegy Written in a Country Churchyard (Oda escrita nun campusantu llabrador)\" de Gray amosaben l'inter\u00e9s por aquellos difuntos ensin nome por pertenecer a los estratos m\u00e1s humildes de la socied\u00e1.\nNel \"Prefaciu\" de 1802 escribi\u00f3: : \u00abel principal oxetu propuestu con estos poemes yera escoyer incidentes y situaciones de la vida ordinaria y rellatalos o describilos dafechu y, en tanto como fuera posible, nuna seleici\u00f3n de llinguaxe realmente us\u00e1u polos homes, y coles mesmes vertir sobre aqu\u00e9llos un ciertu color\u00edu de la imaxinaci\u00f3n, pol cual les coses corrientes ser\u00eden presentaes al esp\u00edritu con inusitado aspeutu\u00bb (Gull\u00f3n). Abandon\u00f3, declaradamente, el modelu clasicista del sieglu XVIII, non tantu por motivos est\u00e9ticos como por razones \u00e9tiques. \nSicas\u00ed, nam\u00e1i aparentemente tr\u00e1tase d'una poes\u00eda \u201cartless\u201d, ensin arte. Utiliza sabiamente el versu blancu tradicional, que-y dexa evitar la rima y utilizar pallabres y espresiones populares, col efeutu d'asonsa\u00f1ar la fala com\u00fan. A diferencia de Pope y Dryden, l'arte alcu\u00e9ntrase equ\u00ed h\u00e1bilmente disimul\u00e1u, amenorg\u00e1u a lo indispensable, porque que'l mensaxe po\u00e9ticu ta m\u00e1s nel conten\u00edu que na forma. Nun se dirixe a un p\u00fablicu cortesanu, sin\u00f3n a la socied\u00e1 polo xeneral. \nEn esto op\u00f3nse a Coleridge, el que nun arrenuncia a los arca\u00edsmos nin a la rima. Los dos poeta consider\u00e1bense investir d'una misi\u00f3n espiritual: pa los rom\u00e1nticos la poes\u00eda ye daqu\u00e9 \u201cm\u00e1s que la pura y simple puesta en versu de la verd\u00e1 filos\u00f3fica: el poeta yera tami\u00e9n el profeta, y nun se llindaba a trescribir la verd\u00e1 recibida d'otros m\u00e1s yera \u00e9l mesmu'l iniciador de la verd\u00e1\u201d Anthony Burgess).\nEl valor de l'alcordanza.\nMientres Coleridge ve la poes\u00eda como fuga de la realid\u00e1, Wordsworth dialoga col presente y la socied\u00e1.\nAnque la so poes\u00eda se ambienta nel paisaxe rural de los llagos ingleses, ye tami\u00e9n \u201crecollection in tranquillity\u201d, lliteralmente, \u201calcordanza na apaciguadura\u201d d'esperiencies personales viv\u00edes na naturaleza qu'arriquecen al que vive constre\u00f1ido pola realid\u00e1 de la metr\u00f3polis industrial. El remembrar pasiones y emociones y\u00e1 escastaes nel tiempu impliquen al llector viviegamente.\nNenguna de les sos poes\u00edes ejemplifica meyor esti encl\u00edn que \"Tintern Abbey\".\nLa \u00e9tica de la naturaleza.\nInmortalizando el Lake District na so poes\u00eda, Wordsworth fixo que'l mundu conociera esta rex\u00f3n favorecida pola naturaleza y, am\u00e1s, punxo n'evidencia los valores \u00e9ticos y non puramente materiales o utilitarios de la redolada. \nLa naturaleza, seg\u00fan \u00e9l mesmu dixo, empecipi\u00f3lo a la vida: les llargues caminaes pelos montes de Cumberland espertaron los sos sent\u00edos forz\u00e1ndolo a salir de la fonda introversi\u00f3n na que taba zarr\u00e1u dende peque\u00f1u por cuenta de los sos graves problemes familiares. \nEsti amor a la naturaleza refl\u00e9xase nel so poema \"Diba solitariu como una nube\".\nNun tien de sosprender, pos, que la naturaleza s\u00eda esa providencial y divina: Dios identif\u00edcase con tou lo creao, ye un Dios inmanente y visible. Tal visi\u00f3n pante\u00edsta y neoplat\u00f3nica del Universu invade la so primer poes\u00eda, como puede trate nel m\u00e1s famosu de los \"Poemes de Lucy\": \"A slumber Did My Spirit Seal\". \nTami\u00e9n ye neoplat\u00f3nica la creencia de Wordsworth en que los ne\u00f1os y los pueblos non civilizaos at\u00f3pense m\u00e1s cercanos a Dios porque nellos permanez la memoria del mundu celeste anterior a la nacencia. Nes sos\" Balaes ll\u00edriques\" hai ne\u00f1os, vagamundos, discapacitaos, llocos: suxetos \u201cinconvenientes\u201d qu'escupuliciaron nos primeros a\u00f1os dempu\u00e9s de la publicaci\u00f3n de \u00f3brala pero que, col tiempu, abrieron el cam\u00edn a una mayor solidarid\u00e1 social, provocando que tantos victorianos llucharen por grandes reformes sociales, tantu nos sos escritos como na pol\u00edtica.\nXuicios cr\u00edticos.\nSieglu XIX.\nYe dif\u00edcil imaxinar la evoluci\u00f3n del Romanticismu ingl\u00e9s ensin les Balaes ll\u00edriques\". \nGracies a les llimitaciones de los derechos d'autor de la d\u00f3mina, que dexaben publicar parcialmente d'una coleici\u00f3n de parte de otru editores ensin pagar derechos, les sos \"Balaes\" acabaron per ser publicaes en millares de copies en peri\u00f3dicos, apurri\u00e9ndo-y una fama mayor que la que tendr\u00eda cola sola publicaci\u00f3n del so llibru. La primer edici\u00f3n vendi\u00f3 quinientes copies, una bona tirada p'aquella d\u00f3mina, ente que peri\u00f3dicos como \"The Critical Review\" y la \"Lady Magac\u00edn\" algamaben cifres ente cuatro mil y diez mil copies. \nEl so \u00e9situ lleg\u00f3 a los Estados Xun\u00edos, onde se publicar en revistes como la \"Literary Magac\u00edn\". \nMientres la d\u00f3mina victoriana Matthew Arnold defendi\u00f3 la revoluci\u00f3n po\u00e9tica de Wordsworth frente a detractores que nam\u00e1i s'afitaben nel so aspeutu solemne de poeta laureado.\nEl sieglu XX.\nA principios del sieglu XX, prod\u00faxose un redescubrimientu de les \"Balaes ll\u00edriques\" per parte de la cr\u00edtica, con numberosos estudios, como'l de Herbert Read (1930). D'aquellos a\u00f1os foi'l trabayu de Basil Willey, sobre la cultura inglesa del sieglu XVII y XVIII, qu'evidencia la rellaci\u00f3n ente'l poeta y l'empirismu y la Revoluci\u00f3n francesa. \nMaxistral ye \"The Mirror and the Lamp\" de M.H. Abraham. Una voz disidente ye la de Robert Mayo (1954), que vio en munchos personaxes de Wordsworth una falta d'orixinalid\u00e1 y una delda escesiva coles balaes dieciochesques. Bien interesantes son estudios m\u00e1s reci\u00e9n, como los de P.D. Sheats (1973) y John J. Jordan (1970 y 1976). \nIfor Evans alvierte que, anque la so visi\u00f3n de la naturaleza fuera una ilusi\u00f3n, al rexistrala \u201calgam\u00f3 munches esperiencies nos rincones secretos de la naturaleza humana, hasta'l puntu de que bien poques mentes sensibles van dexar d'afayar nos sos poemes daqu\u00e9 que respuenda a les sos propies intuiciones\u201d."}
{"id": "30361", "revid": "43102", "url": "https://ast.wikipedia.org/wiki?curid=30361", "title": "Samuel Taylor Coleridge", "text": "Samuel Talor Coleridge foi un poeta, cr\u00edticu y fil\u00f3sofu ingl\u00e9s, el que foi, xunto col so amigu William Wordsworth, unu del fundadores del Romanticismu n'Inglaterra y unu de los \"lakistas\". Les sos obres m\u00e1s conoc\u00edes son, posiblemente, \"Rime of the Ancient Mariner\" (\"Balada del vieyu marineru)\" y \"Kubla Khan\", seg\u00fan la so obra en prosa \"Biographia Lliteraria\".\nPrimeros a\u00f1os y educaci\u00f3n.\nSamuel Taylor Coleridge naci\u00f3'l 21 d'ochobre de 1772 na ciud\u00e1 de Ottery St Mary, Devonshire. Yera'l m\u00e1s nuevu de trece hermanos. So padre, el reverendu John Coleridge, yera un vicariu bien respet\u00e1u. Samuel foi constantemente fechu risi\u00f3n pol so hermanu mayor, Frank, en parte por celos, y\u00e1 que so padre y so madre constantemente allababen y favorec\u00eden a Samuel. Pa escapar d'estes inxuries, abellug\u00e1base na biblioteca local, onde afay\u00f3 la so pasi\u00f3n pola pallabra escrita. \nDempu\u00e9s de la muerte de so padre en 1781 foi unvi\u00e1u a Christ's Hospital, un intern\u00e1u en Londres, colexu conoc\u00edu po la so desagradable atm\u00f3sfera y estrictes normes. Ell\u00ed f\u00edxose amigu de Charles Lamb. A lo llargo de la so vida, Coleridge idealiz\u00f3 a so padre como una persona inocente y piadoso, ente que la so rellaci\u00f3n con so madre result\u00f3 desaxeradamente dif\u00edcil. La so infancia caracteriz\u00f3se pola constante busca d'atenci\u00f3n, lo que se rellaciona cola so personalid\u00e1 dependiente d'adultu. Escasamente pod\u00eda volver a casa mientres los a\u00f1os de colexu, distancia cola so familia que result\u00f3 bien da\u00f1ible, dende'l puntu de vista emocional. La so soled\u00e1 nel colexu descr\u00edbese nel poema \"Frost at Midnight\". \nDende 1791 hasta 1794 Coleridge estudi\u00f3 nel Jesus College de la Universid\u00e1 de Cambridge. En 1792 llogr\u00f3 la Medaya d'Oru Browne por una oda qu'escribi\u00f3 sobre'l comerciu d'esclavos. En payares de 1793 abandon\u00f3'l colexu y apunt\u00f3se a los dragones reales (unid\u00e1 militar de caballer\u00eda pesada), quiciabes porque contraxera deldes o porque la moza qu'amaba lu refugara; s\u00eda que non, los sos hermanos consiguieron que lu llicenciaren unos meses dempu\u00e9s (ir\u00f3nicamente por supuesta llocura), y foi readmit\u00edu nel Jesus College. Dex\u00f3 Cambridge ensin llograr neng\u00fan t\u00edtulu.\nPantisocracia y matrimoniu.\nNa universid\u00e1 afay\u00f3 idees pol\u00edtiques y teol\u00f3xiques qu'ent\u00f3s se consideraben radicales. De la so amist\u00e1 col poeta Robert Southey naz un drama en versu titul\u00e1u \"The fall of Robenspierre (La cayida de Robespierre,\" 1794).\nEn 1795, abre un cursu p\u00fablicu sobre la historia de la Revoluci\u00f3n francesa, de la qu'ent\u00f3s yera entusiasta. Coleridge xuni\u00f3se a Southey y al poeta Robert Lowell nun plan, llueu abandon\u00e1u, de fundar una socied\u00e1 ut\u00f3pica de tipu comunista, llamada pantisocracia, na que toos mandaren por igual, nes tierres selvaxes de Pennsylvania. Esi mesmu a\u00f1u, los dos amigos cas\u00e1ronse coles hermanes Sarah y Edith Fricker, pero'l matrimoniu de Coleridge nun result\u00f3 feliz. Lleg\u00f3 a repunar a la so muyer, y col tiempu divorci\u00f3se d'ella. Mientres el so fall\u00edu matrimoniu, y dempu\u00e9s, am\u00f3 a una muyer llamada Sarah Hutchinson, que nun comparti\u00f3 la so pasi\u00f3n. Ent\u00f3s daquella conoci\u00f3 a Wordsworth y a la so hermana Dorothy, faci\u00e9ndose amigos \u00edntimos.\nSouthey col\u00f3se a Portugal, pero Coleridge permaneci\u00f3 n'Inglaterra. En 1796 public\u00f3 \"Poems on Various Subjects\". Foi nesta d\u00f3mina cuando empez\u00f3 a usar opiu como analx\u00e9sicu. Tanto los sos cuadernos de notes, como los de Dorothy Wordsworth, recueyen que sufr\u00eda delles enfermedaes, incluyendo dolor de muela y neuralxa facial. Ent\u00f3s daquella, el consumidor d'opiu nun taba estigmatiz\u00e1u, pero tami\u00e9n ye cierto que se sab\u00eda poco de los aspeutos fisiol\u00f3xicos o psicol\u00f3xicos de l'adicci\u00f3n. \nLos a\u00f1os 1797 y 1798, mientres los cual los amigos vivieron en Nether Stowey, Somerset, son de los m\u00e1s granibles na vida de Coleridge. Am\u00e1s de la \"Rima del vieyu marineru\", compunxo'l poema simb\u00f3licu \"Kubla Khan\", escritu, seg\u00fan \u00e9l mesmu dixo, como result\u00e1u d'un sua\u00f1u provoc\u00e1u pol opiu, en \"una especie de enso\u00f1aci\u00f3n\"; y la primer parte del so poema narrativu \"Christabel\". Mientres esti periodu tami\u00e9n produci\u00f3 los sos bien aponderaos poemes de \"conversaci\u00f3n\": \"This Lime-Tree Bower My Prison\", \"Frost at Midnight\", y \"The Nightingale\".\nEn 1798 Coleridge y Wordsworth publicaron un volume conxuntu de poes\u00eda, les \"Balaes ll\u00edriques\", que marcar\u00eda'l puntu inicial del movimientu rom\u00e1nticu ingl\u00e9s. Anque'l granible Wordsworth contribuy\u00f3 al volume con m\u00e1s poemes, la primer versi\u00f3n de Coleridge de la \"Rima del vieyu marineru\" yera'l poema m\u00e1s llargu y llam\u00f3 m\u00e1s l'atenci\u00f3n que neng\u00fan otru. \nNa seronda d'esi a\u00f1u Coleridge y Wordsworth colaron a Alema\u00f1a. Coleridge desilusion\u00f3se dafechu al conocer la Revoluci\u00f3n francesa, que consider\u00f3 bien radical; punxo ent\u00f3s la so atenci\u00f3n na filosof\u00eda alemana, especialmente l'idealismu trascendental d'Immanuel Kant. Aprendi\u00f3 alem\u00e1n y lleg\u00f3 a estudiar na Universid\u00e1 de Gottingen. Igualmente, interes\u00f3se na cr\u00edtica lliteraria del dramaturgu del sieglu XVIII, Lessing, y nes obres de Friedrich Schlegel y de Friedrich Schelling. Estrayi de los cantares de los Minnes\u00e4nger y de les lleendes locales les temes de nueves obres. Coleridge estudi\u00f3 alem\u00e1n y, al volver a Inglaterra, traduci\u00f3 al ingl\u00e9s la trilox\u00eda dram\u00e1tica \"Wallenstein\" del poeta cl\u00e1sicu alem\u00e1n Friedrich Schiller.\nColeridge criticaba'l gustu lliterariu de los sos contempor\u00e1neos, tarreciendo qu'esa falta de gustu, nel creciente n\u00famberu de persones alfabetizadas, acabara profanando la mesma lliteratura. \nEn 1800 torn\u00f3 a Inglaterra y pocu dempu\u00e9s asiti\u00f3se cola so familia y amigos en Keswick nel Lake District de Cumberland pa tar cerca de Grasmere, onde fueren a vivir Wordsworth y la so hermana. Namor\u00f3se de Dorothy Wordsworth, amor nunca correspond\u00edu que lu persiguir\u00e1'l restu de la so vida. Llueu se vio acos\u00e1u por problemes maritales, enfermedaes, creciente dependencia del opiu, tensiones con Wordsworth y falta d'enfotu nes sos capacidaes po\u00e9tiques, tolo cual impuls\u00f3 la composici\u00f3n de \"Dejection: An Ode\" y la intensificaci\u00f3n de los sos estudios filos\u00f3ficos. \nDe 1804 a 1806, Coleridge vivi\u00f3 en Malta y viax\u00f3 por Sicilia ya Italia, cola esperanza de que, al abandonar l'h\u00famedu clima d'Inglaterra, la so sal\u00fa ameyorara y pudiera amenorgar el consumu d'opiu. Trabay\u00f3 na alministraci\u00f3n brit\u00e1nica de Malta, como secretariu del gobernador Sir Alexander John Ball. Thomas de Quincey sosti\u00e9n nel so \"Recollections of the Lakes and the Lake Poets\" que foi ent\u00f3s cuando se fixo fondamente adictu al opiu, usando la droga como sustitutu del puxu y la creativid\u00e1 de moced\u00e1, y\u00e1 perd\u00edos; suxuri\u00f3se, sicas\u00ed, qu'esto reflexa m\u00e1s bien les esperiencies de Quincey, y non les de Coleridge. \nEnte 1808 y 1819 \"esti xigante ente nanos\", como de cutiu foi denomin\u00e1u polos sos contempor\u00e1neos, dio una serie de conferencies en Londres y Bristol; les dedicaes a Shakespeare anovaron l'inter\u00e9s nel dramaturgu como modelu pa escritores contempor\u00e1neos. \nEn 1816 empior\u00f3 la so adicci\u00f3n, sufr\u00eda depresi\u00f3n y atop\u00e1base allo\u00f1\u00e1u de la so familia; por too ello, estableci\u00f3 la so residencia nel llar del m\u00e9licu James Gillman, en Highgate, Londres. Esi a\u00f1u public\u00f3 Christabel y Kubla Khan, que lu fixeron famosu. \nEn casa del doctor Gillman acab\u00f3 la so mayor obra en prosa, la \"Biographia Lliteraria\" (1817), un volume compuestu por venticinco cap\u00edtulos de notes autobiogr\u00e1fiques y disertaciones sobre diversos temes, incluyendo dalgunos de teor\u00eda lliteraria y cr\u00edtica. Destaca la so definici\u00f3n sobre la naturaleza de la poes\u00eda y l'imaxinaci\u00f3n: fixo una famosa distinci\u00f3n ente la imaxinaci\u00f3n primaria y la secundaria per un sitiu, y la fantas\u00eda, por otru. Public\u00f3 otros escritos mientres viv\u00eda na casa Gillman, pudiendo destacar \"Sibylline Leaves\" (1817), \"Aids to Reflection\" (1825), y \"Church and State\" (1830). Morri\u00f3 d'un ataque al coraz\u00f3n en Highgate el 25 de xunetu de 1834.\nObres.\nPoes\u00eda.\nConti\u00e9n la meyor espresi\u00f3n de la so fuercia po\u00e9tico. Contribuy\u00f3 colos t\u00edpicos poemes de conversaci\u00f3n o poes\u00eda de meditaci\u00f3n, como \"El ruise\u00f1or\". \nColeridge difier de Wordsworth. Mientres Wordsworth insp\u00edrase nes coses cencielles de la vida cotidiana (\"everyday life\"), Coleridge recurre al pas\u00e1u como un tiempu misterioso y fant\u00e1stico, proyeutando al llector escontra'l fant\u00e1sticu mundu de la imaxinaci\u00f3n\". Wordsworth pretende entretener al llector con una escritura \"simple\", natural; frente a ello, Coleridge dir\u00edxese a \u00e9l pa tresportalo al misteriosu y m\u00e1xicu mundu de lo \"sobrenatural\". \nLa so contribuci\u00f3n m\u00e1s famosa ye la \"Rima del vieyu marineru\". Dalgunos pretendieron atopar en \u201cEl vieyu marineru\u201d una moral, y pal que crean que tien esta finalid\u00e1, Coleridge a\u00f1ede una conseya a la fin de la narraci\u00f3n, pero'l poema ye en s\u00ed mesmu asemey\u00e1u a un cuentu \u00e1rabe, onde too se mueve siguiendo una secuencia fant\u00e1stica ya inesperada\u201d (Ifor Evans).\nInclusive aquellos que nun la lleeron, t\u00e1n influy\u00edos por ella, pos dio ciertes frases proverbiales al idioma ingl\u00e9s, como la met\u00e1fora del albatros alredor del pescuezu pa se\u00f1alar daqu\u00e9 qu'enzanca o entorpez el trabayu; la cita de \"water, water everywhere, but not a drop to drink / agua, agua perdayures, pero nin una gota pa beber\", o la espresi\u00f3n \"a sadder but wiser man / un home m\u00e1s murniu pero m\u00e1s sabiu\".\nLo empezara en 1798. El nome del poema provi\u00e9n del antiguu kan mongol, Kublai Kan. \nAparentemente, inspir\u00f3lo un sua\u00f1u induc\u00edu pol opiu. La historia ambi\u00e9ntase nun oriente antiguo y llenu de ritos m\u00e1xicos. La fuercia espresivo de Coleridge espl\u00edcase na f\u00e9rvida imaxinaci\u00f3n descriptiva y nel ritmu casi musical que-y da a la composici\u00f3n. Recurre a im\u00e1xenes estra\u00f1es, on\u00edriques. \nComo \"Kubla Khan\", esti peque\u00f1u poema ta inconclusu. Ye un cuentu fant\u00e1sticu. Destaca pol so ritmu y llinguaxe musicales y el so aire de cuentu g\u00f3ticu, daqu\u00e9 abondo frecuente nel Romanticismu.\nEl so trabayu m\u00e1s influyente fueron los \"conversation poems\" (poemes de conversaci\u00f3n o de meditaci\u00f3n), m\u00e1s curtios. El tonu d'estos poemes bazcuya ente los tranquiles \"This Lime-Tree Bower My Prison\" y \"Frost at Midnight\" a los bien emotivos \"Dejection\" y \"The Pains of Sleep\". Esti modelu foi darr\u00e9u adopt\u00e1u por Wordsworth, el que los us\u00f3 en delles de les sos obres. Al travi\u00e9s de Wordsworth, estos poemes de conversaci\u00f3n fixeron una forma com\u00fan pa la espresi\u00f3n po\u00e9tica inglesa, y quiciabes la m\u00e1s adoptada polos poetes modernos.\nOtros x\u00e9neros.\nEsta obra confirma la so capacid\u00e1 d'anal\u00eds y cr\u00edtica filos\u00f3fica, pol\u00edtica y teol\u00f3xica. Ellabora una serie de teor\u00edes, que deseyaba incluyir nun proyeutu filos\u00f3ficu m\u00e1s ampliu y complexu, que nunca lleg\u00f3 a escribir. \nLos m\u00e9ritos pros\u00edsticos de Coleridge anicien en que, per un sitiu, apurri\u00f3 a la cr\u00edtica lliteraria \u201cuna interpretaci\u00f3n m\u00e1s fonda y m\u00e1s filos\u00f3fica\u201d y, por otru por concebir pa ella \u201cun vocabulariu m\u00e1s \u00fatil y revelador\u201d.\nEscribi\u00f3, am\u00e1s, diverses obres en prosa y pieces teatrales.\nXuiciu cr\u00edticu.\nEl \"Dictionnaire Bouillet au XIXe si\u00e8cle\" afirma que'l m\u00e9ritu de Coleridge como poeta anicia n'habese alzao contra los llugares comunes y la lliteratura artificial del so tiempu, consultar la naturaleza, y llamao l'atenci\u00f3n sobre la Ed\u00e1 Media. \nSe\u00f1ala Ifor Evans que \u201cLa estimaci\u00f3n en que se tuviera la so obra camud\u00f3 por completo cuando a Kathleen Coburn, y nuna fecha tan pr\u00f3xima a n\u00f3s como 1957, dex\u00f3se-y publicar los sos cuadiernos. \u00c9stos amuesen a un Coleridge convert\u00edu n'unu de los homes m\u00e1s cultos y aballadores del so sieglu\u201d. Hasta ent\u00f3s xulg\u00e1base-y nam\u00e1i por tr\u00e9s poemes, \u201cEl vieyu marineru\u201d, \u201cKubla Khan\u201d y \u201cChristabel\u201d; la edici\u00f3n definitiva de los sos cuadernos y cartes confirmen la so llaboriosid\u00e1 y l'altor de les sos conocencies y capacid\u00e1 de reflex\u00f3n.\nConexones familiares.\nColeridge foi padre de Hartley Coleridge, Sara Coleridge, y Derwent Coleridge y g\u00fcelu de Herbert Coleridge, Ernest Hartley Coleridge y Christabel Coleridge. Foi t\u00edu de John Duke, primer Bar\u00f3n de Coleridge. La poeta Mary Coleridge yera familiar suyu, anque nun baxaba d'\u00e9l. El so sobr\u00edn Henry Nelson Coleridge, editor del so trabayu, cas\u00f3se con Sara.\nReferencies.\nBibliograf\u00eda.\nN'espa\u00f1ol:\nN'ingl\u00e9s: \nEnllaces esternos.\nN'espa\u00f1ol:\nN'ingl\u00e9s:"}
{"id": "30363", "revid": "43102", "url": "https://ast.wikipedia.org/wiki?curid=30363", "title": "Primer Llibru de Nefi", "text": "El Primer Llibru de Nefi ye'l primer llibru del Llibru de Morm\u00f3n. El so t\u00edtulu completu ye: El Primer Llibru de Nefi: El so rein\u00e1u y ministeriu. Suelse referir al llibru como Primer Nefi y enbrivir \"1 Ne.\". Ta narr\u00e1u en primer persona (narrador internu) y empieza alredor del 600 AC, con un profeta llam\u00e1u Nefi y la so familia. El Segundu Llibru de Nefi ye una continuaci\u00f3n de la narraci\u00f3n, pol mesmu autor.\nRellato.\nEl llibru empieza en Xerusal\u00e9n cuando gobierna'l Rei Sedequ\u00edas, onde'l padre de Nefi, Lehi, tien una visi\u00f3n na cual v\u00e9 a Dios el Padre, Cristu, y los Doce Ap\u00f3stoles. Adicionalmente p\u00f3nse-y al tantu de la inminente destrucci\u00f3n de Xerusal\u00e9n por Babilonia. Como result\u00e1u d'esta esperiencia, Lehi empieza a predicar el arrepentimientu al so pueblu. Tal como colos profetes b\u00edblicos que viv\u00eden nesa d\u00f3mina, incluyendo a Xerem\u00edes, refuguen les sos ense\u00f1ances ya intenten tomar la so vida.\nNun sua\u00f1u, Dios manda a Lehi qu'abandone Xerusal\u00e9n cola so familia (la cual incl\u00fai a la so muyer, Sariah, y los sos cuatro f\u00edos Llamban, Lemuel, Sam y Nefi).\nCasi darr\u00e9u dempu\u00e9s del so exiliu, Dios ordena a Lehi qu'unvie a los sos f\u00edos de vuelta a Xerusal\u00e9n pa recuperar les pl\u00e1nches de bronce, un grab\u00e1u paec\u00edu al Antiguu Testamentu propied\u00e1 de Lab\u00e1n, un poderosu gobernante de Xerusal\u00e9n. Nefi vuelve colos sos hermanos y, dempu\u00e9s de dellos intentos atayaos, cuando inclusive Laban intenta robar les posesiones de Lehi y atenta contra la vida de los sos f\u00edos, y apuerta a una encomienda frustante. Lam\u00e1n y Lemuel, descarguen los sos frustaciones col so hermanu Nefi. Un \u00e1nxel apa\u00e9zse-yos y ordena a Lemuel y a Lam\u00e1n que dexen de cutir a Nefi y vuelvan pa recuperar pl\u00e1nchesles. Nefi vuelve solo, atopa a Lab\u00e1n ensin conocencia por embriagu\u00e9z y m\u00e1talu cola so propia espada dirix\u00edu pol Esp\u00edritu de Dios. Dempu\u00e9s, amar\u00fatase de Lab\u00e1n y enga\u00f1a a Zoram, un sirviente de Lab\u00e1n, sacando pl\u00e1nchesles fuera de la ciud\u00e1 colos sos hermanos. Zoram, afayando'l trucu de Nefi, fuxe, pero ye persuad\u00edu por Nefi pa viaxar con Lehi y la so familia y vuelven xuntos con pl\u00e1nchesles.\nDempu\u00e9s de recibir les pl\u00e1nches de metal, Lehi pasa un tiempu estudi\u00e1ndoles. Afaya que contienen la so propia xenealox\u00eda, y que ye descendiente de Xos\u00e9, el f\u00edu de Xacob. Tami\u00e9n conti\u00e9n los cinco llibros de Mois\u00e9s ya inclusive dellos escritos del profeta Xerem\u00edes."}
{"id": "30364", "revid": "43102", "url": "https://ast.wikipedia.org/wiki?curid=30364", "title": "Ficci\u00f3n", "text": "La ficci\u00f3n ye la simulaci\u00f3n de la realid\u00e1 que realicen les obres lliteraries, cinematogr\u00e1fiques, historiet\u00edsticas o d'otru tipu, cuando presenten un mundu imaxinariu al receptor. El t\u00e9rminu procede del llat\u00edn \"fictus\" (\"asonsa\u00f1\u00e1u\", \"invent\u00e1u\"), participiu del verbu \"fingere\".\nHistoria del conceutu de Ficci\u00f3n.\nEl conceutu de \"m\u00edmesis\".\nEl conceutu de ficci\u00f3n na tradici\u00f3n occidental ta bien amest\u00e1u al conceutu de m\u00edmesis, desenvueltu na Grecia cl\u00e1sica, nes obres de Plat\u00f3n (el que consideraba a les obres po\u00e9tiques como imitaciones de los oxetos reales, que de la mesma yeren imitaciones de les idees pures) y sobremanera na \"Po\u00e9tica\" d'Arist\u00f3teles, na que'l conceutu de m\u00edmesis xuega un papel esencial. Pa Arist\u00f3teles, toles obres lliteraries copien a la realid\u00e1, acordies col principiu de la verosimilit\u00fa; lo qu'estrema a la lliteratura de la historia ye qu'\u00e9sta copia les coses qu'asocedieron, y aquella les que podr\u00eden asoceder.\nYe necesario aportunar qu'Arist\u00f3teles nun diz que la lliteratura tenga de ser la imitaci\u00f3n del mundu real, sin\u00f3n la imitaci\u00f3n \"de les aiciones de los homes\". Esta diferencia ye la que dexa que lo cre\u00edble irreal tenga cabida na lliteratura. Paul Ricoeur subdividi\u00f3'l conceutu de m\u00edmesis aristot\u00e9licu en tres fases: \nLa rellaci\u00f3n cola \"catarsis\".\nLa \"Po\u00e9tica\" d'Arist\u00f3teles tami\u00e9n introduz otru conceutu bien rellacion\u00e1u colo anterior: el de \"catarsis\". La traxedia, al asonsa\u00f1ar aiciones de personaxes bonos que cayen en desgracia, llogra la implicaci\u00f3n emocional del espectador, el que al travi\u00e9s de la compasi\u00f3n y el mieu se purifica interiormente. Dicha reaici\u00f3n emocional tien la so base na suspensi\u00f3n del xuiciu de realid\u00e1 con al respeutive de l'aici\u00f3n tr\u00e1xica: daqui\u00e9n bien consciente de la irrealid\u00e1 de la obra nun podr\u00eda empatizar .\nFrente a esta concepci\u00f3n de la lliteratura como catarsis, de los autores contempor\u00e1neos, cuantim\u00e1s Bertolt Brecht propunxeron l'anulaci\u00f3n de la implicaci\u00f3n emocional, al travi\u00e9s d'un \"teatru \u00e9picu\", una de que les sos carauter\u00edstiques ye acentuar la irrealid\u00e1 de la representaci\u00f3n, esaxerando la distancia ente ficci\u00f3n y realid\u00e1. D'esta forma, Brecht quer\u00eda llograr que los espectadores realizaren un xuiciu cr\u00edticu y racional de l'aici\u00f3n, en cuenta de una implicaci\u00f3n emocional ya irracional.\nLo cre\u00edble na Renacencia.\nLes teor\u00edes aristot\u00e9liques de la ficci\u00f3n fueron recuperaes mientres el Renacimientu, anque en munchos casos fueron malinterpretadas o sesgadas. Asina por casu, el conceutu de m\u00edmesis como \"imitaci\u00f3n de les aiciones de los homes\" foi traducida por Francesco Robortello, nun sent\u00edu m\u00e1s ampliu pero que result\u00f3 reductor \"a posteriori\", como \"imitaciones d'oxetos\". Esto supunxo qu'autores posteriores reinterpretasen esi sintagma como \"imitaci\u00f3n de mundu real\", amenorgando asina lo imitable a lo real, en cuenta de lo cre\u00edble, como pretend\u00eda'l mesmu Arist\u00f3teles.\nParad\u00f3xicamente, la Ed\u00e1 Media tendiera xustamente a lo contrario: a borrar les llendes de lo real, lo irreal o inclusive lo inverosimil. Les vides de santos o los llibros de caballer\u00edes yeren nam\u00e1i dos exemplos nos que lo real y lo irreal apaec\u00eden mezclado ya indivisibles pa el llectores de la d\u00f3mina. Los eruditos de la d\u00f3mina atacaron fuertemente esti tracamundiu, cuantim\u00e1s nel casu de los llibros de caballer\u00edes; Miguel de Cervantes, autor bien consciente de les llendes del conceutu de verosimilitud, tami\u00e9n tuvo como primer oxetivu al redactar el \"Quixote\" el faer risi\u00f3n al x\u00e9neru de los llibros de caballer\u00edes poles sos desaxeraciones y los sos absurdos, los cuales sicas\u00ed yeren consideraos bien reales polos sos llectores.\nElementos narratol\u00f3gicos de la Ficci\u00f3n.\nAnque \"Ficci\u00f3n\" y \"Narraci\u00f3n\" nun son t\u00e9rminos sin\u00f3nimos (y\u00e1 que non toa ficci\u00f3n ye narrativa, nin toa narraci\u00f3n ye ficticia), la narraci\u00f3n s\u00ed ye la manera predominante d'introducise en mundos de ficci\u00f3n. D'ende qu'esista lo que se conoz como \"pannarrativismo\", consistente na aplicaci\u00f3n (dacuando escesiva) de les ferramientes d'anal\u00eds narrativu, tradicionalmente desenvueltes nel campu de la cr\u00edtica lliteraria, a cualesquier de les formes nes que puede manifestase la ficci\u00f3n: el cine, el teatru, la televisi\u00f3n, los c\u00f3mics, los videoxuegos...\nLa narratolog\u00eda o estudiu de la narraci\u00f3n, desenvueltu fundamentalmente poles corrientes estructuralistes a lo llargo del sieglu XX, c\u00e9ntrase principalmente en cuatro de los elementos constitutivos de la narraci\u00f3n: el narrador, los personaxes, el tiempu y l'espaciu.\nEl narrador.\nYe la entid\u00e1 que narra la historia. Puede ser:\n- Primera persona(yo): cuando'l narrador guarda los fechos qu'asoceden na historia. \"Xeneralmente\", ye'l protagonista de la historia.\n- Tercera persona(\u00e9l/ella): cuando'l narrador rellata los fechos que-y asocedieron a un personaxe de la historia.\nLos personaxes.\nLos personaxes d'una narraci\u00f3n tienen carauter\u00edstiques que los definen y f\u00e1enlos distintos a otros, pueden ser personaxes animales,coses,estos tienen carauter\u00edstiques de persones (pueden falar,pensar,reir,etc..)\nEl tiempu.\nNun testu narrativu indica'l momentu en qu'asocede cada unu de los acontecimientos,pero tami\u00e9n se\u00f1ala la duraci\u00f3n d'esos acontecimientos . (a l'amanecida,mientres la fiesta etc..)\nL'espaciu.\nYe'l llugar f\u00edsicu nel que se desenvuelven los acontecimientos (sablera,campu,monte,etc..) O l'ambiente nel que trescurre la vida de los personaxes (ambiente d'allegr\u00eda,tranquilid\u00e1,etc..)\nAcercamientos a la Sem\u00e1ntica de la Ficci\u00f3n.\nEl pactu ficcional.\nUnu de los mayores problemes que plantega la ficci\u00f3n dende'l puntu de vista de la sem\u00e1ntica, esto ye, del signific\u00e1u, ye'l de c\u00f3mo el llectores o consumidores de ficci\u00f3n podemos non y\u00e1 aceptala pese a la so evidente falsed\u00e1, sin\u00f3n am\u00e1s realizar xuicios alrodiu de la verd\u00e1 o falsed\u00e1 d'enunciaos ficcionales.\nLa Teor\u00eda de los mundos posibles.\nLa Teor\u00eda de los mundos posibles, desenvuelta principalmente por Lubomir Dolezel ya introducida n'Espa\u00f1a por Tom\u00e1s Albaladejo realiza un acercamientu sem\u00e1nticu al fechu ficcional, esto ye, al travi\u00e9s del so signific\u00e1u y non de la so forma esterna (como fa\u00eda, principalmente, la narratolog\u00eda). Bas\u00e1ndose en planteamientos apuntaos por autores como Leibniz, la teor\u00eda de los mundos posibles sosti\u00e9n que toa ficci\u00f3n crea un mundu sem\u00e1nticamente distintu al mundu real, cre\u00e1u espec\u00edficamente per cada testu de ficci\u00f3n y al que nam\u00e1i se puede aportar precisamente al travi\u00e9s de dichu testu. Asina, una obra de ficci\u00f3n puede alteriar o esaniciar delles de les lleis f\u00edsiques imperantes nel mundu real (como asocede na ciencia ficci\u00f3n o na novela fant\u00e1stica), o bien calteneles y construyir un mundu cercanu -si non id\u00e9nticu- al real (como asocede na novela realista.\nEsti aproximamientu sem\u00e1nticu a la ficci\u00f3n tien la ventaya d'esplicar, am\u00e1s, c\u00f3mo ye posible realizar xuicios de verd\u00e1 o falsed\u00e1 alrodiu d'afirmaciones ficcionales: ser\u00eden verdaderos aquellos enunciaos que cumplen coles regles propies del mundu posible cre\u00e1u pola ficci\u00f3n (ej: \"Los robots nun pueden estropiar al ser humanu\" nes noveles d'Isaac Asimov); son falsos aquellos que les infringen (ej: \"Los hobbits tienen ales\" en El Se\u00f1or de los Aniellos).\nSecundariamente, la Teor\u00eda de los Mundos posibles\" tami\u00e9n ye \u00fatil pa esplicar los argumentos establec\u00edos nes fanfictions, nel que los autores de determinada fandom interiorizan les regles d'esi mundu posible\" en concretu y, calteni\u00e9ndoles o modificar de la mesma, crean nueves ficciones dientro del mesmu mundu posible."}
{"id": "30365", "revid": "43102", "url": "https://ast.wikipedia.org/wiki?curid=30365", "title": "Cuentu de fades", "text": "Un cuentu de fades ye una historia ficticia que pue contener personaxes folcl\u00f3ricos tal como faes, duendes, elfos, troles, xigantes, gnomos y animales parlantes, seg\u00fan encantamientos, de normal representaos nuna secuencia inveros\u00edmil d'eventos. Nel llinguaxe contemporaneu, el t\u00e9rminu ye tami\u00e9n utiliz\u00e1u pa describir daqu\u00e9 que ta vencey\u00e1u con princeses, como los casos de \u00abun final de cuentu de fades\u00bb (un final feliz) o d'un romance de cuentu de fades\u00bb, anque non tolos cuentos de fades terminen con un final pr\u00f3speru. Otra miente nel aspeutu coloquial un cuentu de fades\u00bb, o tami\u00e9n \u00abrellatu de fades\u00bb, pue ser acomu\u00f1\u00e1u con cualquier historia rocambolesco y estraordinario. Polo xeneral, esti tipu de rellatos suel atrayer a los ne\u00f1os peque\u00f1os, al entender \u00e9stos de forma r\u00e1pida y cenciella a los personaxes arquet\u00edpicos de cada historia.\nNes cultures onde los demonios y les bruxes son percib\u00edos como seres reales, los cuentos de fades pueden fundise en forma de narraciones llexendaries, nes que'l contestu ye percib\u00edu, tantu pol narrador como polos oyentes, como si trat\u00e1rase d'una realid\u00e1 hist\u00f3rica. Sicas\u00ed, a diferencia de les lleendes y epopeyes, que nun tienden a tener m\u00e1s que referencies superficiales a la relix\u00f3n y a llugares, persones y sucesos actuales, esti tipu d'histories tien llugar nun periodu indefin\u00edu (\u00abEllo foi una vegada\u00bb) m\u00e1s que nun intre precisu.\nLos cuentos de fades at\u00f3pense y\u00e1 seya en forma oral o lliteraria. Intentar detallar con exactit\u00fa la so historia resulta un llabor dif\u00edcil, y\u00e1 que nam\u00e1i les formes escrites fueron capaces de sobrevivir col pasu del tiempu. Sicas\u00ed, la evidencia de les obres lliteraries, siquier, da una indicaci\u00f3n de que los cuentos de fades esistieron mientres miles d'a\u00f1os, anque seique non reconoc\u00edos al entamu como un x\u00e9neru propiu; el t\u00e9rminu \u00abcunto de fades\u00bb foi-yos dau pola francesa Madame d'Aulnoy. Al travi\u00e9s de los sieglos, atop\u00e1ronse afayos lliterarios de cuentos de fades en tol mundu, siendo recoy\u00edos polos folcloristes en diverses cultures. Inclusive, angua\u00f1o, siguen redact\u00e1ndose cuentos de fades y obres derivaes del mesmu x\u00e9neru.\nEnt\u00e1 cuando los primeros cuentos de fades taben destinaos principalmente a les audiencies adultes, y en menor grau a los ne\u00f1os, \u00e9stos empezaron a acomu\u00f1ar colos infantes dende los escritos de los preciosistas; a partir de que los hermanos Grimm titularen a la so coleici\u00f3n como \"Children's and Household Tal\", el venceyu colos ne\u00f1os foi fortaleci\u00e9ndose col intre de los a\u00f1os.\nLos folcloristes clasificaron a los cuentos de fades de diverses formes; ente les m\u00e1s notables agrupaciones t\u00e1n el sistema d'Aarne-Thompson y l'anal\u00eds morfol\u00f3xicu del eruditu Vlad\u00edmir Propp. Per otru llau, otros folcloristes interpretaron la importancia de los cuentos, pero nenguna escuela foi establecida de manera definitiva pa encetar el signific\u00e1u d'esti tipu de rellatos.\nTraces carauter\u00edstiques.\nAnque'l cuentu de fades ye claramente un x\u00e9neru distintivu, la definici\u00f3n que marca a una obra como un rellatu de fades ye una fonte de discutiniu considerable. Vlad\u00edmir Propp, na so \"Morfolox\u00eda del cuentu\", critic\u00f3 la distinci\u00f3n ente \u00abcuentos de fades\u00bb y \u00abrellatos sobre animales\u00bb en raz\u00f3n de que munchos cuentos contienen tantu a elementos como animales fant\u00e1sticos. Sicas\u00ed, pa escoyer obres pal so anal\u00eds, Propp utiliz\u00f3 tolos cuentos populares rusos clasificaos nel conxuntu de tipos 300-749 en Aarne-Thompson \u2013nun intentu por brinda-yos una distinci\u00f3n\u2013 pa establecer puramente un nuevu grupu de cuentos. El so propiu anal\u00eds identific\u00f3 a los cuentos de fades polos sos elementos de la trama, anque pas\u00f3 a ser critic\u00e1u, una y bones l'anal\u00eds nun s'empresta f\u00e1cilmente a los cuentos que nun impliquen una busca y, am\u00e1s, los mesmos elementos de la trama son atopaos n'obres que nun son consideraes como cuentos de fades.\nUn factor alcord\u00e1u colectivamente ye que la naturaleza d'un cuentu nun depende de si les fades apaecen n\u00e9l. Obviamente, munches persones, ente ellos Angela Carter na so introducci\u00f3n al \"Virago Book of Fairy Tal\", repararon qu'una gran parte de los llamaos cuentos de fades nun contienen faes n'absolutu. Esto ye en parte por cuenta de la historia del t\u00e9rminu n'ingl\u00e9s \u00ab\"fairy tale\"\u00bb, que der\u00edvase de la frase francesa \u00ab\"conte de f\u00e9es\"\u00bb, usada per primer vegada na coleici\u00f3n de Madame D'Aulnoy en 1697.\nTal que Stith Thompson y Carter faen notar, los animales parlantes y la presencia de la maxa paecen ser m\u00e1s comunes del x\u00e9neru que les mesmes faes. Sicas\u00ed, la mera presencia d'animales que falen nun convierte un rellatu nun cuentu de fades, sobremanera cuando l'animal ye claramente una m\u00e1zcara d'una cara humana, como asocede nes f\u00e1bules.\nNel so ensayu \"Sobre los cuentos de fades\", J. R. R. Tolkien manifest\u00f3 tar acordies cola esclusi\u00f3n de les faes\u00bb de la definici\u00f3n, concibiendo a los cuentos de fades como histories sobre les aventures de los homes en \u00abFa\u00ebrie\u00bb, la tierra de les faes, los pr\u00edncipes y princeses, nanos, elfos, y non solamente especies m\u00e1xiques sin\u00f3n munches otres marav\u00edes. A pesar d'ello, l'ensayu omite a cuentos que son consideraos como cuentos de fades, citando como exemplu a \"The Heart of a Monkey\", que Andrew Lang incluy\u00f3 en \"El llibru lila de los cuentos de fades\". Otros cuentos que nun incl\u00fain magia pero com\u00fanmente son clasificaos como cuentos de fades son \"What Is the Fastest Thing in the World?\" y \"Catskin\".\nDellos folcloristes prefieren utilizar el t\u00e9rminu alem\u00e1n \u00ab\"M\u00e4rchen\"\u00bb pa referise al x\u00e9neru, una pr\u00e1utica que se reforz\u00f3 cola definici\u00f3n de Thompson na so edici\u00f3n de 1977 de \"The Folktale\": \u00abun cuentu de ciertu llargor qu'implica una socesi\u00f3n de motivos [repeticiones] o episodios. Mu\u00e9vese nun mundu irreal, ensin llocalid\u00e1 o criatures defin\u00edes y ta llenu de coses maraviyoses. Nesta tierra de nunca enxam\u00e1s, los h\u00e9roes humildes maten a los sos adversarios, herieden los reinos y c\u00e1sense con princeses\u00bb. Los personaxes y motivos de los cuentos de fades son simples y arquet\u00edpicos: princeses, f\u00edos nuevos y pr\u00edncipes valientes, ogros, xigantes, dragones, troles, madrasques malvaes y h\u00e9roes falsos, faes madrines y otru ayudantes m\u00e1xicos, de cutiu caballos, llobos o aves parlantes, montes de vidriu seg\u00fan prohibiciones y rotura de restricciones. Otres carauter\u00edstiques de los cuentos \u2014la r\u00edtmica, lo grotesco, lo estra\u00f1o y lo gracioso\u2014 son mera recreaci\u00f3n pa l'abondosa allegr\u00eda de los ne\u00f1os, ente que los peligros y terrores insp\u00edrenlos fascinaci\u00f3n. Los cuentos de fades son l'escenariu del mundu de la infancia, un reinu de vida vicaria, m\u00e1s elemental y llibremente apin\u00e1u de fantas\u00edes que los drames perfeccionistes de los adultos sofisticaos que la so aceptaci\u00f3n enraigonada d'arreyar les realidaes esixe coses m\u00e1s severes. Italo Calvino cit\u00f3 a los cuentos de fades como'l principal exemplu de \u00abviveza\u00bb na lliteratura, por cuenta de la breved\u00e1 y concisi\u00f3n de les sos histories.\nHistoria del x\u00e9neru.\nDe primeres, les histories qu'agora catalogamos como cuentos de fades yeren solamente un tipu de cuentu y nun yeren conceb\u00edes como un x\u00e9neru independiente. El t\u00e9rminu alem\u00e1n \u00ab\"M\u00e4rchen\"\u00bb lliteralmente significa \u00abcuentu\u00bb, polo que nun intenta referise a un tipu espec\u00edficu d'obra. Nun foi ent\u00f3s sin\u00f3n hasta la d\u00f3mina de la lliteratura del Renacimientu que'l x\u00e9neru empez\u00f3 a ser defin\u00edu, pos los escritores d'esti periodu empezaron a desllindar un x\u00e9neru de cuentos, que pas\u00f3 a consolidase al travi\u00e9s de les obres d'otros munchu escritores, convirti\u00e9ndose coles mesmes nun x\u00e9neru incuestionable colos escritos de los hermanos Grimm. Nel procesu, el nome acu\u00f1\u00f3se cuando los preciosistas empezaron a escribir histories lliteraries; Madame d'Aulnoy invent\u00f3'l t\u00e9rminu \u00ab\"contes de f\u00e9e\"\u00bb, que se traduz como \u00abcuentu de fades\u00bb.\nPor cuenta de la definici\u00f3n del x\u00e9neru de la fantas\u00eda, munchos trabayos que xeneralmente se clasifiquen como rellatos fant\u00e1sticos, enantes yeren catalogaos como cuentos de fades, incluyendo les noveles \"El hobbit\" de Tolkien, \"Rebeli\u00f3n na granxa\" de George Orwell y \"El maraviyosu Magu de Oz\" de Lyman Frank Baum. Ello ye que \"Sobre los cuentos de fades\" de Tolkien conti\u00e9n discutinios de tipu \"worldbuilding\" (que se define como'l procesu de crear un mundu imaxinariu, dacuando acomu\u00f1\u00e1u con un universo ficticiu), siendo consider\u00e1u como una parte vital na cr\u00edtica del x\u00e9neru fant\u00e1sticu. Anque la fantas\u00eda, particularmente nel subx\u00e9neru \u00abfantas\u00eda de cuentu de fades\u00bb, b\u00e1sase en gran midida nos motivos de los cuentos de fades, angua\u00f1o dambos x\u00e9neros son apreciaos como apartaos distintos.\nFolclor y formes lliteraries.\nEl cuentu de fades, na so espresi\u00f3n oral, ye una subclase del cuentu folkl\u00f3rico. Dellos escritores redactaron igualmente rellatos pertenecientes al x\u00e9neru, los cuales son refer\u00edos como cuentos de fades lliterarios, o \"Kunstm\u00e4rchen\". Les formes m\u00e1s antig\u00fces, dende'l cl\u00e1sicu hind\u00fa \"Panchatantra\" hasta'l \"Pentamer\u00f3n\", amuesen una considerable reelaboraci\u00f3n de la forma oral. Los hermanos Grimm tuvieron ente los primeros n'intentar caltener les carauter\u00edstiques de los rellatos orales. Inclusive, les histories impreses so la so autor\u00eda fueron editaes en m\u00e1s d'una ocasi\u00f3n p'afaeles a la forma escrita.\nTanto los cuentos de fades lliterarios como los orales intercambiaron llibremente trames, motivos y elementos ente sigo, seg\u00fan con otros cuentos estranxeros. Dellos folcloristes del sieglu XVIII intentaron recuperar el folclor \u00abpuru\u00bb que nun fuera enxarey\u00e1u ent\u00e1 coles versiones lliteraries. A pesar de qu'esisten evidencies de cuentos de fades orales qu'esistieron miles d'a\u00f1os primero que les formes lliteraries, nun se tien conocencia de cuentos que guarden reminiscencia del \u00abfolclor puru\u00bb. Cabo se\u00f1alar que cada cuentu de fades lliterariu insp\u00edrase nes tradiciones populares, anque seya nam\u00e1i evidente na parodia. Poro, esto fai imposible trazar les formes de tresmisi\u00f3n d'un cuentu de fades. Am\u00e1s, s\u00e1bese que les persones que cunten esti tipu de rellatos, na so forma oral, lleen cuentos de fades, en forma escrita, con tal d'amontar el so n\u00famberu d'histories ya interpretaciones.\nHistoria.\nLa tradici\u00f3n oral de los cuentos de fades lleg\u00f3 muncho primero que la forma escrita; al entamu, los cuentos yeren contaos o espublizaos de forma dram\u00e1tica, m\u00e1s all\u00e1 de ser escritos, de xeneraci\u00f3n en xeneraci\u00f3n. Por cuenta de esto, l'anal\u00eds del so desenvolvimientu hist\u00f3ricu ye notablemente confusu. Los cuentos de fades escritos m\u00e1s antiguos de los que se tien noci\u00f3n surdieron del Antiguu Exiptu, nel a\u00f1u 1300\u00a0a.\u00a0C. (por casu, la \"Historia de los dos hermanos\"), apaeciendo depu\u00e9s, de xemes en cuando, na lliteratura escrita por medio de les cultures lletraes, como en \"El poll\u00edn d'oru\", que incl\u00fai \"Cupido y Psique\" (Antigua Roma, 100-200\u00a0d.\u00a0C.), o'l \"Panchatantra\" (India, 200-300\u00a0d.\u00a0C.), anque se desconoz en qu\u00e9 midida \u00e9stos reflexen los verdaderos cuentos tradicionales, inclusive del so propiu tiempu. La evidencia estil\u00edstica indica que diches obres, xunto con munches coleiciones posteriores, reelaboraron los cuentos populares de tala forma que afix\u00e9ronse a les formes lliteraries. Lo qu'amuesen ye que'l cuentu de fades tien raiga\u00f1os antiguos, inclusive superando a la escoyeta de cuentos m\u00e1xicos \"Los mil y una nueches\" (compilada hacia 1500\u00a0d.\u00a0C.), na que figuren \"Baital Pachisi\" y la \"Historia de Bel y el Drag\u00f3n\". Am\u00e1s d'eses coleiciones y los cuentos individuales, en China, la obra Lie Zi y el fil\u00f3sofu Zhuangzi, dambos pertenecientes al sistema tao\u00edsta, incluyeron o espublizaron cuentos de fades. Na definici\u00f3n m\u00e1s amplia del x\u00e9neru, los primeros cuentos de fades occidentales qu'algamaron notoried\u00e1 son los d'Esopo (sieglu VI\u00a0a.\u00a0C.) na Antigua Grecia.\nLes alusiones a los cuentos de fades predominen en \"Los cuentos de Canterbury\" de Geoffrey Chaucer, \"The Faerie Queene\" d'Edmund Spenser y los guiones de William Shakespeare. Al igual que \"L'agua y el sal\" y \"Cap O' Rushes\", \"El rei Lear\" pue ser consider\u00e1u como una variante lliteraria de los cuentos de fades. En s\u00ed, la historia volvi\u00f3 apaecer na lliteratura occidental nos sieglos XVI y XVII, cola coleici\u00f3n \"Nueches de Prestar\" de Giovanni Francesco Straparola (Italia, 1550 y 1553), la cual conti\u00e9n dellos cuentos de fades nos sos rellatos, y los cuentos napolitanos de Giambattista Basile (N\u00e1poles, 1634-1636), toos ellos pertenecientes al x\u00e9neru del cuentu de fades. Carlo Gozzi fixo usu de dellos motivos del x\u00e9neru ente los sos escenarios de comedia del arte, incluyendo ente los mesmos a unu bas\u00e1u en \"The Love For Three Oranges\" (1761), escritu por Basile. Simult\u00e1neamente, Pu Songling, en China, incluy\u00f3 dellos cuentos de fades na so coleici\u00f3n, \"Strange Stories from a Chinese Studio\" (publicada de forma p\u00f3stuma en 1766). El cuentu de fades pas\u00f3 a volvese popular ente los preciosistas franceses de la clase alta (1690\u20131710), y ente los cuentos contaos naquellos tiempos taben los de Jean de La Fontaine y \"Contes\" de Charles Perrault (1697), el que estableci\u00f3 les formes de \"La bellu durmiente\" y \"Cenicienta\". Anque les coleiciones de Straparola, Basile y Perrault contienen les formes m\u00e1s antig\u00fces conoc\u00edes de dellos cuentos de fades, na evidencia estil\u00edstica, tolos escritores reescribieron los cuentos p'apurri-yos un efeutu lliterariu. \nLos hermanos Grimm convirti\u00e9ronse nos primeros coleicionistes n'intentar caltener non y\u00e1 la trama y los personaxes de los cuentos, sin\u00f3n tami\u00e9n l'estilu en que taben calten\u00edos, al compilar cuentos de fades alemanes; ir\u00f3nicamente, anque la so primer edici\u00f3n (1812 y 1815) prevalez como una ayalga pa los folcloristes, dambos vi\u00e9ronse na necesid\u00e1 de reescribir los cuentos n'ediciones posteriores pa volvelos m\u00e1s aceptables, daqu\u00e9 que los asegur\u00f3 bones ventes y la consecutiva popularid\u00e1 de los sos trabayos.\nTal formes lliteraries, am\u00e1s d'estrayer traces de los cuentos populares antiguos, influyeron nos rellatos del folclor de dicha d\u00f3mina. Los hermanos Grimm refugaron dellos cuentos pa la so coleici\u00f3n, anque munchos otros escuch\u00e1ronlos del alemanes, por cuenta de que los cuentos yeren derivaos de Perrault, polo qu'\u00e9stos concluyeron que yeren cuentos franceses y non alemanes; arriendes d'ello, refugaron una versi\u00f3n oral de \"Barba Azul\", decidiendo incorporar sicas\u00ed al cuentu \"Briar Rose\", claramente rellacion\u00e1u con \"La bellu durmiente\" de Perrault, por cuenta de que Jakob Grimm convenci\u00f3 al so hermanu de que la figura de Brunilda probaba que la historia de la princesa durmiente pertenec\u00eda aut\u00e9nticamente al folclor alem\u00e1n.\nEsta cuesti\u00f3n rellacionada col orixe de \"La bellu durmiente\" reflex\u00f3 una creencia com\u00fan ente los folcloristes del sieglu XIX: que na tradici\u00f3n popular calten\u00edense cuentos de fades en formes antig\u00fces, sacante cuando \u00e9stos fueren \u00abcontaminaos\u00bb poles formes lliteraries, afalando a la xente a rellatar cuentos aut\u00e9nticos, en tola estensi\u00f3n de la pallabra. Siendo'l pueblu conceb\u00edu como l'ermita\u00f1u analfabetu y aisll\u00e1u al av\u00edu\u00bb, foi que los folcloristes alemanes quixeron brinda-yos cuentos populares lex\u00edtimos. Dacuando, llegaron a considerar a los cuentos de fades como una forma de \u00abf\u00f3sil\u00bb; pa ellos, cada rellatu del x\u00e9neru yera la borrafa de lo que della vegada fuera un cuentu perfectu. Sicas\u00ed, investigaciones posteriores concluyeron que los cuentos de fades nunca tuvieron una forma fixa, y independientemente de la influencia lliteraria, el contadores constantemente alteri\u00e1benlos pa los sos propios prop\u00f3sitos.\nEl trabayu de los [[Hermanos Grimm|hermanos Grimm influy\u00f3 a otros coleicionistes, inspir\u00e1ndolos a escoyer cuentos y llev\u00e1ndolos a creer de manera asemeyada, con un esp\u00edritu de [[nacionalismu rom\u00e1ntico]], que los cuentos de fades d'un pa\u00eds yeren particularmente representativos d'\u00e9sti, hasta'l puntu de poner en dulda cualquier influencia cultural esterna nel so conten\u00edu. Ente los influy\u00edos tuvieron el rusu [[Alexander Afanasiev]] (que'l so mand\u00e1u empez\u00f3 a publicar en [[1866]]), los [[Noruega|noruegos]] [[Peter Christen Asbj\u00f8rnsen]] y [[J\u00f8rgen Moe]] (en [[1845]]), el rumanu [[Petre Ispirescu]] (en [[1874]]), l'ingl\u00e9s [[Joseph Jacobs]] (en [[1890]]) y [[Jeremiah Curtin]], un estauxunidense qu'axunt\u00f3 cuentos irlandeses, a partir de 1890. Dalgunos [[Etnograf\u00eda|etn\u00f3grafos]] compilaron cuentos de fades en tol mundu, atopando cuentos paec\u00edos n'[[\u00c1frica]], [[Am\u00e9rica]] y [[Australia]]; [[Andrew Lang]] foi capaz de recurrir non solamente a los cuentos escritos d'Europa y Asia, sin\u00f3n tami\u00e9n a los recoy\u00edos polos etn\u00f3grafos, pa completar una serie de llibros de fades que se caracteriz\u00f3 por tar conformada d'episodios que fa\u00eden referencia a distintos colores (tal como \"El llibru azul de les faes\", \"El llibru verde de les faes\", ente otros). Am\u00e1s, los Grimm afalaron a otros coleicionistes de cuentos de fades, tal que cuando [[Yei Theodora Ozaki]] cre\u00f3 una coleici\u00f3n, \"Japanese Fairy Tal\" ([[1908]]), dempu\u00e9s de ser afal\u00e1u por Lang. Simult\u00e1neamente, escritores como [[Hans Christian Andersen]] y [[George MacDonald]] siguieron la tradici\u00f3n de los cuentos de fades na so forma lliteraria. El trabayu de Andersen, n'ocasiones, bas\u00f3se en cuentos populares antiguos, anque result\u00f3 m\u00e1s frecuente'l fechu de qu'utilizara motivos y trames del x\u00e9neru pa crear nuevos rellatos. MacDonald incorpor\u00f3 coles mesmes motivos de los cuentos de fades en nuevos cuentos, tal como \"La princesa de la lluz\", y en trabayos del x\u00e9neru qu'habr\u00eden de convertise en fantas\u00eda, siendo'l casu de \"La princesa y el duende\" y \"[[Lilith (novela)|Lilith]]\".\nTresmisi\u00f3n transcultural.\n[[Archivu:Spiel am Morgen, Margret Hofheinz-D\u00f6ring, Strukturmalerei, 1987 (WV-Nr.7066).jpg|thumb|left|[[Pintura al aceite]] fecha en [[1987]] y titulada \"Spiel am Morgen\", traduc\u00edu a \u00ab\"Xuegu na ma\u00f1ana\"\u00bb.]]\nUn par de teor\u00edes sobre los or\u00edxenes de los rellatos de fades intent\u00f3 esplicar los elementos comunes qu'apaecen nos cuentos de fades de tol mundu. Una d'elles afirma qu'un \u00fanicu puntu d'orixe xener\u00f3 un determin\u00e1u cuentu, que depu\u00e9s s'habr\u00eda d'espublizar a lo llargo de los sieglos, y la otra considera que los cuentos de fades der\u00edvense de la esperiencia humana com\u00fan y, poro, pueden apaecer por separ\u00e1u en munchos or\u00edxenes distintos.\nLos rellatos de fades con trames, personaxes y motivos bien asemeyaos son atopaos en delles cultures distintes. Munchu investigadores sostienen que esto ye consecuencia del espardimientu de los cuentos, pos la xente repite los cuentos qu'escuch\u00f3 en pa\u00edses estranxeros, anque la naturaleza oral fai imposible trazar la ruta, sacante por inferencia. De la mesma, dellos folcloristes trataron de determinar l'orixe por evidencia interna, que non siempres puede ser considerada como del tou comprensible; [[Joseph Jacobs]], al comparar el cuentu escoc\u00e9s \"The Ridere of Riddles\" cola versi\u00f3n de los hermanos Grimm, \"The Riddle\", atalant\u00f3 qu'en \"The Ridere of Riddles\" un h\u00e9roe remata cas\u00e1u de forma [[Poligamia|polig\u00e1mica]], un aspeutu que podr\u00eda derivase de un costume antigua, anque en \"The Riddle\", hasta la cosadiella m\u00e1s cenciella podr\u00eda suxurir una mayor antig\u00fced\u00e1.\nFolcloristes de la escuela finlandesa\u00bb (o hist\u00f3rica-xeogr\u00e1fica) intentaron venceyar los cuentos de fades colos sos or\u00edxenes, llogrando resultaos inconclusos al respective. Dacuando, la influencia, especialmente trat\u00e1ndose d'una \u00e1rea y tiempu llindaos, ye m\u00e1s evidente, tal que cuando se considera la influencia de los cuentos de Perrault nos escritos arrexuntaos polos Grimm. Al paecer, so esti razonamientu, \"Little Briar-Rose\" toma emprestaos elementos de \"La bellu durmiente\", seg\u00fan el cuentu de los Grimm aparenta ser la \u00fanica variante independiente n'Alema\u00f1a. De forma asemeyada, l'alcuerdu final ente l'entamu de la versi\u00f3n de los Grimm de \"[[Caperucita Colorada]]\" y la historia de Perrault apunta escontra una influencia \u2014anque'l rellatu de los hermanos Grimm incorpora un final distintu, probablemente deriv\u00e1u de \"El llobu y los siete cabritos\"\u2014. \nColes mesmes, los cuentos de fades tienden a adoptar el tonu correspondiente al so allugamientu por medio de la eleici\u00f3n de los motivos, l'estilu nel que t\u00e1n contaos y les descripciones tantu del personaxe como de la rex\u00f3n.\nVenceyu colos ne\u00f1os.\nDe primeres, la principal audiencia de los cuentos de fades yera la poblaci\u00f3n adulta. Inclusive, les formes lliteraries del x\u00e9neru surdieron a partir d'obres que'l so conten\u00edu taba empobin\u00e1u a los adultos, anque nos [[Sieglu XIX|sieglos XIX]] y [[Sieglu XX|XX]] el cuentu de fades empez\u00f3 a ser acomu\u00f1\u00e1u cola [[lliteratura infantil]].\n[[Archivu:Cutlery for children detail.jpg|thumb|Cubiertos pa ne\u00f1os con detalles qu'amuesen escenes de los cuentos de fades \"[[Blancanieve]]\", \"[[Capiell\u00edn Collor\u00e1u]]\" y \"[[Hansel y Gretel]]\".]]\nLos preciosistas, ente ellos Madame d'Aulnoy, destinaron los sos trabayos a los adultos, sicas\u00ed consideraron qu'\u00e9stos proven\u00eden de les sirvientes, o otres muyeres o suxetos de la clase baxa, que los espublizaren a los ne\u00f1os. N'efeutu, nuna novela d'esa d\u00f3mina, onde se describe la ufierta del pretendiente d'una condesa pa cuntar un cuentu, la condesa esclama qu'adora los cuentos de fades de forma equivalente a la d'una peque\u00f1a infante. [[Jeanne-Marie Leprince de Beaumont]], una de les postreres preciosistas, redact\u00f3 una versi\u00f3n infantil de \"La Bellu y la Bestia\", la cual permanez ent\u00e1 como la versi\u00f3n m\u00e1s conocida del cuentu orixinal. De la mesma, los hermanos Grimm denominaron a la so coleici\u00f3n \"Children's and Household Tal\", siendo coles mesmes obligaos a reescribir los sos cuentos por cuenta de delles quexes de que los sos rellatos nun yeren compatibles coles audiencies infantiles.\nNa era contempor\u00e1nea, los cuentos de fades fueron alteriaos de tala forma que puedan ser lle\u00edos a los ne\u00f1os. Los [[Hermanos Grimm|hermanos Grimm]] concentr\u00e1ronse mayormente n'esraizar les referencies sexuales; [[Rapunzel]], na primer edici\u00f3n, revela les visites del pr\u00edncipe al preguntar porqu\u00e9 la so ropa encoy\u00f3se, dex\u00e1ndo-y a la bruxa deducir que qued\u00f3 embarazada, anque n'ediciones subsecuentes Rapunzel revel\u00f3 de manera desdexada que yera m\u00e1s f\u00e1cil \u00abllevantar\u00bb al pr\u00edncipe qu'a la bruxa. Per otra parte, en dellos aspeutos, la violencia, particularmente aquella que se presenta cuando se castiga a los villanos, amont\u00f3se m\u00e1s, anque en posteriores ediciones esanici\u00f3se esti aspeutu; J. R. R. Tolkien atalant\u00f3 que \"The Juniper Tree\" con frecuencia escluy\u00eda'l so tonu can\u00edbal nuna versi\u00f3n empobinada a los ne\u00f1os. L'encl\u00edn moralista de la [[D\u00f3mina victoriana|d\u00f3mina Victoriana]] alteri\u00f3 los cuentos cl\u00e1sicos convirti\u00e9ndolos en lleiciones d'ense\u00f1anza, como por casu cuando [[George Cruikshank]] reescribi\u00f3 \"La Cenicienta\" en 1854 pa incorporar temes d'astinencia; [[Charles Dickens]] protest\u00f3 al respective: \u00abNuna d\u00f3mina utilitaria, al igual qu'en cualesquier otru intre, ye cuesti\u00f3n de suma importancia que los cuentos de fades tengan de ser respetaos\u00bb.\n[[Psicoan\u00e1lisis|Psicoanalistes]] como [[Bruno Bettelheim]], el que consider\u00f3 la crueld\u00e1 de los antiguos cuentos de fades como un indicativu de los conflictos psicol\u00f3xicos, critic\u00f3 fuertemente esta expurgaci\u00f3n, sobre la base de qu'ello debilit\u00f3 la so utilid\u00e1 pa los ne\u00f1os y adultos, pasando a adoptase simb\u00f3licamente nel so conten\u00edu'l resoluci\u00f3n d'unu o m\u00e1s problemes presentaos.\nL'adautaci\u00f3n de cuentos de fades pa ne\u00f1os sigue vixente; la influyente \"[[Snow White and the Seven Dwarfs]]\" de [[Walt Disney Pictures]] destin\u00f3se primordialmente (anque non solamente) pal merc\u00e1u infantil. ente que el [[anime]] \"[[Les Aventures de Gigi]]\" ta bas\u00e1u nel cuentu de fades \"[[Momotar\u014d]]\". De manera asemeyada, Jack Zipes pas\u00f3 dellos a\u00f1os trabayando na adautaci\u00f3n de cuentos antiguos y tradicionales con tal de volvelos m\u00e1s accesibles pa el llectores modernos y los sos f\u00edos.\nNos planteles [[Pedagox\u00eda Waldorf|Waldorf]], los cuentos de fades son usaos en primer instancia como una parte central del [[Curr\u00edculu (educaci\u00f3n)|curr\u00edculu]]. El trabayu de [[Rudolf Steiner]] nel desenvolvimientu humanu amuesa qu'ente les edaes de seis y siete a\u00f1os, la mente d'un ne\u00f1u apriende meyor al travi\u00e9s de la narraci\u00f3n de cuentos, una y bones los arquetipos y la naturaleza m\u00e1xica de los cuentos de faessobremanera, encarecen a los ne\u00f1os d'eses edaes. La naturaleza de los cuentos de fades, na tradici\u00f3n oral, meyora am\u00e1s l'habilid\u00e1 d'un infante pa visualizar una narrativa falada, seg\u00fan pa recordar la historia conforme tala escuchando.\n[[Archivu:Das Tier, Margret Hofheinz-D\u00f6ring, \u00d6l, 1966 (WV-Nr.1268).jpg|left|thumb|Pintura al aceite fecha en [[1966]] y titulada \"Das Tier\", traduc\u00edu como \u00ab\"L'animal\"\u00bb.]]\nLos cuentos de fades tami\u00e9n pueden ser analizaos dende una perspeutiva [[Constructivismo (pedagox\u00eda)|construccionista]]. En \"The Domain of Style\" de \"Analyzing Prose\", [[Richard Lanham]] suxuri\u00f3 que \u00abla forma en que dicimos daqu\u00e9 ye lo que determina lo que vamos dicir\u00bb. So esti enfoque, los rellatos de fades impacten les interpretaciones comunicacionales de los ne\u00f1os seg\u00fan les sos vides; esti tipu d'histories tresm\u00edten-yos a los ne\u00f1os mensaxes sobre l'amor, la vida, los milagros y los finales felices. Lanham opin\u00f3 lo siguiente alrodiu de esti procesu: \u00abPercibimos el mundu tantu activa como recreativamente; non y\u00e1 rexistramos un mundu que 'y\u00e1 ta ende'. Percibir el mundu tami\u00e9n significa componelo, con tal de da-y sent\u00edu a les coses\u00bb. La mente d'un ne\u00f1u ye nuevu ya impresionable; lo qu'ellos ven y escuchen cuando son peque\u00f1os puede afectar la manera na que van concebir la vida. Los padres ent\u00f3s traten de brinda-y y ense\u00f1a-y tou lo que pueden a los sos f\u00edos, anque verdaderamente nun hai un manual sobre c\u00f3mo educar a los ne\u00f1os. D'esta forma, los padres de familia pueden ver nos cuentos de fades un recursu p'amosa-yos a los sos f\u00edos una perspeutiva distinta de los significaos del amor, les rellaciones sociales y la felicid\u00e1. Nun ensayu de \"Communication as\u2026: Perspectives on Theory\", [[John Durham Peters]] a\u00f1edi\u00f3: \u00abLos padres gasten miles de besos, \u00f3rdenes, dineru y pa\u00f1ales, anque nunca llogren saber a fondura qu\u00e9 ye lo qu'en realid\u00e1 funciona y qu\u00e9 non pa producir a un ser humanu. Munches coses asoceden nos primeros dos a\u00f1os de vida \u2014cuando un ne\u00f1u apenas puede falar en d\u00e9l sent\u00edu\u2014, y l'interaici\u00f3n ende ye lo que constit\u00fai al deprendimientu. Alimentar, criar y camudar a un infante son pr\u00e1utiques cencielles de di\u00e1logu, anque resulten inmensamente comunicatives. Si'l di\u00e1logu def\u00ednese como compartir el nuesu tiempu y el nuesu ser, m\u00e1s all\u00e1 d'un esfuerciu conxuntu de comprensi\u00f3n mutua, ent\u00f3s de xac\u00edu que les pr\u00e1utiques son comunicatives, ent\u00e1 cuando la naturaleza asim\u00e9trica de la interaici\u00f3n \u2014un amor desamparao y desgualdrao en cuenta de la proteici\u00f3n y el sustentu\u2014 convierte al espardimientu nun modelu m\u00e1s aptu\u00bb. Siendo ne\u00f1os, intentamos bloquiar y escaecer los horrores que trai la crecedera, polo que definitivamente nun vamos tener la oportunid\u00e1 de volver esperimentar esa mesma sensaci\u00f3n en neng\u00fan otru momentu de les nueses vides. \u00abEscaecer ye una parte del deprendimientu. La revelaci\u00f3n ye relativamente escepcional. N'efeutu, la mayor parte de lo qu'esperimentamos en cualquier contestu nun se rexistra nin siquier na conciencia: el momentu presente apurre la sensaci\u00f3n abonda pa escapar d'una vida d'anal\u00eds\u00bb. Los cuentos de fades van haber de ser referenciaos pol ne\u00f1u n'a\u00f1os vivientes; los infantes van recurrir a esti tipu d'histories p'amosar c\u00f3mo entendieron lo qu'hasta esi momentu conocen y qu\u00e9 ye lo que quieren llograr de la vida. Este mesmu x\u00e9neru ye espubliz\u00e1u a cada persona d'una forma distinta; s\u00edrvenos pa espresar lo qu'un cuentu de fades ta comunic\u00e1ndonos y pa tresmitir les nueses conocencies. La visi\u00f3n construccionista trata d'entender la comunicaci\u00f3n al travi\u00e9s de diversos conceutos ya interpretaciones. Y a l'igual qu'\u00e9sta, los cuentos de fades cunten con una serie de versiones ya interpretaciones distintes.\nVersiones modernes.\nLliteratura.\n[[Archivu:John Bauer 1915.jpg|thumb|Ilustraci\u00f3n de [[John Bauer]] de [[trol]]es y una princesa pa una coleici\u00f3n sueca de cuentos de fades.]]\nNa [[Historia de la lliteratura moderna|lliteratura contempor\u00e1nea]], munchu autores usaron la forma de los cuentos de fades por diversu razones, tal como esaminar la [[condici\u00f3n humana]] dende'l marcu cenciellu qu'apurre un cuentu d'esti x\u00e9neru. D\u00e9l autores busquen recrear un tonu fant\u00e1sticu nun discursu contemporaneu, ente que otru escritores usen les carauter\u00edstiques del cuentu de fades pa rellatar temes modernes; esto puede incluyir usar los drames psicol\u00f3xicos de manera impl\u00edcita na historia, como cuando [[Robin McKinley]] afixo una nueva versi\u00f3n de \"Piel de poll\u00edn\" na so novela \"Deerskin\", la cual fai \u00e9nfasis nel tratu abusivu d'un padre para cola so f\u00eda. Dacuando, especialmente na lliteratura infantil, los cuentos de fades son reelaborados con un nuevu xiru na trama a cencielles p'a\u00f1edir un efeutu risible, como con \"L'apestosu home quesu y otros cuentos maraviosamente est\u00fapidos\" de [[Jon Scieszka]] y \"The ASBO Fairy Tal\" de Chris Pilbeam. Un motivu c\u00f3micu com\u00fan ye un mundu onde tolos cuentos de fades tomen llugar, y los personaxes t\u00e1n conscientes del so rol na historia, como por casu na serie cinematogr\u00e1fica de \"[[Shrek]]\".\nOtru autores pueden tener razones m\u00e1s espec\u00edfiques, tal como revaluaciones [[multiculturalismu|multiculturales]] o [[feminismu|feministes]] de cuentos apoderaos pol machismu [[Eurocentrismu|euroc\u00e9ntrico]], implicando la cr\u00edtica de les antig\u00fces narratives. La figura de la [[damisela n'apuros]] foi especialmente atacada por munchos cr\u00edticos feministes. Exemplos de reversiones narratives onde se refuga esta figura son \"La princesa vistida con una bolsa de papel\" de [[Robert Munsch]], un llibru infantil ilustr\u00e1u nel qu'una princesa rescata a un pr\u00edncipe, o \"La c\u00e1mara de los horrores\" d'[[Angela Carter]], onde se rellaten dellos cuentos de fades dende un puntu de vista feminista.\nUn usu interesante del x\u00e9neru asocedi\u00f3 nun peri\u00f3dicu sobre teunolox\u00eda militar titul\u00e1u \"Defense AT&amp;L\", que public\u00f3 un art\u00edculu en forma d'un cuentu de fades denomin\u00e1u \"Optimizing Bi-Modal Signal/Noise Ratios\". Escrita pol comandante estauxunidense Dan Ward ([[Fuercia Aereu de los Estados Xun\u00edos|Fuercia Aereu]]), esta historia incorpora a una fada llamada Garble col fin de representar les aver\u00edes esistentes na comunicaci\u00f3n ente el operadores y los desarrolladores de teunolox\u00eda. L'art\u00edculu cit\u00e1u result\u00f3 influy\u00edu direutamente por [[George MacDonald]].\nOtres figures destacables qu'emplegaron cuentos de fades nes sos obres son [[Oscar Wilde]], [[A. S. Byatt]], [[Jane Yolen]], [[Terri Windling]], [[Donald Barthelme]], [[Robert Coover]], [[Margaret Atwood]], [[Kate Bernheimer]], [[Espido Freire]], [[Tanith Lee]], [[James Thurber]], [[Robin McKinley]], [[Isaac Bashevis Singer]], [[Kelly Link]], [[Bruce Holland Rogers]], [[Donna Jo Napoli]], [[Cameron Dokey]], [[Robert Bly]], [[Gail Carson Levine]], [[Annette Marie Hyder]], [[Jasper Fforde]], ente munchos otros m\u00e1s. \nPodr\u00eda ser dif\u00edcil establecer una regla ente los cuentos de fades y les fantas\u00edes qu'usen motivos de rellatos de fades, o inclusive trames completes, sicas\u00ed la distinci\u00f3n ye com\u00fanmente fecha, inclusive dientro de los trabayos d'un autor individual: \"Lilith\" y \"Phantastes\" de George MacDonald son consideraos como fantas\u00edes, ente que les sos obres \"La princesa de la lluz\", \"La llave dorada\" y \"La muyer sabia\" son catalogaes como cuentos de fades. La diferencia m\u00e1s notable ye que les fantas\u00edes faen usu de les convenciones novel\u00edstiques de la prosa, la carauterizaci\u00f3n y l'escenariu.\nCine.\n[[Archivu:Snow white 1937 trailer screenshot (2).jpg|thumb|left|Escena de \"[[Snow White and the Seven Dwarfs]]\", el primer llargumetraxe anim\u00e1u de [[Walt Disney]] estren\u00e1u n'avientu de [[1937]].]]\nLos cuentos de fades fueron espublizaos de forma dram\u00e1tica; esisten rexistros d'ello na comedia del arte, y m\u00e1s tarde na [[pantomima]]. La llegada del [[cine]] signific\u00f3 que tal histories pueden ser presentaes nuna manera m\u00e1s plausible col usu d'[[efectos especiales]] y [[animaci\u00f3n]]; la pel\u00edcula de Disney \"[[Snow White and the Seven Dwarfs]]\", estrenada en [[1937]], convirti\u00f3se nun filme innovador pa los cuentos de fades y, ello ye que pa la fantas\u00eda polo xeneral. La influencia de Disney ayud\u00f3 am\u00e1s a establecer esti x\u00e9neru como cine infantil, a pesar de que \"Snow White\", seg\u00fan otros llargumetraxes iniciales de la empresa, fueren destinaos orixinalmente a audiencies adultes, siendo per otra parte acus\u00e1u de simplificar los finales de los cuentos de fades en situaciones onde too termina bien, y opuestes al dolor y el sufrimientu \u2014inclusive, dacuando a los finales infelices\u2014 de munchos cuentos tradicionales. \nDellos cuentos de fades que fueron filmados destin\u00e1ronse primordialmente a los ne\u00f1os, dende los proyeutos contempor\u00e1neos de Disney hasta la reedici\u00f3n de Aleksandr Rou de \"Vasilisa la formosa\", la primer pel\u00edcula sovi\u00e9tica n'usar cuentos del folclor rusu nuna producci\u00f3n de gran presupuestu. Otros usaron les convenciones de los cuentos de fades pa crear nueves histories con sentimientos m\u00e1s relevantes pa la vida moderna, como'l casu de \"[[Labyrinth]]\", y les producciones visuales de [[Michel Ocelot]].\nOtros trabayos afixeron los cuentos de fades familiares nuna variante m\u00e1s apavoriante o psicol\u00f3xica destinada principalmente pa los adultos. Exemplos notables d'ello son \"[[Beauty and the Beast (pel\u00edcula de 1946)|Beauty and the Beast]]\" de [[Jean Cocteau]] y \"[[The Company of Wolves]]\", basada nuna reedici\u00f3n d'[[Angela Carter]] del popular rellatu \"Caperucita Colorada\". Coles mesmes, \"[[Mononoke Hime]]\" y \"[[El laberinto del fauno]]\" incorporaron carauter\u00edstiques de los rellatos de fades a partir de motivos propios del x\u00e9neru y el folclor.\nLes series animaes de televisi\u00f3n y c\u00f3mics \"[[The Sandman (c\u00f3mic)|The Sandman]]\", \"[[Sh\u014djo Kakumei Utena]]\", \"[[Princess Tutu]]\", \"[[Fables (c\u00f3mic)|Fables]]\" y \"[[M\u00c4R]]\" , faen usu toos elles d'elementos estandarizados de los cuentos de fades en delles estensiones, anque se considera que pertenecen esautamente al x\u00e9neru fant\u00e1sticu por cuenta de les locaciones y personaxes categ\u00f3ricos, elementos qu'una narrativa m\u00e1s llarga rique. Una producci\u00f3n cinem\u00e1tica m\u00e1s moderna d'un cuentu de fades ser\u00eda \"[[Nueches blanques (Visconti)|Nueches blanques]]\" de [[Luchino Visconti]], protagonizada pol ent\u00e1 desconoc\u00edu [[Marcello Mastroianni]]. La pel\u00edcula conti\u00e9n delles convenciones rom\u00e1ntiques del x\u00e9neru, a pesar de tomar llugar na Italia subsecuente a la [[Segunda Guerra Mundial]] y cuntar con un final m\u00e1s realista.\nMotivos.\n[[Archivu:Crane beauty5.jpg|thumb|200px|Una ilustraci\u00f3n de [[La Bellu y la Bestia]] fecha por [[Walter Crane]].]]\nCualquier comparanza de los cuentos de fades r\u00e1pido fai notar que dellos rellatos del x\u00e9neru tienen carauter\u00edstiques asemeyaes ente sigo. Dos de les clasificaciones m\u00e1s influyentes son la d'[[Antti Aarne]], revisada por [[Stith Thompson]] y convertida nel sistema Aarne-Thompson, y \u00f3brala \"Morfolox\u00eda del cuentu\" de Vladimir Propp.\nAarne-Thompson.\nEsti sistema arrexunta los cuentos tradicionales y de fades en base a la so trama completa. Asina, escu\u00e9yense carauter\u00edstiques d'identificaci\u00f3n de mancom\u00fan pa decidir cu\u00e1l cuentos arrexuntar ente sigo. \nPor exemplu, cuentos como \"Cenicienta\" \u2014nel qu'una hero\u00edna escorrida, cola ayuda de la fada madrina o un ayudante m\u00e1xicu asemey\u00e1u, asiste a un eventu (o tr\u00e9s) onde se namora d'un pr\u00edncipe y ye identificada como la so verdadera esposa\u2014, son clasificaos como tipu 510, correspondiente a la hero\u00edna escorrida\u00bb. Nesta mesma clasificaci\u00f3n tami\u00e9n s'incl\u00fain los rellatos \"The Wonderful Birch\" (versi\u00f3n finlandesa de \"Cenicienta\"), \"Aschenputtel\" (versi\u00f3n alemana), \"Katie Woodencloak\" (versi\u00f3n noruega), \"The Story of Tam and Cam\" (versi\u00f3n vietnamita), \"Ye Xian\" (versi\u00f3n china), \"Cap O' Rushes\" (versi\u00f3n inglesa), \"Catskin\" (otra versi\u00f3n inglesa), \"Fair, Brown and Trembling\" (versi\u00f3n irlandesa), \"Finette Cendron\" (versi\u00f3n francesa), \"Allerleirauh\" (versi\u00f3n de los Grimm), \"Tattercoats\" (versi\u00f3n inglesa) y \"Estrellita d'oru\" (versi\u00f3n espa\u00f1ola).\nUn anal\u00eds m\u00e1s fondu de los rellatos amuesa qu'en \"Cenicienta\", \"The Wonderful Birch\", \"The Story of Tam and Cam\", \"Ye Xian\", y \"Aschenputtel\", la hero\u00edna ye escorrida pola so madrasca y nun se-y concede'l permisu p'asistir a un baille o otru eventu, ente qu'en \"Fair, Brown and Trembling\" y \"Finette Cendron\" ye acesmada poles sos hermanes y otres figures femenines, polo que son clasificaos como 510A; per otru llau, en \"Cap O' Rushes\", \"Catskin\" y \"Allerleirauh\", la protagonista ye impulsada dende'l so llar poles persecuciones del so padre, y tien de ponese a trabayar nuna cocina aniciada n'otru sitiu. Estos postreros pertenecen a l'agrupaci\u00f3n 510B. Sicas\u00ed, en \"Katie Woodencloak\", ella enc\u00e1rgase de los llabores llariegos siendo acesmada pola so madrasca pa depu\u00e9s emprestar los sos servicios nuna cocina. Finalmente, en \"Tattercoats\", ye'l padrastro el que se reh\u00fasa que la hero\u00edna allegue al baille. Con carauter\u00edstiques de mancom\u00fan de dambes divisiones del grupu 510 (esto ye 510A y 510B), \"Katie Woodencloak\" ye clasific\u00e1u como 510A por cuenta de que'l villanu ye la madrasca, ente que \"Tattercoats\" ye marc\u00e1u como 510B por cuenta de que el padrastro asume'l rol de padre de la protagonista.\nSicas\u00ed, esti sistema tien les sos debilidaes na dificult\u00e1 de nun tener una manera de clasificar les subporciones d'un cuentu como lu son los motivos. \"[[Rapunzel]]\" ye de tipu 310 (\u00abLa doncella na torre\u00bb), anque empecipia con una ne\u00f1a a la que se-y esixen ciertes xeres en cuenta de comida robada, tal que \"Puddocky\"; sicas\u00ed, en \"Puddocky\" nun hai una doncella na torre, ente que'l rellatu italianu \"The Canary Prince\" s\u00ed entra nel tipu se\u00f1al\u00e1u, pos empieza con una madrasca celosa.\nAm\u00e1s, el sistema Aarne-Thompson dexa enfocase n'elementos comunes, na midida na que el folclorista puede notar a \"Black Bull of Norroway\" como la mesma historia que \"La Bellu y la Bestia\". Lo anterior resulta pres\u00e9u en cierta parte, pues esraiza'l tonu y los detalles emplegaos nuna historia.\nMorfolox\u00eda.\nAnque [[Vlad\u00edmir Propp]] estudi\u00f3 espec\u00edficamente una coleici\u00f3n de cuentos de fades rusos, el so anal\u00eds fizo av\u00edu tami\u00e9n pa la examinaci\u00f3n de cuentos d'otros pa\u00edses.\n[[Archivu:1932._\u0411\u0438\u043b\u0438\u0431\u0438\u043d._\u041c\u043e\u0440\u043e\u0437\u043a\u043e.jpg|thumb|El padre Frost act\u00faa como una [[fada madrina]] nel cuentu de fades rusu \"Father Frost\", poniendo a prueba a la hero\u00edna enantes de da-y les sos riqueces.]]\nEn criticando l'anal\u00eds de Aarne-Thompson por ignorar l'efeutu\" de los motivos nes histories, y porque los motivos usaos nun yeren del tou claros, Propp analiz\u00f3 los cuentos pola funci\u00f3n\" que cada personaxe y aici\u00f3n cumpl\u00eda, concluyendo qu'un rellatu taba compuestu de 31 elementos y ocho tipos de personaxes. Tomando en considerancia que non tolos elementos son riqu\u00edos pa cada unu de los cuentos, cuando \u00e9stos apaec\u00eden fa\u00edenlo nun orde invariable \u2014sacante que cada elementu individual ten\u00eda de ser neg\u00e1u en dos causes\u2014, polo qu'apaecer\u00eda hasta tres vez, como cuando en \"Brother and Sister\" l'hermanu se reh\u00fasa a beber de fontes encantaes en dos causes, siendo nel tercer intentu cuando resulta encant\u00e1u.\nUnu d'esos elementos ye la fada madrina que-y apurre asistencia m\u00e1xica al h\u00e9roe, n'ocasiones poni\u00e9ndolo a prueba. En \"El p\u00e1xaru d'oru\", el [[Canis lupus|llobu]] parlante eval\u00faa al h\u00e9roe al alverti-y que non ente a una posada y, dempu\u00e9s de que lo llogra, ay\u00fada-y a atopar l'oxetu de la so busca; en \"The Boy Who Drew Cats\", el sacerdote aconseya al h\u00e9roe que se quede en sitios peque\u00f1os pela nueche, lo cual habr\u00eda de protexelo d'un esp\u00edritu malinu; en \"Cenicienta\", la fada madrina da-y a Cenicienta'l vist\u00edu que precisa p'asistir al baille, tal que los esp\u00edritus del so madres f\u00e1enla igualmente en \"Bawang Putih Bawang Merah\" y \"The Wonderful Birch\"; en \"The Fox Sister\", un monxu [[Budismu|budista]] da-y unes botelles m\u00e1xiques a los hermanos protagonistes nam\u00e1s que les usen pa protexese contra l'esp\u00edritu d'un llobu. Sicas\u00ed, n'ocasiones los roles pueden antoxase m\u00e1s complicaos. Tal ye'l casu de \"The Red Ettin\", onde'l protagonismu estr\u00e9mase na madre \u2014el que-y ufierta al h\u00e9roe la totalid\u00e1 d'un pastel de viaxe cola so maldici\u00f3n o la met\u00e1 cola so bendici\u00f3n\u2014 y cuando \u00e9l toma la met\u00e1, una fada sof\u00edta-y con conseyos; en \"Mr Simigd\u00e1li\", el sol, la lluna y les estrelles dan-y a la hero\u00edna un agasayo m\u00e1xicu. Am\u00e1s, los personaxes que non siempres act\u00faen como les faes madrines pueden asumir dichu rol. En \"Kallo and the Goblins\", los duendes villanos tami\u00e9n-y dan regalos a la hero\u00edna, anque en realid\u00e1 son falsos; en \"Schippeitaro\", los gatos antagonistes revelen el so secretu al h\u00e9roe, d\u00e1ndo-y los medios por que \u00e9sti g\u00e1nelos. Inclusive, n'otros cuentos de fades, como \"The Story of the Youth Who Went Forth to Learn What Fear Was\", nun esiste nenguna fada madrina. Les analox\u00edes traz\u00e1ronse ente esti sistema y l'anal\u00eds de los mitos fechu nel \"[[L'h\u00e9roe de les mil cares]]\". Sicas\u00ed, l'anal\u00eds de Propp foi tami\u00e9n critic\u00e1u por ignorar el tonu, humor, los personaxes y, ello ye que tou lo qu'estrema a un cuentu de fades d'otru.\nInterpretaciones.\n[[Archivu:Barbebleue.jpg|left|thumb|[[Barba Azul]] da-y a la so esposa una llave \u2014un motivu espec\u00edficu de la variante d'esi cuentu de fades\u2014.]]\nMunches variantes, especialmente les que t\u00e1n empobinaes a los ne\u00f1os, incorporaron un sent\u00edu de [[moralid\u00e1]] nes sos trames. Perrault concluy\u00eda les sos versiones con una, anque non siempres se-yos consider\u00f3 como un deprendimientu moral: \"Cenicienta\", por casu, remata cola observaci\u00f3n de que la guapura y personalid\u00e1 de la hero\u00edna podr\u00eden aportar a in\u00fatiles ensin la presencia de la so madrina, reflexando la importancia de les conexones sociales, anque tami\u00e9n podr\u00eda simbolizar un signific\u00e1u de tipu espiritual.\nDellos cuentos de fades fueron interpretaos pola so supuesta importancia. Una interpretaci\u00f3n mitol\u00f3xica consider\u00f3 que munchos rellatos de fades, incluyendo a \"Hansel y Gretel\", \"La bellu durmiente\" y \"El rei sapu\", son [[Dios solar|mitos solares]]; esta manera d'interpretaci\u00f3n ye menos popular angua\u00f1o. Dellos fueron tami\u00e9n somet\u00edos a analises psicol\u00f3xicos como'l [[Psicoan\u00e1lisis|freudianu]] y el [[Psicolox\u00eda anal\u00edtica|fondu]], pero nunca s'estableci\u00f3 una manera d'interpretaci\u00f3n definitivu.\nAnalises m\u00e1s espec\u00edficos con frecuencia fueron criticaos por emprestar una gran importancia a los motivos que nun formen, en realid\u00e1, parte del rellatu; esto tiende de cutiu a derivase del tratu d'un cuentu de fades como'l testu definitivu, nel cual el cuentu foi cont\u00e1u o reedit\u00e1u en munches variaciones. Nes variantes de \"[[Barba Azul]]\", l'inter\u00e9s de la esposa ye traicionada por una llave enllordiada de sangre, pol frayatu d'un g\u00fcevu o pol cantar d'una rosa qu'ella llevaba nesi momentu, ensin que neng\u00fan d'estos factores afecte en s\u00ed al cuentu, anque les interpretaciones de les variantes espec\u00edfiques consideraron que l'oxetu precisu forma realmente parte del rellatu.\nOtros folcloristes interpretaron los cuentos como documentos hist\u00f3ricos; dellos folcloristes alemanes creen que los cuentos que fueron calten\u00edos de tiempos antiguos, usaron los cuentos de Grimm pa esplicar d\u00e9l costumes arcaiques. Otros de la mesma esplicaron la figura de la madrasca malvada de forma hist\u00f3rica: munches muyeres morr\u00eden mientres el partu, los sos mar\u00edos volv\u00eden casase, y les nueves madrasques pertenec\u00eden ent\u00f3s colos ne\u00f1os del primer matrimoniu por diversu razones.\nEnllaces esternos.\n[[Categor\u00eda:Lliteratura]]"}
{"id": "30366", "revid": "43102", "url": "https://ast.wikipedia.org/wiki?curid=30366", "title": "Lliteratura en bret\u00f3n", "text": "La lliteratura bretona ye la desenvuelta en Breta\u00f1a en llingua bretona.\nPrimeros testimonios.\nEl testu m\u00e1s antiguu que se calti\u00e9n en bret\u00f3n ye del 790 y consiste en dos p\u00e1xines d'un trat\u00e1u de plantes melecinales que se calti\u00e9n en Leiden.\nDe les primeres manifestaciones del awen (inspiraci\u00f3n po\u00e9tica) nam\u00e1i esisten referencies vagues, y\u00e1 que la tradici\u00f3n ent\u00f3s yera primordialmente oral. Hai inscripciones funeraries, cuentes de mercaderes, inscripciones en monedes, pero la sabidur\u00eda druida y les ense\u00f1ances metaf\u00edsiques, mitol\u00f3xiques, filos\u00f3fiques y cient\u00edfiques taben axuntaes en miles de versos que ten\u00eden de ser memorizados polos aprendices. Am\u00e1s, la socied\u00e1 c\u00e9ltica ten\u00eda bardos, poetes sagraos que celebraben les proeces del clan improvisando poemes con arpa. Per otra parte, el c\u00e9lticu fal\u00e1u en Breta\u00f1a hasta'l sieglu VIII yera'l brit\u00f3nicu, com\u00fan al gal\u00e9s y al c\u00f3rnicu, lling\u00fces de les cual nun entamar\u00eda a estremase hasta'l sieglu VI.\nL'establecimientu c\u00e9lticu en Breta\u00f1a reforzar\u00eda les sos rellaciones con Gales y Cornualles, formando una unid\u00e1 social y cultural indisociable, con reis y patrimoniu lliterariu comunes. Y los sos bardos, Taliesin, Aneirin, Llywarch Hen, Hyvarnion y Gwenc'hlan, famosos en toa Europa. Mientres la Ed\u00e1 Media desenvolvi\u00f3se una importante lliteratura oral en bret\u00f3n, destacando'l bardu Bleheri, famosu na corte de Guillermo de Aquitania, pero los primeros testimonios lliterarios escritos en bret\u00f3n nun llegar\u00eden hasta la Ed\u00e1 Moderna. Cr\u00e9ese que los poetes y bardos bretonos fueron los qu'introducieron y anovaron nel continente europ\u00e9u'l ciclu d'hestories y lleendes de la denominada Materia de Breta\u00f1a, referentes al rei Arturo y a la Mesa Redonda (ciclos de Weroc, Meriasek y Yonek, lleenda de Trist\u00e1n y Isolda), sobremanera a partir del sieglu XI, mientres el duc\u00e1u de Hoel I, gracies a los bardos Cadiou y Riwalon. Tami\u00e9n ser\u00eden importantes los curtios bobos que lleen estos poemes ll\u00edricos (\"lais bretons\") y cantares d'amor, que desgraciadamente nam\u00e1i sobrevivieron na so versi\u00f3n francesa. En filosof\u00eda y teolox\u00eda, ent\u00e1 cuando escribieron en franc\u00e9s o llat\u00edn, destacaron como maestros Pierre Ab\u00e9lard (1079-1142) de Ar Palez, cerca de Naoned, con \"Sic te non\" (1122), considerada como una obra mestra de la escol\u00e1stica; Bernard de Loud\u00e9ac, maestru en Chartres; Jean Roscelin (m. 1121), unu de los iniciadores del nominalismu y profesor na Sorbona; Baudri de Borgueil (1047-1130) y Marbode de Rennes (1035-1123). Les obres en bret\u00f3n d'esta d\u00f3mina nun se caltuvieron. Como en Gales y n'Irlanda, los monxos recoy\u00e9ronles, pero la mayor\u00eda de monesterios fueron escalaos polos normandos y los pocos testos sobrevivientes ser\u00eden destruy\u00edos mientres les Guerres de la Lliga o mientres la Revoluci\u00f3n francesa.\nEl bret\u00f3n mediu.\nLos testos meyor calten\u00edos correspuenden al periodu del bret\u00f3n mediu (sieglos XV-XVI): dalgunos son los denominaos \"Buhes ar Zent\" (\"Vides de Santos\"), dataes del sieglu V pero que nun fueron impreses hasta los sieglos XV-XVII, como \"Buhez Santes Nonn hac he map Deuy\" (\"Vida de San Non y del so f\u00edu Deuy\"), \"Buhez Sante Gwenole\" (\"Vida de Santa Gwenola\"), \"Buhez Santez Genovefa\" (\"Vida de Santa Genoveva\"), \"Buhez Santez Barba\" (\"Vida de Santa B\u00e1rbara\"), impresa en 1557, \"Burzud Braz Jesus\" (\"Vida de Jes\u00fas\"), recoyida en 1530 y \"An Passion hac an Resurrection\" (\"Pasi\u00f3n y Resurrecci\u00f3n\"). Otres fueron \"An dialog etre Arzur Ruca d'an Bretoned hai Gwynglaff\" (\"Di\u00e1logu ente Arturo, rei de los bretones, y Gwynglaff\"), compuestu en 1450, y de car\u00eds relixosu; l'intelectual Jehan Legadeuc compo\u00f3n ente 1463 y 1499 \"-y catholicon breton\", primer diccionariu bret\u00f3n-franc\u00e9s-llat\u00edn, con m\u00e1s de 5.000 pallabres. Pero les obres m\u00e1s importantes, tami\u00e9n d'inspiraci\u00f3n relixosa ser\u00eden el \"Mellezour an maru\" (Espeyu de la muerte, 1519) de Jean Ar Archer Coz, considerada la gran obra de la renacencia bretona y la \"Buhez Mabden\" (1530). Nun se sabe nada de la poes\u00eda ll\u00edrica, ent\u00e1 cuando se sabe que les hestories tradicionales fa\u00edense en versu y peque\u00f1os poemes (lais, balaes, lloros).\nEl teatru bret\u00f3n nun apaeci\u00f3 hasta'l sieglu XII, colos misterios pensaos pa la instrucci\u00f3n y entretenimientu del pueblu en llingua vulgar. Yeren composiciones en versu, respetando les antig\u00fces formes de m\u00e9trica celta, qu'inda yeren norma en Gales. De cutiu bas\u00e1bense na vida y milagros de los santos locales (Meriasek, Bieuzy), los actores yeren xente del pueblu que s'aprend\u00eda'l testu de memoria oralmente, cosa qu'esplicar\u00eda que nun se caltengan los manuscritos. El testu m\u00e1s antiguu, la \"Buhez Santez Nonn\", ye del 1450 y los otres, \"Burzud Braz Jezuz\" (1530), \"Buhez Santez Barba\" (1557) y \"Buhez Santez Katell\" (1580). Estes pieces yeren m\u00e1s llargues que los misterios franceses y ten\u00eden m\u00e1s intensid\u00e1 dram\u00e1tica, pero nun s'atoparon escenes escabrosas y n\u00f3tase la presencia del \"Ankou\", personificaci\u00f3n masculina de la muerte nos cuentos populares. Con respectu al teatru profanu, empecipiar\u00edase a empiezos del sieglu XV y nam\u00e1i se calti\u00e9n una peque\u00f1a comedia, \"Amourousted eun dean coz penihy so orguet a vegada ur plac\u2019h\" (\"Los amores d'un vieyu namor\u00e1u d'una mocina\").\nEnte 1530 y 1642 compil\u00e1ronse los \"Po\u00e9mes bretons du Moyen Age\" (\"Poemes bretones de la Ed\u00e1 Media\"), que nun ser\u00eden impresos hasta 1879 y que recoy\u00eden los \"Pemzec levenez Maria\" (\"Los quince allegr\u00edes de Mar\u00eda\"), \"Buhez Mabden\" (\"Na vida del home\"), y \"Tremenvan an itron gwerches Maria\" (\"Pasi\u00f3n de la Virxe Mar\u00eda\"). Finalmente, en 1576 apaecer\u00eda una versi\u00f3n de la \"Buhez an itron Santes Cathell\" (\"Vida de la dama Santa Catalina\").\nSieglos XVI y XVII.\nMientres el sieglu XVII siguir\u00eda'l desenvolvimientu de la lliteratura en llingua bretona, destacando'l \"Dictionnaire breton-fran\u00e7ais\" (1616) de Quinquer de Roscoff, el que nel a\u00f1u 1636 comp\u00f3n unes \"Divizio\u00f9\" (\"Conversaciones\"); en 1622 escr\u00edbese la \"Doctrin an christien\", qu'incl\u00fai les obres profanes \"Bue Robars an Diaoul\" (\"Vida de Robert el Dia\u00f1u\"), \"An inconstan\u00e7 doub\" y \"Ian melarge\" (\"Martes d'Antroxu\"), influy\u00edes pola \"Comedia del arte\" y \u00f3nde s'introduz el personaxe d'Arlequ\u00edn, a les cual xunir\u00edase m\u00e1s tarde \"Ar farvel goapaer\" (\"El llocu disimul\u00e1u\"), compuesta versu en 1750 en dialeutu lleon\u00e9s por Paskal Kerenveier (1728-1794) y en 1650 Tangi Gueguen escribe les \"An nouelou ancient hai devot\" (\"Cantares vieyos y devotos\").\nMientres la segunda met\u00e1 del sieglu XVII empecipiar\u00eda'l periodu del bret\u00f3n modernu, marc\u00e1u l'orixe polos trabayos gram\u00e1ticos del xesuita Julien Maunoir (1606-1683). El f\u00edu d'un misioneru breton\u00f3fonu, Mikael an Nobletz (1577-1652) tami\u00e9n intent\u00f3 crear una graf\u00eda basada nel dialeutu de Leon y fai delles mutaciones inusuales na llingua: \"tok\" \u201csombreru\u201d y \"kiger\" \u201ccarniceru\u201d, convi\u00e9rtense en \"tok ar c'higer\" \u201cel sombreru del carniceru\u201d o \"\u00f9 ar gigerien\" \u201clos sombreros de los carniceros\u201d, tami\u00e9n \"ma zog\" \u201cel mio sombreru\u201d y \"y dok\" \u201cel so sombreru\u201d.\nAl empar, abandonar\u00edense les regles m\u00e1s dif\u00edciles de la versificaci\u00f3n celta, cosa que dexar\u00eda componer poemes y drames ensin exerciciu de gran virtuosismu. Esta ye considerada como la gran d\u00f3mina del humor c\u00e9ltico, con obres teatrales costumistes y sat\u00edriques de Klaod Al Lae (1745-1791) \"Ar c\u2019hy\" (\"El perru\") y \"Sarmoun great ar maro a Vikeal Morin\" (\"Serm\u00f3n sobre la muerte de Miguel Morin\"), del poema an\u00f3nimu \"Ar bugel fur\" (\"El ne\u00f1u sabiu\") y los poemes fr\u00edvolos del ab\u00e1 Baill, capell\u00e1n de Saint Jean-du-Doigt, autor de \"Meulidige kegin\" (\"Aponderamientu del berru\").\nCon respectu al teatru de la d\u00f3mina, destaquen \"Buhez Santez Genovefa ar Vrabant\" y la \"Burzud\" (\"Pasi\u00f3n\") de 4.660 versos, compuesta por Laora\u00f1s Richou, y el \"Buhez ar Saent\" (1752) de Claude Marigo (1693-1759). Otra forma de teatru relixosu f\u00f3rmenlu los populares \"Pardons\" (celebraciones relixoses), el \"Burzud Santez Triphina\" (\"Purgatoriu de San Patriciu\") y el \"Buhez ar pevar map Aymon\" (\"Vida de los cuatro f\u00edos de Aymon\"). \nAl respective de la lliteratura culta, hai que destacar a Alain-Ren\u00e9 -y Sage Ar Fur, qu'escribe \"Tuccaret\" (1709); el padre Gr\u00e9goire de Rostrenen (1672-[[1750]), siguidor de Maunoir, el qu'en [[1732]] escribir\u00eda \"-y dictionnaire fran\u00e7ois-breton\"; y [[Teophile-Malu Corret de la Tour d'Auvergne]] ([[1743]]-[[1800]]), fil\u00f3logu autor de \"Nouvelles recherches sur la langue, l'anicie et les antiguit\u00e9s des bretons\" ([[1792]]). [[Loeiz -y Pelletier]] ([[1663]]-[[1733]]) escribi\u00f3 un diccionariu etimol\u00f3xicu bret\u00f3n public\u00e1u polos Estaos; [[Charles -y Briz]] ([[1665]]-[[1737]]) escribi\u00f3 \"Heures bretonnes et llatines\" ([[1712]]) nun amiestu de bret\u00f3n y franc\u00e9s denominada \"brezhoneg beleg\" (el bret\u00f3n de los cures).\nRenacimientu lliterariu ([[sieglu XIX]]).\n[[Archivu:Theodore Hersart de la Villemarque.jpg|thumb|[[Th\u00e9odore Hersart de la Villemarqu\u00e9]].]]\nLa renacencia lliteraria bret\u00f3ona coincidi\u00f3 col trunfu lliterariu del romanticismu, prepar\u00e1u pola obra de [[Gonideg]] y pola poes\u00eda de tradici\u00f3n oral y\u00e1 esistente. Inda nel sieglu XIX hab\u00eda bardos ambulantes que cantaben de granxa en granxa, los \"gwerzio\u00f9\" (lloros y cantares \u00e9picos) y los \"sonio\u00f9\" (de car\u00eds humor\u00edsticu y amorosu), onde s'entemec\u00eden poemes antiguos y composiciones nueves. Otres muestres de la tradici\u00f3n oral, los cuentos, recreaben personaxes como [[Merl\u00edn]], [[Rei Arturu|Arturo]], les faes Viviana y [[Morgana]], el xigante Gaor, el cruel rei Conomor (el Conchobar del [[Irlanda|irlandeses]]), la princesa llibertosa Ah\u00e8s o Dahud, los nanos maliciosos denominaos [[korrigan]]s o kornandons y el rei Marco de [[Cornualles]], conoc\u00edu pola hestoria de [[Trist\u00e1n y Isolda]]. Los vieyos mitos fueron cristianizados, como foi'l casu de l'antigua divinid\u00e1 celta [[Cernunnos Taranis]], que foi substituida pol [[dia\u00f1u]]. Tami\u00e9n yera medio pagana la personificaci\u00f3n de la muerte, [[Ankou]], que yera masculina. Les temes favorites de les lleendes yeren la sumersi\u00f3n de ciudaes y villes, la busca de princeses, muertes de muyeres y de ne\u00f1os, trabayos llevaos a t\u00e9rminu gracies a la maxa y la cierva persiguida; a estos xunieron les lleendes cristianes, los santos llegaos de [[Gran Breta\u00f1a]] pa evanxelizar el pa\u00eds y les divinidaes c\u00e9ltiques tresformaes en santos, como Ana en \"Santez Anna\", Brigantia en \"[[Santa Br\u00edxida]]\" y Edern en \"[[San Edern]]\".\n[[Th\u00e9odore Hersart de la Villemarqu\u00e9]] fixo una amplia escoyeta d'estes tradiciones ancestrales y en [[1838]] public\u00f3 lo que-y paeci\u00f3 de m\u00e1s inter\u00e9s en \"Barzaz Breiz\". Esto crear\u00eda inter\u00e9s y afalar\u00eda a otros nuevos autores pa escribir en bret\u00f3n. Los principales fueren [[Aougust Brizeug]] ([[1803]]-[[1858]]), [[Prosper Proux]] ([[1812]]-[[1873]]) de Kernev; [[Jean Marie -y Scour]], con \"Gwerz Ker-Is\" (\"La ciud\u00e1 somorguiada\"); [[Lan Inizan]] ([[1826]]-[[1891]]) [[Fran\u00e7ois-Marie Luzel]] \"Fa\u00f1ch An Uhel\" ([[1821]]-[[1895]]), [[Gwilherm Kerambrun]] ([[1813]]-[[1852]]), [[Narcisse Quellien]] ([[1848]]-[[1902]]), amigu d'[[Ernest Renan]] y autor de los poemes \"Anna\u00efk\" ([[1880]]) y \"Breiz\" ([[1898]]); [[Gabriel Milin]] ([[1822]]-[[1895]]) direutor de la revista [[Feiz hai Breizh]] y autor de los cuentos \"Gwechall-goz y oa\" (\"Foi otra vegada\", [[1924]]).\nTami\u00e9n se desenvolvi\u00f3 una fuerte lliteratura de car\u00eds relixosu y reaccionaria, fomentada poles traducciones b\u00edbliques \"Histoer ar Vuhe Jesus Chrouist\" (\"Hestoria y vida de Xesucristu\"), en \"gweneg\", de Giquello, y el \"Testament Nevez hon Aoutrou Jesus Krist\" (\"El nuevu testamentu de Xesucristu\", [[1827]]), traduc\u00edu por Gonidec, qu'en [[1866]] van xunise na \"Bibl Santel\". Ente estos autores relixosos destacar\u00eden el padre Henry, autor de \"Kannouennou santel\" (\"C\u00e1ntico sagraos\"); el padre [[Yann-Vario -y Jobioux]] ([[1806]]-[[1888]]), l'ab\u00e1 Mientres, autor de \"Ar feiz hai ar vro\" (\"La fe y el pa\u00eds\"); [[Joakim Gwilhom]] ([[1797]]-[[1857]]). Am\u00e1s, mientres el periodu de 1830 a 1848 destacaron los autores de teatru [[Auguste Cu\u00e9rrelu|Aougust Ar C\u2019horr]] y [[Job Coat|Jobig Koat]] de [[Morlaix|Montroulez]], autores de comedies como \"Plac\u2019h ar pemp amourouz\" (\"La moza de los cinco enamorado\"). Dende'l [[1800 ]]form\u00e1rense numberosos grupos de teatru amateur en [[Bro Dreger]], en villes como Lannuon, Pluzuned, Pempoull y Lanveur. Toes estes obres ayudar\u00eden a afitar l'estereotipu del bret\u00f3n ultracat\u00f3licu y reaccionariu.\nLliteratura contempor\u00e1nea.\nEl poeta [[Jean-Pierre Calloc'h]] ([[1888]]-[[1917]]) foi muertu mientres la [[I Guerra Mundial]]. Public\u00f3se de forma p\u00f3stuma la coleici\u00f3n \"Ar en deulin\", qu'enciment\u00f3 la so fama como poeta de guerra.\nNos a\u00f1os 1920, surdi\u00f3 un movimientu pa introducir los nuevos enclinos de la lliteratura moderna en bret\u00f3n, nel que'l lling\u00fcista y autor [[Roparz H\u00e9mon]] tuvo un papel importante. La revista lliteraria \"[[Gwalarn]]\" sirvi\u00f3 de salida p'autores modernos, como [[Jakez Riou]] y [[Yves -y Dr\u00e9zen]] (que public\u00f3 la primer novela llarga en bret\u00f3n en [[1941]]).\n[[Pierre-Jakez H\u00e9lias]] ([[1914]]-[[1995]]) escribi\u00f3 prosa y poes\u00eda tantu en bret\u00f3n como en franc\u00e9s. La so contempor\u00e1nea [[Anjela Duval]] ([[1905]]-[[1981]) escribi\u00f3 poes\u00eda cavilgando sobre'l so orixe llabrador, m\u00edstica y de conciencia social.\n[[Categor\u00eda:Lliteratura]]\n[[Categor\u00eda:Bret\u00f3n]]\n[[Categor\u00eda:Wikipedia:Art\u00edculos ensin plant\u00eda llistaref]]"}
{"id": "30370", "revid": "43102", "url": "https://ast.wikipedia.org/wiki?curid=30370", "title": "Independencia de M\u00e9xicu", "text": "La Independencia de M\u00e9xicu foi la consecuencia d'un procesu pol\u00edticu y social resueltu pela v\u00eda de les armes, que punxo fin al dominiu espa\u00f1ol nos territorios de Nueva Espa\u00f1a. La guerra pola independencia mexicana estendi\u00f3se dende'l \"Grito de Dolores\", el 16 de setiembre de 1810, hasta la entrada del Ex\u00e9rcitu Trigarante a la Ciud\u00e1 de M\u00e9xicu, el 27 de setiembre de 1821. \nEl movimientu independentista mexicanu tien como marcu la Ilustraci\u00f3n y les revoluciones lliberales de la \u00faltima parte del sieglu XVIII. Por esa d\u00f3mina la \u00e9lite ilustrada empezaba a cavilgar alrodiu de les rellaciones d'Espa\u00f1a coles sos colonies. Los cambeos na estructura social y pol\u00edtica derivaos de les reformes borb\u00f3niques, a los que se sum\u00f3 una fonda crisis econ\u00f3mica en Nueva Espa\u00f1a, tami\u00e9n xeneraron un maltar ente dellos segmentos de la poblaci\u00f3n. \nLa ocupaci\u00f3n francesa de la metr\u00f3polis en 1808 desencaden\u00f3 en Nueva Espa\u00f1a una crisis pol\u00edtica que desagu\u00f3 nel movimientu arm\u00e1u. Nesi a\u00f1u, el rei Carlos IV y Fernandu VII abdicaron socesivamente en favor de Napole\u00f3n Bonaparte, que dex\u00f3 la corona d'Espa\u00f1a al so hermanu Xos\u00e9 Bonaparte. Como respuesta, el conceyu de M\u00e9xicu \u2014con sofitu del virr\u00e9i Jos\u00e9 de Iturrigaray\u2014 reclam\u00f3 la soberan\u00eda n'ausencia del rei lex\u00edtimu; la reaici\u00f3n conduci\u00f3 a un golpe d'Est\u00e1u contra'l virr\u00e9i y llev\u00f3 a la c\u00e1rcel a los cabezaleros del movimientu. \nA pesar de la derrota de los criollos na Ciud\u00e1 de M\u00e9xicu en 1808, n'otres ciudaes de Nueva Espa\u00f1a axunt\u00e1ronse peque\u00f1os grupos de conxuraos que pretendieron siguir los pasos de M\u00e9xicu. Tal foi'l casu de la conxura de Valladolid de 1809 y los participantes de la cual fueron puestos en prisi\u00f3n. En 1810, los conspiradores de Quer\u00e9taro tuvieron a piques de correr la mesma suerte pero, al vese descubiertos, optaron por tomar les armes el 16 de setiembre en compa\u00f1\u00eda de los habitantes ind\u00edxenes y llabradores del pueblu de Dolores (Guanajuato), convocaos pol cura Miguel Hidalgo y Costilla.\nDe magar 1810, el movimientu independentista pas\u00f3 delles etapes, pos los socesivos l\u00edderes fueron puestos en prisi\u00f3n o executaos poles fuercies lleales a Espa\u00f1a. De primeres reivindic\u00e1base la soberan\u00eda de Fernandu VII sobre Espa\u00f1a y les sos colonies, pero los l\u00edderes asumieron dempu\u00e9s postures m\u00e1s radicales, incluyendo cuestiones d'orde social como l'abolici\u00f3n de la esclavit\u00fa. Jos\u00e9 Mar\u00eda Morelos y Pav\u00f3n convoc\u00f3 a les provincies independentistes a conformar el Congresu d'An\u00e1huac, que dot\u00f3 al movimientu insurxente d'un marcu llegal propiu. Tres la derrota de Morelos, el movimientu amenorg\u00f3se a una guerra de guerrilles. Escontra 1820, nam\u00e1i quedaben dellos nucleos rebalbos, sobremanera na sierra Madre del Sur y en Veracruz. \nLa rehabilitaci\u00f3n de la Constituci\u00f3n de C\u00e1diz en 1820 afal\u00f3'l camb\u00e9u de postura de les \u00e9lites novohispanes, qu'hasta esi momentu sofitaren el dominiu espa\u00f1ol. Al ver afeutaos los sos intereses, los criollos monarquistes decidieron sofitar la independencia de Nueva Espa\u00f1a, pa lo cual buscaron aliase cola resistencia insurxente. Agust\u00edn de Iturbide dirix\u00f3'l brazu militar de los conspiradores, y a entamos de 1821 pudo atopase con Vicente Guerrero. Dambos proclamaron el Plan d'Iguala, que convoc\u00f3 a la xuntura de toles faiciones insurxentes y cunt\u00f3 col sofitu de l'aristocracia y el cleru de Nueva Espa\u00f1a. Finalmente, la independencia de M\u00e9xicu algam\u00f3se'l 27 de setiembre de 1821. \nTres ello, Nueva Espa\u00f1a convirti\u00f3se nel Primer Imperiu Mexicanu, una ef\u00edmera monarqu\u00eda cat\u00f3lica que dio pasu a una rep\u00fablica federal en 1823, ente conflictos internos y la xebra de les Provincies Xun\u00edes d'Am\u00e9rica Central. \nDempu\u00e9s de dalgunos intentos de reconquista, incluyendo la espedici\u00f3n d'Isidro Barradas en 1829, Espa\u00f1a reconoci\u00f3 la independencia de M\u00e9xicu en 1836, tres el fallecimientu del monarca Fernandu VII.\nAntecedentes.\nSituaci\u00f3n econ\u00f3mica y social del virreinatu de Nueva Espa\u00f1a.\nLa socied\u00e1 novohispana taba estremada en dellos estratos y la so posici\u00f3n taba condicionada por cuestiones d'orde econ\u00f3micu, cultural y pol\u00edticu. Una d'elles yera'l so papel al respective de la posesi\u00f3n de los bienes econ\u00f3micos. Hab\u00eda un grupu bien peque\u00f1u de persones que controlaben la mayor parte de la riqueza, mientres que la gran parte de la poblaci\u00f3n yera probe. Los pueblos ind\u00edxenes hab\u00eden de pagar un tributu al gobiernu y taben suxetos a un r\u00e9xime d'autorid\u00e1 que, por ambiguu, provocaba numberosos enfrentamientos ente espa\u00f1oles peninsulares, criollos y mestizos. Munchos d'estos enfrentamientos ten\u00eden rellaci\u00f3n con cuestiones agraries, como por casu la tenencia de la tierra y el control de l'agua. A lo llargo de los tr\u00e9s sieglos de dominiu espa\u00f1ol hubon dellos espa\u00f1\u00edos sociales na Nueva Espa\u00f1a, ente ellos la Rebeli\u00f3n de los Peric\u00faes de 1734 a 1737 en Vieya California, la Rebeli\u00f3n de los maya de Cisteil (1761) de los mayes, encabezada por Jacinto Canek y les rebeliones de los seris y los pimes en Sonora a lo llargo de tol sieglu XVIII. \nComo un corolariu de los m\u00faltiples or\u00edxenes de la poblaci\u00f3n de Nueva Espa\u00f1a surdi\u00f3'l sistema de castes. Estos grupos taben carauterizaos pol orixe racial de los sos integrantes, atop\u00e1ndose nel cumal los espa\u00f1oles, y ente ellos, los europeos. La combinaci\u00f3n ente espa\u00f1oles, ind\u00edxenes y africanos dio como result\u00e1u un n\u00famberu de grupos nos que la so posici\u00f3n taba determinada pola cantid\u00e1 de sangre espa\u00f1ol que ten\u00eden. El sistema aspiraba a caltener la supremac\u00eda del sangre espa\u00f1ol, y anque nunca tuvo base llegal, nun siendo m\u00e1s qu'una nomenclatura aceptada, reflex\u00f3 la divisi\u00f3n y la esclusi\u00f3n esistente na Nueva Espa\u00f1a, onde los grupos non espa\u00f1oles ocupaben un llugar marxinal nel sistema social.\nLa pilastra de la econom\u00eda colonial de Nueva Espa\u00f1a yera la miner\u00eda, particularmente la esplotaci\u00f3n d'oru y plata. Mientres el sieglu XVIII la producci\u00f3n minera vivi\u00f3 una de les sos meyores d\u00f3mines. Como resultancia, la producci\u00f3n d'oru y plata triplic\u00f3se nel periodu de 1740 a 1803. La bayura yera tala, que la mina llamada La Valenciana, nel est\u00e1u de Guanajuato, lleg\u00f3 a considerase la operaci\u00f3n minera de plata m\u00e1s importante del mundu. Al rematar el sieglu XVIII, Nueva Espa\u00f1a produc\u00eda m\u00e1s de 2.500-000 de marcos de plata, y les sos principales rexones mineres yeren Guanajuato, Zacatecas y el norte de la intendencia de M\u00e9xicu. La importancia de la miner\u00eda pa la econom\u00eda novohispana yera tala que Carlos III reconoci\u00f3 al Cuerpu de Miner\u00eda de Nueva Espa\u00f1a en 1776; un pocu m\u00e1s tarde, dex\u00f3 l'establecimientu del Real Tribunal de Miner\u00eda, seg\u00fan tami\u00e9n del Colexu de Miner\u00eda. \nL'apox\u00e9u de la esplotaci\u00f3n minera favoreci\u00f3'l desenvolvimientu d'otres actividaes econ\u00f3miques, particularmente'l comerciu y l'agricultura. Por exemplu, la creciente importancia de Guadalajara y El Baj\u00edo deb\u00edase a la so rellaci\u00f3n colos minerales de Zacatecas y Guanajuato. Y\u00e1 que la esportaci\u00f3n de plata y oru constituy\u00eda'l noyu de la econom\u00eda novohispana, en redol a esta activid\u00e1 creci\u00f3 un complexu sistema que consolid\u00f3 al grupu de comerciantes peninsulares, pero que tami\u00e9n dex\u00f3 l'ascensi\u00f3n d'un poderosu grupu criollu. Esti grupu taba concentr\u00e1u nos consulaos de M\u00e9xicu y Guadalajara, que constituyeron la pieza fundamental na circulaci\u00f3n de capitales nel territoriu novohispanu. El poder econ\u00f3micu de los consulaos sofitaba la so capacid\u00e1 de representaci\u00f3n pol\u00edtica, xesti\u00f3n y cabild\u00e9u.\nLa econom\u00eda novohispana entr\u00f3 en crisis a finales del sieglu XVIII, periodu que coincide coles reformes borb\u00f3niques adoptaes pola Corona. Les reformes ten\u00eden por oxetu modernizar l'alministraci\u00f3n de les colonies y facer m\u00e1s granible la esplotaci\u00f3n de los sos recursos, porque en Nueva Espa\u00f1a hab\u00eda una escasez de capitales en circulaci\u00f3n debida al monopoliu sobre la plata exerc\u00edu polos comerciantes y pola mesma pol\u00edtica financiera de la metr\u00f3polis. Una parte importante de les rentes derivaes de la esplotaci\u00f3n de les colonies nun llegaba a les arques reales, parti\u00e9ndose ente distintes corporaciones acordies colos arreglos antiguos ente la Corona y estos grupos. Verdaderamente, la reforma afect\u00f3 los intereses de les clases m\u00e1s privilexaes. Al establecese am\u00e1s el llibre comerciu ente les colonies, creci\u00f3'l poder econ\u00f3micu y pol\u00edticu de los criollos y los mestizos qu'empezaron a ocupar tami\u00e9n m\u00e1s espacios na alministraci\u00f3n colonial. \nNes \u00faltimes d\u00e9cades del sieglu XVIII, Nueva Espa\u00f1a taba en bancarrota por causa de la espoliaci\u00f3n de les sos finances per parte de la metr\u00f3polis. Parad\u00f3xicamente, fueron los miembros de la \u00e9lite econ\u00f3mica \u2014bien cutida pola pol\u00edtica econ\u00f3mica de la monarqu\u00eda\u2014 los que sofitaron el golpe d'Est\u00e1u contra'l virr\u00e9i Jos\u00e9 de Iturrigaray en 1808, cuando'l Conceyu de M\u00e9xicu intent\u00f3 exercer la soberan\u00eda n'ausencia del rei d'Espa\u00f1a.\nLes reformes representaron un ciertu aliendu de camb\u00e9u a los c\u00e1sique tr\u00e9s sieglos de continuid\u00e1 nel sistema colonial, pero'l beneficiu pa los diversos grupos de la socied\u00e1 novohispana nun foi igual. Les clases baxes nun vieron grandes variaciones na so situaci\u00f3n subordinada. Pero los que vieron fondamente afeutaos los sos intereses fueron les families venceyaes col comerciu esterior. Daquella, el comerciu ente Nueva Espa\u00f1a y la metr\u00f3polis realiz\u00e1base puramente per mediu del puertu de Veracruz. Esta ye la raz\u00f3n de que los comerciantes d'esa ciud\u00e1 tuvieren tanta influyencia na pol\u00edtica y la econom\u00eda de la colonia.\nPero cola declaraci\u00f3n de llibre comerciu ente les colonies y l'abolici\u00f3n del monopoliu veracruzanu, crecieron en poder y n\u00famberu les c\u00e1mares de comerciantes n'otros puertos de Nueva Espa\u00f1a. Esti foi unu de los factores que contribuyeron a la puxanza minera de finales del sieglu XVIII. Puesto que les families de comerciantes vieren amenaciaes les sos inversiones ya intereses, treslladaron bona parte de la so capital a la industria minera. Los espacios vacantes fueron ocupaos en munches ocasiones polos americanos. Los criollos de les colonies espa\u00f1oles ocupaben una posici\u00f3n inferior al respective de los peninsulares (designaos na fala mexicana como gachupines) na estructura de la socied\u00e1 virreinal. Sicas\u00ed, nun yeren un grupu del tou desaposi\u00e1u d'importancia espec\u00edfica: por casu, en Guanajuato les mines m\u00e1s importantes de la rex\u00f3n taben en manes de families criolles. Per otru llau, l'abertura derivada de les reformes borb\u00f3niques de finales del sieglu XVIII, favoreci\u00f3 la crecedera d'una peque\u00f1a clase media d'estraici\u00f3n americana.\nColes mesmes, ha destacase que dientro de los antecedentes del procesu de la independencia nacional, xug\u00f3 un papel importante'l desendolcu del nacionalismu criollu, qu'aponder\u00f3 la riqueza cultural de los ind\u00edxenes con cuenta de revalorar la tierra onde nacieren y proyeutala como un elementu d'identid\u00e1.\nPatriotismu criollu en Nueva Espa\u00f1a y espulsi\u00f3n de los xesuites.\nLa segunda met\u00e1 del sieglu XVIII foi escenariu d'un movimientu de reivindicaci\u00f3n patri\u00f3tica per parte de los criollos en Nueva Espa\u00f1a. Esti fen\u00f3menu ye una respuesta al dominiu peninsular na vida del virreinatu, mesmo nel campu econ\u00f3micu, que nel pol\u00edticu, el social y el cultural. Los protagonistes d'esti movimientu yeren miembros del peque\u00f1u grupu de persones que ten\u00eda accesu a la educaci\u00f3n. Na socied\u00e1 novohispana esto yera posible nam\u00e1i al travi\u00e9s de los establecimientos eclesi\u00e1sticos, pos la Ilesia yera la \u00fanica instituci\u00f3n qu'emprestaba esti serviciu. Poro, esti grupu taba integr\u00e1u notablemente por relixosos.\nEl nacionalismu criollu de Nueva Espa\u00f1a emponder\u00f3 al virreinatu frente a les afirmaciones de los peninsulares poles que pretend\u00eda xustificase'l dominiu espa\u00f1ol nes tierres americanes. La llucha ideol\u00f3xica ente Espa\u00f1a y Am\u00e9rica nun yera nueva, tien el so orixe na Conquista mesma. Estrem\u00e1ndolo d'aquellos primeros contautos de los fechos que tuvieron llugar mientres el sieglu XVIII que son los criollos los que tomen la defensa de la tierra de la que son nativos. Al facelo, reivindiquen un pas\u00e1u del que se proclamen herederos pol fechu de compartir l'espaciu, anque la civilizaci\u00f3n mesoamericana nun ye antecedente direutu de la socied\u00e1 novohispana del XVIII nin son ind\u00edxenes los que defenden con arguyu la so historia y el so territoriu ancestral.\nDellos de los representantes del nacionalismu criollu novohispanu yeren miembros de la Compa\u00f1\u00eda de Xes\u00fas. Nel sieglu XVIII esta congregaci\u00f3n desempe\u00f1aba un importante llabor na evanxelizaci\u00f3n de los ind\u00edxenes del norte del virreinatu. Al par d'esta obra, producieron un conxuntu de documentos que dan cuenta de pueblos que g\u00fcei s'atopen estintos. La importancia de la Compa\u00f1\u00eda na vida de Nueva Espa\u00f1a aniciaba na so gran activid\u00e1 a favor de la cultura, mesmo al travi\u00e9s de la educaci\u00f3n como na producci\u00f3n y espardimientu de la conocencia.Esta activid\u00e1 dex\u00f3-y establecer una rede de rellaciones qu'arrey\u00f3 a la Compa\u00f1\u00eda n'otres esferes, especialmente con miembros de la \u00e9lite agr\u00edcola, comercial y minera.\nA la salida de los xesuites, fueron los sos pupilos los que retomaron l'impulsu renovador de la Compa\u00f1\u00eda. Ente ellos puede se\u00f1alase l'astr\u00f3logu Antonio de Le\u00f3n y Gama, al f\u00edsicu Jos\u00e9 Mariano Moci\u00f1o, al fil\u00f3sofu Benito D\u00edaz de Gamarra y al enciclopedista Jos\u00e9 Antonio Alzate. Un importante n\u00famberu de persones de la \"Real Socied\u00e1 Vascongada d'Amigos del Pa\u00eds\" yeren familiares, alumnos o patrocinadores de miembros de la Compa\u00f1\u00eda. Esta corporaci\u00f3n adquier importancia na historia novohispana porque ayud\u00f3 a caltener l'esp\u00edritu renovador de los xesuites y favoreci\u00f3 l'espardimientu de la Ilustraci\u00f3n en Nueva Espa\u00f1a. Al travi\u00e9s de los miembros d'esti grupu, los xesuites pudieron caltener contautu col pa\u00eds del que fueron desterraos y eventualmente pudieron volver cuando la colonia algam\u00f3 la so independencia.\nL'estilu de trabayu de la Compa\u00f1\u00eda de Xes\u00fas punxo n'alerta a dellos gobiernos europeos, mesmo pol so sofitu al pap\u00e1u que pola so activid\u00e1 inteleutual y les aliances qu'establecieren. Los xesuites fueron espulsaos de dellos territorios mientres la segunda met\u00e1 del sieglu XVIII, incluyendo los dominios espa\u00f1oles pola Pragm\u00e1tica Sanci\u00f3n de 1767. Esto nun implic\u00f3 y\u00e1 la salida de miembros estranxeros de la congregaci\u00f3n, sin\u00f3n el destierru de numberosos criollos. Dellos autores cunten que la espulsi\u00f3n de los xesuites ye la primera falta de los monarques espa\u00f1oles escontra los sos s\u00fabditos americanos.\nDalgunos de los xesuites desterraos fueren figures centrales d'esi movimientu inteleutual que reivindic\u00f3 a Nueva Espa\u00f1a frente a la so metr\u00f3polis y que lleg\u00f3, inclusive, a proponer la necesid\u00e1 de desafiar a la colonia. Unu d'ellos foi Francisco Javier Clavijero, que tuvo que publicar la so \"Historia antigua de M\u00e9xicu\" n'Italia y n'italianu. Nesa obra Clavijero entama una amplia defensa d'Am\u00e9rica frente a Europa, empezando poles cuestiones naturales y concluyendo cola reafirmaci\u00f3n de tolos americanos al travi\u00e9s de la reivindicaci\u00f3n del pas\u00e1u ind\u00edxena. Nesti movimientu, Clavijero como otros criollos novohispanos refuga que les sos declaraciones tean influy\u00edes por otra pasi\u00f3n o inter\u00e9s [\u2026] que l'amor a la verd\u00e1 y el celu pola humanid\u00e1 y asume decididamente la defensa de los ind\u00edxenes, colos que nun tien llazos consangu\u00edneos \"nin podemos esperar de la so miseria neng\u00fan pagu\". L'apaici\u00f3n de la \"Historia antigua de M\u00e9xicu\" punxo a los inteleutuales de Nueva Espa\u00f1a \u00e9nte un pas\u00e1u tan gloriosu como'l de l'Antig\u00fced\u00e1 europea que favoreci\u00f3 l'enraigonamientu del sentimientu patri\u00f3ticu y tami\u00e9n les reivindicaciones d'iguald\u00e1 de derechos ente espa\u00f1oles peninsulares y espa\u00f1oles americanos.\nLes consecuencies de la espulsi\u00f3n de la Compa\u00f1\u00eda de Xes\u00fas nun se circunscribieron nam\u00e1i a cuestiones ideol\u00f3xiques. En dellos puntos de Nueva Espa\u00f1a hubo manifestaciones de refuga a esta midida tomada pola Corona. El virr\u00e9i Carlos Francisco de Croix unvi\u00f3 a Jos\u00e9 G\u00e1lvez con quinientos soldaos a contener la oposici\u00f3n en ciudaes como Guanajuato, San Luis de la Paz, P\u00e1tzcuaro, Uruapan, Morelia y San Luis Potos\u00ed. En Guanajuato fueron degollaos los promotores de la oposici\u00f3n.\nRevoluciones burgueses: Francia y Estaos Xun\u00edos.\nEnsin dulda, dos movimientos marcaron la historia del final del sieglu XVIII. Unu foi la Revoluci\u00f3n francesa, y l'otru, la independencia d'Estaos Xun\u00edos. Tanto una como la otra ten\u00eden el so sustentu nes idees de la Ilustraci\u00f3n. Al so trunfu, les revoluciones en Francia y Estaos Xun\u00edos proclamaron la iguald\u00e1 de los homes \u00e9nte la llei y dieron amplies llibertaes a los ciudadanos; una categor\u00eda que nac\u00eda precisamente col iluminismu franc\u00e9s. En concencia, estes idees nun yeren del tou desconoc\u00edes nes colonies espa\u00f1oles. S\u00e1bese, por casu, que'l cura Miguel Hidalgo yera simpatizante de la Ilustraci\u00f3n, y que munchos d'aquellos que participaron na Guerra d'Independencia de M\u00e9xicu conoc\u00eden con mayor o menor fondura les idees del lliberalismu.\nInvasi\u00f3n francesa n'Espa\u00f1a.\nEsti factor foi determinante, pos el cleru espa\u00f1ol sab\u00eda que si Napole\u00f3n tomaba'l poder n'Espa\u00f1a, al tener una ideolox\u00eda distinta al catolicismu, perder\u00eda'l poder sobre'l pueblu; por esta raz\u00f3n, el cura Miguel Hidalgo y Costilla xunto col padre Jos\u00e9 Mar\u00eda Morelos y Pav\u00f3n convenci\u00e9ronse d'empecipiar la llucha armada. D'esa manera, el poder de Napole\u00f3n nun afectar\u00eda direutamente al cleru de la Nueva Espa\u00f1a. \nLa invasi\u00f3n de Portugal per parte de les tropes de Napole\u00f3n en 1807 oblig\u00f3 la fuxida de la Casa de Braganza a Fray. N'Espa\u00f1a, esti socesu provocara la divisi\u00f3n de la familia real espa\u00f1ola. Socatr\u00e1u por Manuel Godoy, el pr\u00edncipe d'Asturies entamara una intriga pa destituyir a los sos padres de la corona. Finalmente, llogr\u00f3 que Carlos IV abdicara nel so favor el 19 de marzu de 1808. Socesu talu nun complaci\u00f3 en nada a Bonaparte, qu'intent\u00f3 forzar a Carlos IV a declarar nula la so abdicaci\u00f3n. Anque Fernandu VII intent\u00f3 formar un gobiernu propiu y entamar Espa\u00f1a, Napole\u00f3n conduci\u00f3-y con enga\u00f1os a Bayonne, onde'l 5 de mayu de 1808 forz\u00f3lu a ceder la corona al so padre, pa que depu\u00e9s \u00e9sti apurri\u00e9rala al franc\u00e9s.\nLos dominios espa\u00f1oles n'Am\u00e9rica \u00e9nte la ocupaci\u00f3n de la metr\u00f3polis.\nAnque aparentemente nun hubo neng\u00fan camb\u00e9u na organizaci\u00f3n y los venceyos ente Espa\u00f1a y los sos dominios ultramarinos n'Am\u00e9rica, en realid\u00e1 en ca\u00fana de les colonies hab\u00eda un discutiniu sobre qui\u00e9n yera'l verdaderu soberanu de les tierres americanes. El problema yera que, nominalmente, la soberan\u00eda de los dominios espa\u00f1oles aniciaba nel titular de la Corona d'Espa\u00f1a. Nun hab\u00eda una clarid\u00e1 sobre la posici\u00f3n que se deb\u00eda guardar \u00e9nte la ocupaci\u00f3n estranxera de la metr\u00f3polis. Pa dalgunos, la opci\u00f3n yera reconocer al gobiernu franc\u00e9s d'ocupaci\u00f3n. Pa otros, la soberan\u00eda aniciaba en Fernandu VII, y poro, nun taben dispuestos a reconocer a Bonaparte como soberanu. Y hab\u00eda un tercer grupu, influy\u00edu poles idees de la Ilustraci\u00f3n y la reci\u00e9n independencia d'Estaos Xun\u00edos, pal que la opci\u00f3n yera la separaci\u00f3n de les colonies de la so metr\u00f3polis. Estes faiciones taben formaes sobremanera polos miembros de les clases alta y media, ello ye, por espa\u00f1oles peninsulares, criollos y dellos mestizos \u2014bien pocos\u2014 que llegaren a ocupar d\u00e9l cargu na estructura de poder colonial. \nEn delles ciudaes americanes form\u00e1ronse Xuntes de Gobiernu, al env\u00eds de caltener la soberan\u00eda en sustituci\u00f3n del llex\u00edtimu rei d'Espa\u00f1a y hasta que Fernandu VII fuera reinstal\u00e1u nel tronu, ente elles la Xunta de Montevideo en 1808, la Xunta Tuitiva de La Paz en 1809, o la Xunta de Quito en 1809. C\u00e1sique toes elles ten\u00eden el so orixe na estructura municipal, una de les instituciones de gobiernu m\u00e1s enraigonaes nel mundu hisp\u00e1nicu, y casi toes fueron apoderaes por criollos ilustraos pos na so gran mayor\u00eda los espa\u00f1oles peninsulares opon\u00edense a la formaci\u00f3n de gobiernos soberanos.\nCrisis pol\u00edtica de Nueva Espa\u00f1a en 1808-1810.\nCrisis pol\u00edtica de 1808.\nLa noticia del Mot\u00edn d'Aranjuez (18 y 19 de marzu) lleg\u00f3 a la Ciud\u00e1 de M\u00e9xicu'l 8 de xunu de 1808. El virr\u00e9i Jos\u00e9 de Iturrigaray, escoy\u00edu por intervenci\u00f3n del primer ministru Manuel Godoy, amos\u00f3se ablay\u00e1u polos socesos y pol sofitu de los espa\u00f1oles peninsulares residentes en Nueva Espa\u00f1a al part\u00edu fernandista. Sicas\u00ed, orden\u00f3 los preparativos pa realizar la xura y proclamaci\u00f3n de Fernandu VII como soberanu d'Espa\u00f1a ya Indies. El 23 de xunu los novohispanos tuvieron conocencia del llevantamientu del 2 de mayu na metr\u00f3polis y, v\u00eda la Gaceta de Madrid, el 14 de xunetu tuvieron al tantu de les abdicaciones de Bayonne y el nomamientu de Joachim Murat como llugarteniente xeneral del reinu. El virr\u00e9i axunt\u00f3se colos miembros de la Real Audiencia de M\u00e9xicu y alcordaron guardar secretu de les sos esmoliciones y cabildeos, sicas\u00ed dieron a conocer l'abdicaci\u00f3n de Fernandu VII al travi\u00e9s de la Gaceta de M\u00e9xicu'l 16 de xunetu. \nLa situaci\u00f3n na metr\u00f3polis supunxo una situaci\u00f3n in\u00e9dita que punxo a discutiniu en qui\u00e9n aniciaba la soberan\u00eda de los territorios sol dominiu espa\u00f1ol. L'est\u00e1u d'esceici\u00f3n anici\u00e1u pola abdicaci\u00f3n de Fernandu VII y la ocupaci\u00f3n francesa estrem\u00f3 en dos part\u00edos a la \u00e9lite de Nueva Espa\u00f1a. Pa dalgunos \u2014na so mayor\u00eda espa\u00f1oles peninsulares cola Real Audiencia de M\u00e9xicu como vocera\u2014 el poder en Nueva Espa\u00f1a sigu\u00eda aniciando nel rei Fernandu VII, anque moment\u00e1neamente atop\u00e1rase ausente. D'equ\u00ed que la estructura social y pol\u00edtica del virreinatu hab\u00eda de siguir inmutable y subordinada a la Corona espa\u00f1ola. Dalgunes de les figures m\u00e1s representatives d'esta postura fueron l'inquisidor Bernardo de Prado y Obejero y Ciriaco Gonz\u00e1lez Carvajal. Pa los otros \u2014na so mayor\u00eda criollos representaos pol Conceyu de M\u00e9xicu\u2014 la situaci\u00f3n yera m\u00e1s complexa porque pa ellos la naturaleza del venceyu ente Espa\u00f1a y Nueva Espa\u00f1a taba encarnada nel rei, pero na so ausencia yeren los pueblos al travi\u00e9s de les sos autoridaes los qu'hab\u00eden d'exercela. Metanes la crisis pol\u00edtica, los simpatizantes d'esta \u00faltima postura atoparon una oportunid\u00e1 pa reformar el r\u00e9xime virreinal. Son representantes d'esti grupu'l s\u00edndicu Francisco Primo de Verdad y Ramos, l'auditor de guerra Jos\u00e9 Antonio de Cristo y el rexidor Francisco Azc\u00e1rate y Lezama. Toos ellos fueron sofitaos pol flaire mercedariu Melchor de Talamantes. \nEl 19 de xunetu de 1808 los miembros del Conceyu propunxeron al virr\u00e9i Iturrigaray la creaci\u00f3n d'una Xunta de Gobiernu qu'exercer\u00eda la soberan\u00eda en Nueva Espa\u00f1a. Acordies cola propuesta, la xunta ser\u00eda aut\u00f3noma d'aquelles que taben form\u00e1ndose n'Espa\u00f1a y tar\u00eda en vixencia mientres nun se restituyera nel tronu a Fernandu VII o unu de los sos herederos de la Casa de Borb\u00f3n. El Conceyu planteg\u00f3 la posibilid\u00e1 de nomar gobernador y capit\u00e1n xeneral a Iturrigaray, como midida pa defender la integrid\u00e1 del territoriu \u00e9nte una eventual invasi\u00f3n de los franceses. El virr\u00e9i acoy\u00f3 con benepl\u00e1citu la propuesta, pos crey\u00eda amenazada la so posici\u00f3n tres la cayida del so benefactor, sicas\u00ed la Real Audiencia ratific\u00f3 la so postura cola esceici\u00f3n del oyidor dominicanu Jacobo de Villaurrutia \u2014\u00fanicu miembru criollu de l'Audiencia\u2014, el que secund\u00f3 primeramente les propuestes ya inclusive propunxo un congresu menos numberosu, represent\u00e1u por corporaciones civiles, eclesi\u00e1stiques y militares. D'esta forma, pal Alcuerdu, convid\u00f3se a participar a los conceyos de Xalapa, Puebla, y Quer\u00e9taro, aldericando d'esta forma la manera en que ten\u00eda de proceder la colonia. El 28 de xunetu llegaron nueves noticies d'Espa\u00f1a: conoci\u00f3se'l llevantamientu xeneral de los habitantes de la pen\u00ednsula y de los establecimientos de xuntes de gobiernu en nome de Fernandu VII. \nEl virr\u00e9i Jos\u00e9 de Iturrigaray convoc\u00f3 a una xunta pal 9 d'agostu, a la qu'asistieron los representantes civiles, militares y eclesi\u00e1sticos, hasta sumar ochenta y dos participantes. El fin de la xunta foi aldericar la situaci\u00f3n. Sacante Villaurrutia, los miembros de la l'Audiencia asistieron baxo protesta pos consideraben qu'hab\u00eden de siguir les indicaciones de la Xunta de Sevilla. Poro, calificaron d'innecesaria la xunta convocada pol virr\u00e9i. El Conceyu de M\u00e9xicu recibi\u00f3'l sofitu de los conceyos de Xalapa y Veracruz, de facendaos d'eses rexones, lo mesmo que de dellos gobernadores de les parcialidaes d'indios. Francisco Primo de Verdad y Azc\u00e1rate propunxeron que, n'ausencia del monarca, la soberan\u00eda de la colonia habr\u00eda de quedar en manes del pueblu. el cual tar\u00eda represent\u00e1u polos diversos conceyos, seg\u00fan colos diputaos de cabildros seculares y eclesi\u00e1sticos. D'esta forma la soberan\u00eda tar\u00eda delegada nun congresu. \nEl Conceyu de M\u00e9xicu apelaba a les Lleis de Partida pa xustificar la esistencia d'una xunta qu'exerciera la soberan\u00eda n'ausencia del rei. Con delles esceiciones, como Primu de verd\u00e1 o Talamantes, los integrantes del Conceyu y los sos simpatizantes yeren m\u00e1s bien conservadores. Al sofitar l'establecimientu de la xunta nun pensaben na representaci\u00f3n popular, sin\u00f3n na instalaci\u00f3n d'un gobiernu form\u00e1u por autoridaes reconoc\u00edes y representantes de los cabildros municipales. La opci\u00f3n del Conceyu nun contemplaba la separaci\u00f3n d'Espa\u00f1a, sicas\u00ed, el bandu opuestu entendi\u00f3 lo contrario. Pa ellos, l'establecimientu de la Xunta de M\u00e9xicu yera una amenaza contra la permanencia del sistema colonial del que yeren beneficiarios. La reconocencia de la Xunta soberana implicaba l'arrenunciu a la hexemon\u00eda econ\u00f3mica y pol\u00edtica de los espa\u00f1oles peninsulares mientres tres sieglos. Los peninsulares fundaron les sos idees nes Lleis d'Indies aduciendo que yera'l virr\u00e9i'l que ten\u00eda de caltener l'autorid\u00e1 y les sos aiciones tendr\u00eden de ser consultaes col Alcuerdu. \nLa tesis de la soberan\u00eda de los pueblos anatematizada pol inquisidor Prau y Obejero col sofitu del oidor Guillermo Aguirre. El discutiniu ente los bandos foi encalorada y nun llogr\u00f3 conciliar postures. Iturrigaray ironiz\u00f3 sobre la posibilid\u00e1 de reconocer al duque de Berg, cola negativa un\u00e1nime de los presentes. Al sofitar la postura del Conceyu, el virr\u00e9i allo\u00f1\u00f3se de los partidarios de l'Audiencia. Como conclusi\u00f3n de la xunta del 9 d'agostu alcord\u00f3se que les autoridaes establec\u00edes en Nueva Espa\u00f1a siguir\u00eden vixentes, en cuantes que'l virreinatu nun reconocer\u00eda otres que nun fueren les instituy\u00edes por Fernandu VII o por \"el que tuvieren los sos poderes legitimos\". \nEl 13 d'agostu de 1808 realiz\u00f3se x\u00farala a Fernandu VII nun actu p\u00fablicu. Pa atrayer la simpat\u00eda de los habitantes, Iturrigaray unvi\u00f3 cartes a les xuntes de Sevilla, Valencia y Zaragoza pa informar sobre los resoluciones alcordaos en M\u00e9xicu. Los dictames de la xunta del 9 d'agostu fueron refugaos polos intendentes Juan Antonio Ria\u00f1u (Guanajuato) y Manuel de Flon (Puebla), seg\u00fan pola Audiencia de Guadalajara. Estos declararon nules les decisiones tomaes en M\u00e9xicu y declar\u00e1ronse adherentes a les xuntes d'Espa\u00f1a. Coles mesmes, el Conceyu de Quer\u00e9taro \u2014conform\u00e1u na so mayor\u00eda por europeos\u2014 decidi\u00f3 retratase del sofitu inicial ufiert\u00e1u. El d\u00eda 27 d'agostu, la Inquisici\u00f3n de M\u00e9xicu public\u00f3 un edictu, declarando \"her\u00e9tiques y sedicioses\" les proposiciones qu'atacaben a l'autorid\u00e1 divina de los reis y que propon\u00eden la \"herex\u00eda de la soberan\u00eda del pueblu\". \nEl 31 d'agostu celebr\u00f3 una nueva xunta. Los miembros de l'Audiencia aprovecharon pa secundar a los comisionados de la Xunta de Sevilla que llegaren a la capital novohispana. D'esta manera manifestaron el so refugu al resoluci\u00f3n del 9 d'agostu y tacharon d'ineptu a Iturrigaray. Sofit\u00e1u per una carta de la Xunta d'Asturies, el virr\u00e9i convoc\u00f3 una nueva xunta pal 1\u00b0 de setiembre, onde espunxo que nenguna de les xuntes formaes n'Espa\u00f1a reconoc\u00eda la soberan\u00eda de les otres. Dempu\u00e9s d'una votaci\u00f3n, la Xunta de M\u00e9xicu volvi\u00f3 desconocer a la de Sevilla. Iturrigaray ech\u00f3 voz de per carta a les xuntes espa\u00f1oles la postura de los novohispanos, y dio en solicitar a los conceyos del virreinatu la unviada de representantes a la capital. Pa sofitar a la metr\u00f3polis, el virr\u00e9i orden\u00f3 embarcar catorce y mediu millones de pesos de l'Ayalga, y cien mil pesos adicionales p'ayudar a la Xunta de Sevilla. \nEl 9 de setiembre celebr\u00f3 una \u00faltima xunta xeneral que nam\u00e1i sirvi\u00f3 p'agafar los \u00e1nimos y aumentar l'antagonismu ente criollos y europeos. Mientres los d\u00edes siguientes corrieron la Nueva Espa\u00f1a unos rumores difamatarios escontra la persona del virr\u00e9i. Los peninsulares, sofitaos polos comisionados de la Xunta de Sevilla, decidieron deponer al virr\u00e9i.\nEncabezaos por Gabriel de Desiertu, los enemigos de Iturrigaray sublev\u00e1ronse'l 15 de septimbre de 1808. El palaciu virreinal foi asalt\u00e1u por un contingente de trescientos homes y coles mesmes fueron aprehendidos Primu de verd\u00e1, Cristu, Azc\u00e1rate y el flaire Talamantes. El virr\u00e9i y la so familia fueron conduc\u00edos a C\u00e1diz pa enfrentar un procesu xudicial. Villaurrutia foi escluy\u00edu na so calid\u00e1 de oidor. Pedro de Garibay foi nom\u00e1u virr\u00e9i sustitutu de Nueva Espa\u00f1a, cargu qu'ocup\u00f3 hasta mayu de 1809 siguiendo siempres la llinia dictada pola Audiencia de M\u00e9xicu. El 4 d'ochobre de 1808, Primu de verd\u00e1 morri\u00f3 de forma estra\u00f1a na c\u00e1rcel del Arzobisp\u00e1u. El 9 de mayu de 1809, Talamantes morri\u00f3 de fiebre mariello na c\u00e1rcel de San Xuan de Ul\u00faa. Dempu\u00e9s d'una curtiu tiempu en prisi\u00f3n, Antonio de Cristu foi destituy\u00edu de l'Auditor\u00eda de Guerra. Azc\u00e1rate foi encarcel\u00e1u nel conventu de Betlemitas, llugar onde permaneci\u00f3 presu hasta avientu de 1811.\nLa Real Audiencia de M\u00e9xicu inform\u00f3 a la Xunta de Sevilla alrodiu de los acontecimientos, argumentando que'l pueblu enardecido\" fuera'l responsable del derrocamientu del virr\u00e9i. El nuevu gobiernu virreinal unvi\u00f3 cartes a la Suprema Xunta de Sevilla reconociendo la so soberan\u00eda. A diferencia de lo qu'asocedi\u00f3 n'otros virreinatos, el golpe d'Est\u00e1u en Nueva Espa\u00f1a torg\u00f3 que s'estableciera una xunta local.\nLa cuesti\u00f3n de la soberan\u00eda mientres 1809.\nXos\u00e9 Bonaparte foi design\u00e1u monarca d'Espa\u00f1a por el so hermanu, y en xunetu de 1808 llam\u00f3 a los virreinatos d'Am\u00e9rica y a les capitan\u00edes xeneral de Cuba y Guatemala a unviar seis representantes pa trabayar nel Estatutu de Bayonne. Los americanos tornaron la invitaci\u00f3n. Depu\u00e9s de ser derrotaos en Bail\u00e9n los franceses retir\u00e1ronse temporalmente de Madrid. La so ausencia dex\u00f3 que les m\u00faltiples xuntes soberanes na pen\u00ednsula alcordaren formar la Xunta Suprema Central el 25 de setiembre n'Aranjuez. Por cuestiones de segurid\u00e1, la Xunta tresllad\u00f3se depu\u00e9s a Sevilla, C\u00e1diz y a la isla de Le\u00f3n. El sofitu econ\u00f3micu brind\u00e1u por Nueva Espa\u00f1a foi empleg\u00e1u pa reorganizar al ex\u00e9rcitu espa\u00f1ol na so llucha contra l'Imperiu napole\u00f3nicu.\nLa Xunta Suprema Central emiti\u00f3 un decretu'l 22 de xineru de 1809 pol que reconoci\u00f3 a los dominios americanos como parte integrante de la monarqu\u00eda con derechu a representaci\u00f3n nel \u00f3rganu. Pa ello pidi\u00f3se escoyer un representante de cada virreinatu y capitan\u00eda xeneral. La eleici\u00f3n realiz\u00f3se por sort\u00e9u y arreyaba a los conceyos y al Real Alcuerdu. En contraste, cada provincia de la pen\u00ednsula ten\u00eda derechu a un diput\u00e1u, de cuenta qu'hubo trenta y seis o m\u00e1s vocales per Espa\u00f1a y nam\u00e1i nueve pa toa Am\u00e9rica. Los americanos protestaron pola representaci\u00f3n desproporcionada. Los criollos novohispanos con idees autonomistes perdieron la esperanza de llograr resultaos favorables pa la so causa na metr\u00f3polis. \nEn xineru de 1809 apaeci\u00f3 en delles ciudaes importantes del virreinatu una proclama que pid\u00eda la instalaci\u00f3n d'un gobiernu aut\u00f3nomu en Nueva Espa\u00f1a que defendiera a Fernandu VII y la relix\u00f3n. L'autor del documentu foi Juli\u00e1n de Castillejos, participante de les conxustes lliteraries col marqu\u00e9s de San Xuan de Rayes. Cuando se-yos entrug\u00f3, negaron toa responsabilid\u00e1. El oficiales reales dex\u00e1ronlos dir, pero caltuvi\u00e9ronlos so estrecha vixilancia. \nCarlota Joaquina de Borb\u00f3n, hermana de Fernandu VII, unvi\u00f3 una carta a los novohispanos en marzu de 1809. Nella propon\u00eda al so f\u00edu Pedru I de Fray como rexente de Nueva Espa\u00f1a. El virr\u00e9i Garibay y los oidores de l'Audiencia pensaron que se trataba d'una argucia de Napole\u00f3n, y safaron la solicit\u00fa. Nuna comunicaci\u00f3n posterior, Carlota de Borb\u00f3n nam\u00e1i encamentaba a la defensa de los dominios espa\u00f1oles y estimaba les aiciones realizaes en setiembre de 1808 na capital virreinal. Nos d\u00edes socesivos, Garibay orden\u00f3 aprehender a cualquier sospechosu de sedici\u00f3n. Ente ellos atoparon el flaire Sugasti, el plateru Jos\u00e9 Luis Rodr\u00edguez Alconedo \u2014supuestu llabrador de la corona de Iturrigaray\u2014 l'escrib\u00e1n Peimbert, Antonio Calleja y el cura Palacios. El 19 de xunetu de 1809 Francisco Javier de Lizana y Beaumont asumi\u00f3'l cargu de virr\u00e9i por nomamientu de la Xunta de Sevilla, que sustituy\u00f3 al vieyu Pedro de Garibay.\nLa decisi\u00f3n de reconocer a la Xunta de Sevilla nun satisfixo a tolos novohispanos. En Valladolid (angua\u00f1o Morelia) la eleici\u00f3n del representante de Michoac\u00e1n afond\u00f3 les divisiones ente criollos y peninsulares. A partir de setiembre de 1809 los criollos \u2014con Jos\u00e9 Mariano Michelena y Jos\u00e9 Mar\u00eda Garc\u00eda Gruesu a la cabeza\u2014 empezaron a entamase de manera clandestina pa nomar una xunta soberana. Los conxuraos, am\u00e1s de llograr siguidores n'otres ciudaes del Baj\u00edo, buscaron sofitu d'ind\u00edxenes y castes, a los que prometieron l'abolici\u00f3n de tributos. El llevantamientu arm\u00e1u ten\u00eda d'empecipiar el 21 d'avientu de 1809, pero'l sacerdote de la catedral de Morelia, Francisco de la Concha, ech\u00f3 voz de los planes a les autoridaes. En resultancia fueron aprehendidos casi cuarenta sospechosos. \nCarlos Mar\u00eda de Bustamante desempe\u00f1\u00f3se como defensor de los presos, y argument\u00f3 que \"el d\u00eda que s'aforque'l primera insurxente, Espa\u00f1a tendr\u00eda que perder la esperanza de caltener Am\u00e9rica\". \nEl virr\u00e9i Lizana y Beaumont, interes\u00e1u en conciliar a americanos y europeos, opt\u00f3 por otorgar -yos la llibert\u00e1 pero los peninsulares, que nunca hab\u00eden simpatizado col nomamientu del virr\u00e9i, reprocharon esta decisi\u00f3n, amontando ent\u00e1 m\u00e1s la so perceguera. Mentanto, n'Espa\u00f1a los franceses sigu\u00eden avanzando na so campa\u00f1a pola pen\u00ednsula.\nConvocatoria a les Cortes de C\u00e1diz.\nLa Xunta Suprema Central decidi\u00f3 eslleise'l 29 de xineru de 1810 pa formar el Conseyu de Rexencia d'Espa\u00f1a ya Indies con cinco de los sos miembros. El prop\u00f3situ d'esti nuevu \u00f3rganu yera convocar a les Cortes de C\u00e1diz. Nam\u00e1i un americanu form\u00f3 parte de la Rexencia, el tlaxcalteca Miguel de Lardiz\u00e1bal y Uribe; el restu de los integrantes de la Xunta foi relev\u00e1u de les sos obligaciones, incluyendo los representantes americanos que nin siquier llegaren d'ultramar.Al conocese esta noticia na Ciud\u00e1 de M\u00e9xicu, xur\u00f3se obediencia y fidelid\u00e1 al \u00f3rganu al que se reconoci\u00f3 la mesma autorid\u00e1 qu'a Fernandu VII. El 14 de febreru de 1810 los representantes americanos fueron convidaos a participar na redaici\u00f3n d'una nueva constituci\u00f3n, que promet\u00eda cambeos pa criollos y mestizos.\nMientres se celebraben eleiciones pa diputaos n'Am\u00e9rica, fueron nomaos trenta diputaos suplentes aniciaos na pen\u00ednsula pa representar a les provincies ultramarino, de los cual siete yeren novohispanos. Tres les eleiciones, recibieron nomamientu como diputaos a c\u00f3rtesles diecisiete representantes por Nueva Espa\u00f1a. En tantu, dempu\u00e9s de conocer sobre'l asediu de C\u00e1diz y la meyora del franceses n'Espa\u00f1a, estableci\u00e9ronse n'Am\u00e9rica nueves xuntes aut\u00f3nomes, n'abril form\u00f3 la Xunta de Caracas; en mayu, la de Buenos Aires; en xunetu, la de Bogot\u00e1; y en setiembre, la de Chile. \nPer esos d\u00edes, l'Audiencia de M\u00e9xicu solicit\u00f3 a la Rexencia la destituci\u00f3n del virr\u00e9i Lizana. L'exerciciu del gobiernu novohispano recay\u00f3 na Audiencia dende mayu de 1810 hasta la llegada de Francisco Xavier Venegas, nuevu virr\u00e9i. D'acordies colos sucesos n'otres partes d'Am\u00e9rica, una nueva combalechadura taba en marcha en Nueva Espa\u00f1a. Anque en tol reinu efeutu\u00e1bense les eleiciones de los diputaos qu'habr\u00eden d'asistir a les Cortes de C\u00e1diz, los criollos novohispanos taben resent\u00edos pol derrocamientu de Iturrigaray qu'entamaren los espa\u00f1oles peninsulares o gachupines.\nEntamu de la guerra (1810-1811).\nLa etapa d'entamu de la Guerra d'Independencia de M\u00e9xicu correspuende al llevantamientu popular encabez\u00e1u por Miguel Hidalgo y Costilla. Descubiertos polos espa\u00f1oles, los conspiradores de Quer\u00e9taro nun tuvieron otra alternativa que dir a les armes nuna fecha antemanada a la qu'entamada orixinalmente. Los miembros de la combalechadura top\u00e1bense ensin una base de sofitu nesi momentu, polo qu'Hidalgo tuvo que convocar al pueblu de Dolores a sulevase en contra de les autoridaes espa\u00f1oles el 16 de setiembre de 1810. Los insurxentes avanzaron a\u00edna escontra les principales ciudaes del Baj\u00edo y depu\u00e9s escontra la capital de Nueva Espa\u00f1a, pero n'en hasta la contorna de la Ciud\u00e1 de M\u00e9xicu recularon por orde d'Hidalgo. Los siguientes alcuentros ente los insurxentes y l'ex\u00e9rcitu espa\u00f1ol \u2014llam\u00e1u realista\u2014 fueron casi toos ganaos por estos postreros. Los desencuentros ente Hidalgo y Ignacio Allende, que taben a la cabeza de la insurxencia, aumentaron dempu\u00e9s de les derrotes. \nLos sulevaos tuvieron que fuxir escontra'l norte, onde esperaben atopar el sofitu de les provincies d'esa rex\u00f3n que tami\u00e9n se llanzaron a les armes. Los l\u00edderes de la insurxencia fueron prindaos en Acatita de Baj\u00e1n (Coahuila). Una vegada arrestaos fueron conduc\u00edos a a Chihuahua. Nesta ciud\u00e1 fueron fusilaos Hidalgo, Jim\u00e9nez, Allende y Aldama, que les sos cabeces fueron unviaes a Guanajuato por que fueren espuestes nes esquines de l'alh\u00f3ndiga de Granaditas.\nLa combalechadura de Quer\u00e9taro y el Grito de Dolores.\nIgnacio Allende y Mariano Abasolo tuvieron ente los simpatizantes de los conxuraos de Valladolid. Cuando \u00e9sta foi afayada, entamaron una nueva combalechadura que tuvo la so sede definitiva en Quer\u00e9taro. Les xuntes realiz\u00e1bense de manera clandestina en casa del corregidor, Miguel Dom\u00ednguez. Allende taba al mandu de los conxuraos, ente el que se econtraban el mesmu corregidor, Miguel Hidalgo y Costilla, Juan Aldama y Josefa Ortiz El grupu de conxuraos buscar\u00eda en primer instancia la destituci\u00f3n de los espa\u00f1oles en puestos de gobiernu, sofitaos por un llevantamientu qu'empecipiar\u00eda'l 1 d'ochobre. \nLa combalechadura foi denunciada'l 9 de setiembre por Jos\u00e9 Mariano Galv\u00e1n. Otres denuncies llegaron a oy\u00edos del comandante Ignacio Garc\u00eda Rebolledo, que dispunxo'l cateo a la casa y la aprehensi\u00f3n de los hermanos Gonz\u00e1lez. Josefa Ortiz unvi\u00f3 como mensaxeru Ignacio P\u00e9rez p'avisar a los conspiradores en San Miguel el Grande, dempu\u00e9s foi presa en compa\u00f1\u00eda del so home y otros conspiradores. \nL'avisu de la Corregidor lleg\u00f3 a Juan Aldama, y foi \u00e9l el que lo llev\u00f3 hasta Dolores el 16 de setiembre. Con ayuda de presos que lliberaron de la c\u00e1rcel, los insurxentes prindaron al deleg\u00e1u Rinc\u00f3n y dirixi\u00e9ronse al atriu de la ilesia. Nesi llugar, Hidalgo convoc\u00f3 a los asistente a llevantase contra'l mal gobiernu, nun actu que ye conoc\u00edu como Grito de Dolores y consid\u00e9rase l'entamu de la guerra pola independencia mexicana. Al pasu de los d\u00edes dalgunos de los presos de Quer\u00e9taro fueron puestos en llibert\u00e1, anque otros sufrieron el destierru.\nCampa\u00f1a militar.\nCampa\u00f1a d'Hidalgo.\nA partir de Dolores, el movimientu encabez\u00e1u por Hidalgo movi\u00f3se por dellos puntos del Baj\u00edo, una de les m\u00e1s pr\u00f3speres rexones de Nueva Espa\u00f1a. El n\u00famberu de tropes ye desconoc\u00edu. N'Atotonilco tomaron l'estandarte de la Virxe de Guadalupe, que ye consider\u00e1u emblema del movimientu. \nNes poblaciones del oriente de Guanajuato xuni\u00e9ronse al contingente mineros y peones de faciendes aleda\u00f1as, mal armaos y entrenaos. Cuando llegaron a Celaya el 21 de setiembre de 1810, los insurxentes podr\u00eden sumar venti mil homes. Celaya foi escalada polos insurxentes, anque Aldama y otros soldaos de carrera intentaron en devan\u00e9u contener a la masa. Tres esti episodiu, Hidalgo foi proclam\u00e1u \"Capit\u00e1n Xeneral d'Am\u00e9rica\" percima de Allende, que tuvo'l rangu de teniente xeneral. Dempu\u00e9s d'apoderase de Salamanca, Irapuato y Silao; l'ex\u00e9rcitu insurxente lleg\u00f3 a Guanajuato el 28 de setiembre. A pesar de les simpat\u00edes qu'espert\u00f3 primeramente, el movimientu d'Hidalgo foi mal vistu poles clases medies y altes, pos los l\u00edderes yeren incapaces de contener a la so tropa. Pol mesmu motivu empezaron a faese m\u00e1s visibles les diferencies ente Allende ya Hidalgo.\nEl sofitu a los insurxentes en Guanajuato rescamplaba. L'intendente Ria\u00f1u se parapet\u00f3 cola so tropa na alh\u00f3ndiga de Granaditas \u2014unu de los edificios m\u00e1s fuertes de la ciud\u00e1\u2014 y unvi\u00f3 cartes solicitando sofitu militar al virr\u00e9i Venegas, a la Real Audiencia de Guadalajara y a F\u00e9lix Mar\u00eda Calleja, xefe de les tropes realistes de San Luis. L'ayuda nun lleg\u00f3. Pel so llau Hidalgo, antiguu amigu de Ria\u00f1u, solicit\u00f3 la capitulaci\u00f3n del intendente, pero \u00e9sti neg\u00f3se y foi unu de los primeros en morrer. Dempu\u00e9s que \u00abel P\u00edpila\u00bb ambur\u00f3 la puerta principal, Hidalgo y los insurxentes tomaron la alh\u00f3ndiga. La ciud\u00e1 foi escalada nuevamente, hasta qu'Hidalgo emiti\u00f3 condena a muerte pa los responsables. \nEn respuesta a la meyora de los insurxentes, el virr\u00e9i Venegas public\u00f3 un bandu ufiertando un pagu de diez mil pesos peles cabeces de los l\u00edderes de la insurrecci\u00f3n. F\u00e9lix Mar\u00eda Calleja y Roque Abarca punx\u00e9ronse en marcha p'abarganar la rebeli\u00f3n. Pela so parte, l'obispu de Michoac\u00e1n Manuel Abad y Queipo public\u00f3 un edictu d'escomuni\u00f3n contra Hidalgo y los sos siguidores. El 13 d'ochobre de 1810 Bernardo de Prau y Obejero ratific\u00f3 la escomuni\u00f3n y f\u00edxola estensiva a tou aquel qu'aprobara la sedici\u00f3n, recibiera proclames, ayudara a los insurxentes o que caltuviera comunicaci\u00f3n con ellos.\nHidalgo empecipi\u00f3 la meyora per otres ciudaes del Baj\u00edo el 8 d'ochobre de 1810. Al so pasu sum\u00e1ronse m\u00e1s persones y lleg\u00f3 a tener reclutados hasta sesenta mil homes. Los insurxentes dirixi\u00e9ronse a Valladolid (Michoac\u00e1n) y en Ac\u00e1mbaro prindaron a Diego Garc\u00eda Conde, unvi\u00e1u a defender la capital michoacana. Agust\u00edn de Iturbide cuntaba con sesenta homes pa defender Valladolid pero, teniendo noticia del n\u00famberu de los insurxentes, refug\u00f3 la ufierta d'Hidalgo pa xunise a la tropa y abandon\u00f3 la ciud\u00e1, sigu\u00edu pol obispu Abad y Queipo. Valladolid foi tomada pac\u00edficamente el 17 d'ochobre. L'aumentu del n\u00famberu y desorde del ex\u00e9rcitu provocaron delles fregadura ente Hidalgo y los militares de carrera. En Ac\u00e1mbaro, Hidalgo recibi\u00f3'l grau de Xeneral\u00edsimu d'Am\u00e9rica y Allende, de Capit\u00e1n Xeneral. \nLos insurxentes avanzaron escontra'l valle de M\u00e9xicu. Pa faer frente a la rebeli\u00f3n, el destacamentu de Torcuato Trujillo realiz\u00f3 reconocencies nel \u00e1rea d'Ixtlahuaca, pero ante la meyora del numberosu ex\u00e9rcitu d'Hidalgo, decidi\u00f3 reforzar a Mend\u00edvil en Lerma y la ponte d'Atengo. Los rebeldes avanzaron por Santiago Tianguistenco. El 30 d'ochobre de 1810 los insurxentes ganaron a los espa\u00f1oles nel monte de les Cruz, gracies a la estratexa d'Abasolo, Jim\u00e9nez y Allende. Al terminar la batalla, los insurxentes apoder\u00e1ronse d'armes y municiones del ex\u00e9rcitu realista, que los sos remanentes \u2014incluyendo a Iturbide\u2014 fuxeron a la ciud\u00e1 de M\u00e9xicu. A otru d\u00eda Jim\u00e9nez y Abasolo fueron unviaos a una negociaci\u00f3n fallida col virr\u00e9i, que se neg\u00f3 a capitular ante la inminente lleada de refuerzos. Hidalgo opt\u00f3 por volver a Valladolid, decisi\u00f3n qu'enterri\u00f3 m\u00e1s la rellaci\u00f3n con Allende y provoc\u00f3 la deserci\u00f3n de la met\u00e1 de la tropa.\nNel cam\u00edn a Valladolid, los realistes comandados por F\u00e9lix Mar\u00eda Calleja atacaron a los insurxentes en Aculco. La derrota d'\u00e9stos \u00faltimos debilit\u00f3 al contingente poles deserciones, t\u00f3mala de prisioneros y la perda d'armamentu. Tres la batalla, los realistes escalaron la poblaci\u00f3n. Pela so parte los insurxentes estrem\u00e1ronse en dos contingentes, Allende col\u00f3 cola mayor\u00eda a Guanajuato y el restu sigui\u00f3 a Hidalgo escontra Valladolid. Teniendo en cuenta la situaci\u00f3n, los insurxentes estrem\u00e1ronse y el gruesu de les tropes volvi\u00f3se \u2014con Allende a la cabeza\u2014 cam\u00edn de Guanajuato; mientres apenas un pu\u00f1\u00e1u torn\u00f3 con Hidalgo a Valladolid. Ell\u00ed, el Xeneral\u00edsimu llogr\u00f3'l sofitu financieru de la Ilesia y nueves adhesiones. \nHidalgo dirix\u00f3se escontra Guadalajara y non a Guanajuato, como alcordara con Allende. La rellaci\u00f3n ente dambos esfr\u00e9zose ent\u00e1 ye m\u00e1s, pos Allende pensaba qu'Hidalgo se taba dexando llevar pola plebe y escaeciera a Fernandu VII. En Guanajuato, Allende foi gan\u00e1u por Calleja y Flon. Dellos habitantes de la ciud\u00e1 asesinaron a cientu trenta y ocho espa\u00f1oles presos ante la inminente llegada de los realistes, qu'amenaciaren con pena de muerte a el que sofitara a los insurxentes. Esti actu desencaden\u00f3 una matanza ordenada por Calleja, que se complement\u00f3 col ajusticiamiento de los sospechosos de sedici\u00f3n. Allende pudo escapar de la masacre y axunt\u00f3se en San Luis Potos\u00ed con Abasolo y Aldama. M\u00e1s tarde toos ellos axuntar\u00edense con Hidalgo. \nMentanto Hidalgo sigu\u00eda en Guadalajara. La intenci\u00f3n d'Hidalgo yera conformar un \u00f3rganu de gobiernu. Con tal prop\u00f3situ nom\u00f3 a Ignacio L\u00f3pez Ray\u00f3n como ministru d'Est\u00e1u y a Jos\u00e9 Mar\u00eda Chicu como ministru de Xusticia. Como jefe d'esti \u00f3gano, Hidalgo dispunxo l'abolici\u00f3n de la esclavit\u00fa nel territoriu de Nueva Espa\u00f1a'l 6 d'avientu de 1810. Am\u00e1s unvi\u00f3 a Pascasio Ortiz de Letona como ministru plenipotenciario ante'l Congresu de los Estaos Xun\u00edos pa buscar una alianza militar y econ\u00f3mico. En Guadalajara los espa\u00f1oles taben conspirando p'apurrir la ciud\u00e1 al ex\u00e9rcitu de Calleja. Ensin xuiciu pel mediu, Hidalgo orden\u00f3 la execuci\u00f3n de los sospechosos nel cuetu de la Batees cola desaprobaci\u00f3n airado de Allende y Aldama. \nAnte la llegada de Calleja y l'ex\u00e9rcitu realista, celebr\u00f3se una xunta de guerra. Allende ya Hidalgo propunxeron estratexes distintes, pero la decisi\u00f3n final foi d'Hidalgo, el que dispunxo que Ruperto Mier saliera a detener el reximientu de Pedro Celestino Negrete. Mier foi gan\u00e1u en Urepetiro. Los insurxentes fortificaron la ponte de Calder\u00f3n y ell\u00ed atop\u00e1ronse col contingente realista al mandu de Manuel de Flon y F\u00e9lix Mar\u00eda Calleja. Dempu\u00e9s de seis hores de combate, los insurxentes terminaron fuxendo del llugar y Guadalajara foi ganada polos realistes. Los insurxentes moviliz\u00e1ronse a Aguascalientes. En Pabell\u00f3n, Hidalgo foi relev\u00e1u como Xeneral\u00edsimu y Allende conduci\u00f3 a la tropa aldu al norte pa xunise con Jos\u00e9 Mariano Jim\u00e9nez que tom\u00f3 Saltillo dempu\u00e9s de ganar la Batalla de Aguanueva. La idea yera consiguir el sofitu de les provincies septentrionales de la Nueva Espa\u00f1a y, darr\u00e9u, d'Estaos Xun\u00edos. \nIgnacio L\u00f3pez Ray\u00f3n foi nom\u00e1u jefe de la insurxencia y volvi\u00f3 con una parte de la tropa a Michoac\u00e1n, acompa\u00f1\u00e1u por Jos\u00e9 Mar\u00eda Liceaga. Los otros l\u00edderes y el restu de la tropa sigui\u00f3'l cam\u00edn escontra'l norte, y nel so pasu por Monclova se encontrarion per primer vegada con Ignacio Elizondo, que fuera simpatizante de la insurxencia. Como resultancia foi prind\u00e1u de Pedro de Aranda. El 21 de marzu de 1811 fueron presos en Acatita de Baj\u00e1n (Coahuila) Hidalgo, Allende, Aldama y Jim\u00e9nez xunto con otros miembros m\u00e1s de la insugencia. Los presos fueron fusilaos en Monclova, y Chihuahua. Les cabeces d'Hidalgo, Aldama, Allende y Jim\u00e9nez fueron colgaes nes cuatro esquines de la alh\u00f3ndiga de Granaditas, permaneciendo a la vista de los habitantes hasta 1821.\nOtros focos insurxentes.\nEl movimientu independentista empecipi\u00e1u en Dolores el 16 de setiembre de 1810 foi secund\u00e1u n'otres partes de Nueva Espa\u00f1a. A principios de payares de 1810, Jos\u00e9 Antonio Torres llogr\u00f3 imponese sobre la poca resistencia qu'ufiertaron les fuercies virreinales en La Barca y na Batalla de Zacoalco. Con una fuercia de venti mil homes entr\u00f3 a la ciud\u00e1 de Guadalajara'l 11 de payares. Casi de momentu Jos\u00e9 Mar\u00eda Mercado foi comisionado pa tomar les places de Tepic y San Blas, oxetivos que llogr\u00f3 ensin disparar un solu tiru'l 28 de payares y el 1 d'avientu respeutivamente. P'avientu de 1810 fortaleci\u00e9rase nuna parte importante de Nueva Galicia \nLos simpatizantes de la insurxencia tomaren delles ciudaes importantes enantes de terminar 1810. Rafael Iriarte controlaba Le\u00f3n, Aguascalientes y Zacatecas. Luis de Herrera y Juan Viller\u00edas ocupaben San Luis Potos\u00ed. En Toluca y Zit\u00e1cuaro taba Benedicto L\u00f3pez. Jos\u00e9 Mar\u00eda Morelos empezaba la so campa\u00f1a nel sur de Michoac\u00e1n y M\u00e9xicu; mientres Miguel S\u00e1nchez y Juli\u00e1n Villagr\u00e1n controlaben el valle del Mezquital al norte de la intendencia de M\u00e9xicu. Les provincies nortices como Texas, Coahuila y Nuevu Le\u00f3n tami\u00e9n se sumaren a la causa insurxente. Jos\u00e9 Mar\u00eda Gonz\u00e1lez Hermosillo empecipi\u00f3 la rebeli\u00f3n cola Batalla de Real del Rosario nes Provincies Internes d'Occidente y Jos\u00e9 Mar\u00eda S\u00e1enz de Ontiveros en Durango, am\u00e1s efeutu\u00e1ronse diversos llevantamientos bonales empobinaos por sacerdotes y rancheros en munches partes del virreinatu.\nLa persecuci\u00f3n contra los l\u00edderes rexonales foi tan dura como la que se dirix\u00f3 contra les principales cabeces de la insurxencia. En xineru de 1811, Jos\u00e9 Mar\u00eda Mercado \u2014qu'operaba en Nueva Galicia\u2014 foi gan\u00e1u en Maninalco y probablemente suicid\u00f3se, pos el so cadabre atop\u00f3se no fondero d'un ribayu a otru d\u00eda. Dellos l\u00edderes aguantaron la persecuci\u00f3n por poco tiempu, como Jos\u00e9 Antonio Torres, que foi gan\u00e1u por Pedro Celestino Negrete en 1812 y aforc\u00e1u nel mesmu a\u00f1u. Otros aguantaron y convirti\u00e9ronse en protagonistes de los sucesos de los a\u00f1os siguientes, como Villagr\u00e1n y Morelos.\nCarauter\u00edstiques del movimientu insurxente de 1810 1811.\nEnte 1785 y 1786, en Nueva Espa\u00f1a produx\u00e9rase una de les crisis agr\u00edcoles m\u00e1s grandes de la so historia, provocando una fame na que morrieron cerca de 300 000 persones. Ente 1808 y 1809 una grave seca n'El Baj\u00edo amenorgara les colleches, por consiguiente los alimentos cuadruplicaren los sos precios. Per otra parte, les guerres n'Europa provocaren escasez y desemplegu. Ante esta situaci\u00f3n los llabradores vieron n'Hidalgo a un l\u00edder que podr\u00eda conducilos a una vida meyor. Foi asina que los insurxentes llograron consiguir adeptos a\u00edna. Cuntaba am\u00e1s colos refuerzos que pudieren aprovi-y Allende y Mariano Abasolo, oficiales del Reximientu de Dragones de la Reina en San Miguel el Grande.\nSegunda etapa: Organizaci\u00f3n (1811-1815).\nLa llamada \"etapa d'organizaci\u00f3n\" de la guerra independentista de M\u00e9xicu entiende los sucesos b\u00e9licos y pol\u00edticos asoced\u00edos ente'l momentu en que Ignacio L\u00f3pez Ray\u00f3n foi nom\u00e1u jefe de les fuercies insurxentes en Saltillo el 16 de marzu de 1811 \u2014poco primero de que Hidalgo, Allende, Aldama, Jim\u00e9nez y otru xefes insurxentes fueren presos y executaos nel norte de M\u00e9xicu\u2014 y enantes del fusilamiento de Jos\u00e9 Mar\u00eda Morelos y Pav\u00f3n en Ecatepec el 22 d'avientu de 1815. Mientres esta d\u00f3mina, el movimientu independentista non y\u00e1 realiz\u00f3 aiciones b\u00e9liques, sin\u00f3n que se dot\u00f3 a si mesmu d'una estructura y un cuerpu xur\u00eddicu. Mientres esti periodu cobra importancia l'allugamientu ideol\u00f3xicu de la causa insurxente.\nComposici\u00f3n social del movimientu.\nEl movimientu insurxente foi sofit\u00e1u poles clases baxes, especialmente llabradores. Los homes xunt\u00e1bense en grandes alteries armaos con fondes, fleches, llances, palos y piedres. Axunt\u00e1bense bonal y transitoriamente col xefes insurxentes pa oponese al ex\u00e9rcitu virreinal y dacuando surd\u00eda un l\u00edder ente ellos. Nes batalles llegaron a participar comanches y lipanes, al igual que los esclavos negros. Solamente los esclavos de delles faciendes siguieron fieles a los sos amos. Aquellos que ten\u00eden caballos, xeneralmente miembros de les castes, arengaben a los ind\u00edxenes llabradores pa xunise al movimientu un pocu meyor armaos. Casi la totalid\u00e1 de les fuercies sol mandu d'Ignacio L\u00f3pez Ray\u00f3n yeren indios flecheros d'El Baj\u00edo, les de Jos\u00e9 Mar\u00eda Morelos taben compuestes por negros y mulatos del sur que yeren pe\u00f3n de faciendes, delles vegaes soldaos del ex\u00e9rcitu virreinal que fueren vencido y miles de llabradores apenas armaos los cual yeren de gran ayuda nos trances dif\u00edciles. A midida que avanz\u00f3'l movimientu, la clase media de les ciudaes empez\u00f3 a simpatizar colos insurxentes; les idees de la revoluci\u00f3n fu\u00e9ronse arrobinando nel ambiente urbano ente los lletraos, destacando, ente otros, Joaqu\u00edn Fern\u00e1ndez de Lizardi y Carlos Mar\u00eda de Bustamante en M\u00e9xicu, seg\u00fan frai Servando Teresa de Mier en Londres.\nMarcha de L\u00f3pez Ray\u00f3n escontra'l sur.\nIgnacio L\u00f3pez Ray\u00f3n fuera unu de los secretarios d'Est\u00e1u nomaos por Miguel Hidalgo cuando \u00e9sti intent\u00f3 entamar un gobiernu insurxente mientres la so curtia estancia en Guadalajara ente payares de 1810 y xineru de 1811. Dellos documentos suscritos por Hidalgo nesi sitiu y en momentos anteriores de la revoluci\u00f3n fueron redactaos por el mesmu L\u00f3pez Ray\u00f3n, polo que se presume que ten\u00eda arrame infl\u00fai sobre Miguel Hidalgo. El 5 de marzu de 1811, L\u00f3pez Ray\u00f3n recibi\u00f3'l cargu de xefe supremu de la insurxencia y l'instrucci\u00f3n de volver al sur mientres Hidalgo, Allende y otros sigu\u00eden la so marcha cam\u00edn de Texas. \nLos tr\u00e9s mil quinientos homes que formaben el remanente de la insurxencia colaron escontra Michoac\u00e1n sol mandu de L\u00f3pez Ray\u00f3n y otru xefes. Mientres el tresll\u00e1u enfrent\u00e1ronse a los realistes, a el que ganaron en Puertu de Pi\u00f1ones y en Zacatecas. \nRay\u00f3n y Liceaga determinaron que yera necesariu instaurar un Congresu o Xunta conforme a los planes orixinales que se ten\u00eden en 1808 de gobernar de forma aut\u00f3noma a nome de Fernandu VII, mientres el monarca fora prisioneru en Francia. Unviaron una carta empobinada a Calleja espresando estos oxetivos, la cual foi apurrida por Jos\u00e9 Mar\u00eda Ray\u00f3n. Anque-yos ufiert\u00f3 l'indultu, Calleja neg\u00f3 la posibilid\u00e1 d'entrar en negociaciones colos insurxentes pa reconocer felicid\u00e1 xunta. Ray\u00f3n parti\u00f3 escontra Aguascalientes, foi escorr\u00edu pol xeneral Miguel Empar\u00e1n, el que-y solmen\u00f3 una derrota na Batalla del Maguey el 2 de mayu de 1811. Sicas\u00ed, Ray\u00f3n pudo escapar escontra La Pied\u00e1 y Zamora. Al llegar Calleja a la ciud\u00e1 de Zacatecas, onde se quedara al mandu de mil homes V\u00edctor Rosales. \u00e9sti acoy\u00f3se al indultu ufiert\u00e1u. Comoquier, Calleja mand\u00f3 fusilar a trelce insurxentes y un a\u00f1u m\u00e1s tarde Rosales se reintegr\u00f3 a la rebeli\u00f3n. \nRay\u00f3n empecipi\u00f3 una guerra de guerrilles distribuyendo a Jos\u00e9 Antonio Torres en P\u00e1tzcuaro y Uruapan, al padre Navarrete en Zacapu, a Mariano Caneiga en Parindicuaro, a Manuel Mu\u00f1iz en Tac\u00e1mbaro, a Lluna en Ac\u00e1mbaro y Jer\u00e9cuaro, mientres \u00e9l instal\u00f3se los primeros d\u00edes de xunu en Zit\u00e1cuaro, onde cunt\u00f3 col sofitu de Benedicto L\u00f3pez. El 22 de xunu, el comandante espa\u00f1ol Miguel Empar\u00e1n, al mandu de dos mil homes, atac\u00f3 Zit\u00e1cuaro, pero foi derrot\u00e1u y los Insurxentes retuvieron la plaza.\nOtros llevantamientos y confrontaciones.\nMientres febreru de 1811, foi gan\u00e1u en Sinaloa Jos\u00e9 Mar\u00eda Gonz\u00e1lez Hermosillo por Alexu Garc\u00eda Conde na Batalla de San Ignacio de Piaxtla. Nos primeros d\u00edes de mayu na zona de Matehuala, l'insurxente Juan Viller\u00edas foi gan\u00e1u por Joaqu\u00edn de Arredondo y Cayetano Quintero, morriendo'l 13 de mayu. Arredondo sigui\u00f3 la so meyora tomando la plaza de Tula el 22 de mayu, ganando a Mateo Acu\u00f1a, el que xunto con otros insurxentes foi pas\u00e1u por armes. El 21 de xunu, les fuercies virreinales tomaron Matehuala.\nEl 12 de xunetu, los insurxentes Jos\u00e9 Calixto Mart\u00ednez y Moreno, Ignacio Sandoval, Miguel Gallaga fueron ganaos na Batalla de Llanos de Santa Juana, anque llograron tomar Colima el 16 de xunetu de 1811. Fuercies virreinales al mandu de Rosendo Porlier recuperaron les places de Sayula, Zacoalco y Zapotl\u00e1n el Grande, pa dempu\u00e9s axuntase en Zapotiltic col coronel espa\u00f1ol Manuel del R\u00edo. El cura de Matehuala, Jos\u00e9 Francisco \u00c1lvarez, cola ayuda de Pedro Celestino Negrete, venci\u00f3 a los insurxentes en Colotl\u00e1n, caus\u00e1ndo-yos m\u00e1s de mil quinientes baxes. El pueblu de La Barca foi severamente castig\u00e1u por Negrete, por cuenta de que la poblaci\u00f3n ayud\u00f3 a escapar a Miguel Gallaga y al padre Ramos. Na zona d'El Baj\u00edo, Albino Garc\u00eda caltuvo la guerrilla insurxente en P\u00e9njamo, Valle de Santiago y Yuriria, foi escorr\u00edu ensin \u00e9situ pol teniente coronel Miguel del Campo, pero sufri\u00f3 una fuerte derrota cerca de Celaya. A mediaos de xunu en San Luis de la Paz, los insurxentes comandados por Jos\u00e9 Antonio Verde fueron ganaos pol capit\u00e1n Antonio Llinares, na mesma llocalid\u00e1'l 10 de xunetu'l xefe insurxente Jos\u00e9 de la Luz Guit\u00e9rrez, al mandu de cuatro mil homes, foi gan\u00e1u pol capit\u00e1n Guizarnotegui. \nDe finales de xunetu a mediaos d'agostu, la revoluci\u00f3n insurxente volvi\u00f3 encender en Aguascalientes y Zacatecas. Cuando los virreinales fusilaron a los rebeldes N\u00e1jera y Flores Alatorre en Aguascalientes, la plaza foi tomada pol cura Ramos, Oropesa, Ochoa y Hermosilla, obligando al subdeleg\u00e1u Felipe \u00c1lvarez y al cura Ter\u00e1n a salir de la ciud\u00e1, el que exercieren un curtiu gobiernu desp\u00f3ticu. El 25 d'agostu, Calleja unvi\u00f3 al coronel Garc\u00eda Conde y al teniente Jos\u00e9 L\u00f3pez a reprimir el nuevu biltu revolucionariu, dempu\u00e9s d'ufiertar resistencia, los insurxentes esvalix\u00e1ronse en Nochistl\u00e1n. El 21 d'agostu, el coronel espa\u00f1ol Manuel del R\u00edo tom\u00f3 la plaza de Colima, causando setecientes baxes a los insurxentes comandados por Gallaga, Sandoval y Cadenes. Venti d\u00edes m\u00e1s tarde, los Insurxentes fueron nuevamente ganaos en Colotitlan, morriendo mientres el combate trescientos homes. En Tomatl\u00e1n, Gallaga a el que se-y fixo responsable de la derrota, foi manc\u00e1u gravemente por un sold\u00e1u de Sandoval. Poco dempu\u00e9s foi llev\u00e1u frente a la parroquia, onde lu dispararon nuevamente, morriendo nel actu.\nLes primeres campa\u00f1es nel sur.\nNa rex\u00f3n de Tierra Caliente, dende finales de setiembre de 1810 esistieron biltos de rebeliones. Los l\u00edderes m\u00e1s notables fueron \u00c1vila y Ruvalcaba, pero estos fueron venc\u00edos por Jos\u00e9 Acha, el que yera alministrador de les faciendes de Gabriel de Desiertu. Ruvalcaba morri\u00f3 nos alcuentros, el virr\u00e9i design\u00f3 a Jos\u00e9 Antonio Andrade y pocu dempu\u00e9s a Nicol\u00e1s Cos\u00edo pa defender la zona contra nuevos llevantamientos. N'ochobre de 1810 \u2014dempu\u00e9s d'entrevistase con Hidalgo nel pueblu de Charo\u2014 Jos\u00e9 Mar\u00eda Morelos empecipi\u00f3 la so campa\u00f1a en Car\u00e1cuaro con solu venticinco homes. Foi amontando pasu ente pasu el so ex\u00e9rcitu, pero la estratexa militar de Morelos foi distinta a la d'Hidalgo: el so ex\u00e9rcitu nunca super\u00f3 m\u00e1s de seis mil homes, los cuales yeren disciplinaos y ten\u00eden armamentu adecuado. Dempu\u00e9s d'avanzar por Petatl\u00e1n, a la so campa\u00f1a xuni\u00e9ronse Juan Jos\u00e9, Pablo y Hermenexildu Galeana en T\u00e9cpan. La so marcha sigui\u00f3 por Atoyac y Coyuca llegando al puertu d'Acapulco, llugar que infructuosamente intent\u00f3 tomar por asaltu a finales de 1810. Pocu dempu\u00e9s, Calixto, Leonardo, M\u00e1ximo, Miguel, V\u00edctor y Nicol\u00e1s Bravo xuni\u00e9ronse-y en Chichihualco, seg\u00fan Vicente Guerrero mientres la Batalla d'El Veladero. En xineru de 1811 ganaron al capit\u00e1n espa\u00f1ol Juan Francisco Par\u00eds na Batalla de Tres Palo. \nEnte febreru y abril, nesta zona, los insurxentes cuntaben con dos mil quinientos homes, los cuales fueron distribuy\u00edos en Sabana, el Aguacatillo, Veladero y les Cruz. Por cuenta de que Cos\u00edo nun pudo ganalos, el virr\u00e9i sustituy\u00f3lu por Juan Antonio Fuentes, pero tami\u00e9n foi aroll\u00e1u a principios de mayu cuando Morelos decidi\u00f3 abandonar l'asediu d'Acapulco p'avanzar escontra Chilpancingo. Nes places de Chichihualco, Chilpancingo y Tixtla les fuercies virreinales fueron ganaes. Fuentes escorri\u00f3 a Morelos, pero foi gan\u00e1u nuevamente en Chilapa, a\u00f1edir la plaza a les apoderaes polos Insurxentes.\nCombalechadures na Ciud\u00e1 de M\u00e9xicu.\nN'abril de 1811, la captura de los iniciadores de la rebeli\u00f3n foi recibida con murnia polos sos simpatizantes. Un conato d'intriga contra'l virr\u00e9i, dirix\u00edu por Miguel Lazar\u00edn y la so esposa Mariana Rodr\u00edguez del Toro, foi afay\u00e1u cuando'l padre Gallardo viol\u00f3'l secretu de confesi\u00f3n del conspirador Jos\u00e9 Mar\u00eda Gallardo, siendo encarcelaos dalgunos de los participantes.\nLes noticies de les victories parciales de los insurxentes dieron un nuevu aliendu a los sos siguidores. En casa d'Antonio Rodr\u00edguez Dongo celebr\u00e1ronse xuntes onde participaron flaires agustinos, militares de baxu cargu, abogaos y un pr\u00f3fugo de la c\u00e1rcel, pero fueron delataos el 2 d'agostu de 1811. Arriendes d'ello, fueron sentenciaos a muerte Antonio Ferrer, Ignacio Cata\u00f1o, Jos\u00e9 Mar\u00eda Ayala, Antonio Rodr\u00edguez Dongo, F\u00e9lix Pineda y Jos\u00e9 Mar\u00eda Gonz\u00e1lez, siendo liquidaos de manera p\u00fablica'l 29 del mesmu mes. El restu foi conderg\u00e1u a prisi\u00f3n. Los relixosos Juan N. Capo, Vicente Negreiros y Manuel Resendi fueron degradaos y exiliaos a L'Habana. Estes sentencies y execuciones amontaron la divisi\u00f3n ente los habitantes de Nueva Espa\u00f1a. \nL'alministraci\u00f3n del virr\u00e9i Venegas sigui\u00f3 unviando dineru a la Pen\u00ednsula Ib\u00e9rica pa sofitar la defensa contra Napole\u00f3n, menguando los recursos de la mesma colonia. Por causa de la revoluci\u00f3n, la miner\u00eda suspendi\u00f3 llabores y entr\u00f3 nun procesu de decadencia. L'agricultura foi en gran parte abandonada cuando los llabradores xuni\u00e9ronse al movimientu arm\u00e1u.\nL\u00f3pez Ray\u00f3n y la Xunta de Zit\u00e1cuaro.\nEn Zit\u00e1cuaro, el 19 d'agostu de 1811, Ignacio L\u00f3pez Ray\u00f3n convoc\u00f3 a la formaci\u00f3n de la Suprema Xunta Nacional Americana \"pal caltenimientu de los derechos de Fernandu VII, defensa de la santa relix\u00f3n ya indemnizaci\u00f3n y llibert\u00e1 de la primida Patria\", la cual \"entamar\u00eda los ex\u00e9rcitos, protexer\u00eda la xusta causa y llibertar\u00eda a la patria de la opresi\u00f3n y xugu que sufriera per espaciu de tres sieglos\". El mesmu Ignacio L\u00f3pez Ray\u00f3n presidi\u00f3 la xunta, Jos\u00e9 Mar\u00eda Liceaga y Jos\u00e9 Sixto Verduzco fueron nomaos vocales. Pal espardimientu de les determinaciones tomaes na Xunta cunt\u00f3se cola ayuda d'Andr\u00e9s Quintana Roo y Jos\u00e9 Mar\u00eda Cos, el que suministr\u00f3 una prensa pa imprimir el peri\u00f3dicu \"Ilustrador Americanu\", qu'espublizaba les idees autonomistes. \nLa Xunta de Zit\u00e1cuaro nun difer\u00eda nos sos prop\u00f3sitos d'aqu\u00e9lles establec\u00edes n'otres partes d'Am\u00e9rica; pa el que la esistencia d'estos conceyos taba xustificada nel caltenimientu de la soberan\u00eda en nome del destron\u00e1u rei d'Espa\u00f1a hasta que nun volviera ocupar la titularid\u00e1 de la Corona. La Xunta de Zit\u00e1cuaro axunt\u00f3 sobremanera a la \u00e9lite criolla del centru de M\u00e9xicu. Cunt\u00f3 col sofitu de Morelos, xefe de la insurxencia na sierra Madre del Sur. Casi de momentu, Calleja xir\u00f3 \u00f3rdenes pa nun reconocer nin obedecer a la xunta de los insurxentes, dando a conocer al empar la esistencia de la Cortes de C\u00e1diz, las cuales yeren les \u00faniques que tendr\u00eden de ser obedec\u00edes. \nMientres la vixencia de la xunta redact\u00e1ronse los \"Elementos constitucionales\", el primer proyeutu de constituci\u00f3n nacional; f\u00edxose'l primer cu\u00f1u de monedes puramente mexicanes; seg\u00fan los primeros intentos por llograr la reconocencia de la comunid\u00e1 internacional al travi\u00e9s de la unviada d'un embaxador a Estaos Xun\u00edos: Francisco Antonio de Peredo y Pereyra.\nLes fuercies virreinales siguieron acesmando a los insurxentes que s'atopaben so los mandos d'Albino Garc\u00eda en Guanajuato, Manuel Villalong\u00edn en Michoac\u00e1n, seg\u00fan a Jos\u00e9 Mar\u00eda Correa, Juli\u00e1n Villagr\u00e1n y Francisco Villagr\u00e1n en Villa del Carb\u00f3n y Calpulalpan. Nos sos intentos por legitimarse frente a el xefes rexonales y ganar prest\u00edu ante l'ex\u00e9rcitu realista, la Xunta de Zit\u00e1cuaro, o meyor dichu, L\u00f3pez Ray\u00f3n \u2014nel so cargu de ministru universal de la naci\u00f3n\", y n'otres pallabres, xefe de la Xunta\u2014 entam\u00f3 una serie de campa\u00f1es militares que nun-y rindieron los dividendos esperaos: Juan Francisco Osorno foi design\u00e1u a los Llanos de Apan y Mariano Aldama a la Sierra Gorda, pero ambos fueron venc\u00edos pol coronel espa\u00f1ol Ciriaco del Llanu. \nNa Nueva Espa\u00f1a, dellos terratenientes y empresarios sofitaron la rebeli\u00f3n apurriendo recursos econ\u00f3micos y suministru. Na Ciud\u00e1 de M\u00e9xicu y dalgunes otres ciudaes, un grupu clandest\u00edn conoc\u00edu como \"Los Guadalupes\" sofit\u00f3 a la Xunta apurriendo a los insurxentes informaci\u00f3n de les actividaes realistes, a esti grupu perteneci\u00f3 Leona Vicario esposa d'Andr\u00e9s Quintana Roo. L\u00f3pez Ray\u00f3n foi incapaz de torgar que la Xunta fuera espulsada del so allugamientu orixinal por Calleja, el que result\u00f3 vencedor de la Batalla de Zit\u00e1cuaro nos primeros d\u00edes de 1812.\nSitiu de Cuautla.\nMorelos sigui\u00f3 la so meyora dende Chilapa y unvi\u00f3 a Valerio Trujano escontra Silacayoapan. Am\u00e1s, el cura de Car\u00e1cuaro estrem\u00f3'l so ex\u00e9rcitu en tres columnes. Una, al mandu de Miguel Bravo, avanz\u00f3 a Oaxaca por Huitzuco. Nel so cam\u00edn escontra'l sureste, Bravo tom\u00f3 Acatl\u00e1n y Huajuapan. Otru brazu, al mandu de Hermenexildu Galeana volvi\u00f3 a Taxco. El tercer grupu insurxente, encabez\u00e1u personalmente por Morelos, tom\u00f3 la plaza de Chiautla, venciendo a Mateo Musitu. El 10 d'avientu entr\u00f3 a Iz\u00facar, angua\u00f1o Iz\u00facar de Matamoros, onde se-y xuni\u00f3 Mariano Matamoros. El 17 d'avientu en \"El Calvariu\", xuntos ganaron a fuercies virreinales comandadas por Soto Maceda, el que foi manc\u00e1u de muerte mientres el combate. Los primeros d\u00edes de 1812, Rosendo Porlier parti\u00f3 dende Toluca con dest\u00edn a Tenancingo, llogr\u00f3 vencer a les fuercies insurxentes comandadas por Hermenexildu Galeana y Jos\u00e9 Mar\u00eda Uvi\u00e9u na Batalla de Tecualoya. Uvi\u00e9u morri\u00f3 nel combate, pero'l 22 de xineru Morelos reforz\u00f3 a los sos compa\u00f1eros llogrando vencer a Porlier na Batalla de Tenancingo. Morelos finalmente nun avanz\u00f3 escontra Puebla de los \u00c1nxeles, pero siguiendo al occidente, el 9 de febreru de 1812 conquist\u00f3 la villa de Cuautla pa la causa insurxente. \nMientres el mes de xineru de 1812, los batallones realistes \"Asturies\" y \"Loveras\" seg\u00fan el reximientu \"Am\u00e9rica\", comandado pol birgadier Juan Jos\u00e9 de Olazaba, desembarcaron nel puertu de Veracruz pa ponese a les \u00f3rdenes del virr\u00e9i, el que solicitara l'ayuda a Espa\u00f1a pa lluchar contra la insurrecci\u00f3n. En febreru, F\u00e9lix Mar\u00eda Calleja \u2014\"la meyor espada de Nueva Espa\u00f1a\", como-y moteyaren por cuenta de les sos m\u00faltiples victories frente a los insurxentes\u2014 foi comisionado pol virr\u00e9i Vanegas por que terminara d'una vegada por toes col ex\u00e9rcitu de Morelos. En concencia que Calleja esperaba vencer con facilid\u00e1 a los insurxentes, sobremanera tando en ventaya numb\u00e9rica y siendo los rebeldes un pu\u00f1\u00e1u de guerrilleros ensin instrucci\u00f3n militar \u2014o siquier, esto yera lo que pensaba'l futuru virr\u00e9i de la Nueva Espa\u00f1a\u2014. D'esta forma empecipi\u00f3'l Sitiu de Cuautla; mesma suerte taben careciendo'l padre Jos\u00e9 Mar\u00eda S\u00e1nchez de la Vega y Vicente Guerrero, pero na Batalla de Iz\u00facar, sol asediu de los realistes Ciriaco del Llanu y Jos\u00e9 Antonio Andrade. \nMientres esti tiempu, L\u00f3pez Ray\u00f3n y la Xunta tresllad\u00e1rense a Toluca. Albino Garc\u00eda atac\u00f3 Guanajuato onde foi refug\u00e1u, pero llogr\u00f3 tomar la plaza d'Irapuato, obligando al brigadier Garc\u00eda Conde a recular hasta Celaya, anque \u00e9sti dempu\u00e9s tom\u00f3 la plaza de San Miguel el Grande pa dar pasu llibre al cam\u00edn que dirix\u00eda a San Luis. Manuel Mier y Ter\u00e1n xuni\u00f3se a la causa insurxente en Sultepec, empezando a fundir ca\u00f1ones. Nel mesmu llugar el doctor Cos sigui\u00f3 distribuyendo'l \"Ilustrador Americanu\". Nueves rebeliones brotaron en Nueva Galicia pero fueron reprim\u00edes por Pedro Celestino Negrete, Jos\u00e9 de la Cruz y Manuel Pastor, el 23 de mayu, Jos\u00e9 Antonio Torres foi prind\u00e1u y sentenci\u00e1u a la forca, el so cadabre foi estaz\u00e1u, la cabeza permaneci\u00f3 en Guadalajara y los cuatro miembros unviaos a distintes llocalidaes. Les places de C\u00f3rdoba, Orizaba y Xalapa desafi\u00e1ronse, nestos llevantamientos empez\u00f3 a destacar Guadalupe Victoria. \nEn Cuautla, dempu\u00e9s de setenta y dos d\u00edes de sitiu y combates, nengunu de los bandos foi capaz d'imponese. Los realistes fracasaren tami\u00e9n nel intentu de recuperar Iz\u00facar, pero'l 2 de mayu pudieron romper el sitiu de Cuautla, sacup\u00e1ndola pa evitar una masacre de civiles. Na defensa final d'esa plaza (qu'angua\u00f1o pertenez al est\u00e1u de Morelos) participaron tami\u00e9n los mesmos habitantes de la villa, destacar un grupu de ne\u00f1os llamaos \"Los Emulantes\". Esti batall\u00f3n infantil insurxente foi encabez\u00e1u pol f\u00edu natural del cura Morelos, Juan Nepomuceno Almonte, y formaba parte d'\u00e9sti Narciso Mendoza, meyor conoc\u00edu na historia de M\u00e9xicu como'l Ne\u00f1u Artilleru\". Mientres les aiciones militares del sitiu morri\u00f3'l f\u00edu del antiguu intendente de Guanajuato, Gil Ria\u00f1u, y foi prind\u00e1u Leonardo Bravo, a el que se-y tresllad\u00f3 a la Ciud\u00e1 de M\u00e9xicu, onde foi execut\u00e1u meses m\u00e1s tarde usando'l garrote lla\u00edn. Desallugando Cuautla, les tropes de Morelos esvalix\u00e1ronse escontra l'oriente, cam\u00edn de Iz\u00facar y Chiautla.\nPlan de Paz y Guerra, Los Guadalupes.\nDempu\u00e9s de la batalla de Tenancingo, Rosendo Porlier, con ayuda del coronel realista Joaqu\u00edn del Castillo y Bustamante, oblig\u00f3 a Ignacio L\u00f3pez Ray\u00f3n a abandonar Toluca. Dempu\u00e9s de confrontarse nuevamente na Batalla de Tenango estableci\u00f3se en Tlalpujahua. A pesar de los esfuercios realizaos polos insurxentes Jos\u00e9 Mar\u00eda Correa y Epitacio S\u00e1nchez pa defender la so posici\u00f3n, el contingente realista llogr\u00f3 enfusar, a mediaos de xunu, hasta Sultepec. Mientres estes feches el \"Plan de Paz y Guerra\" de Jos\u00e9 Mar\u00eda Cos fuera unvi\u00e1u al virr\u00e9i Venegas. El documentu numberaba les otom\u00edes comet\u00edes polos xefes realistes y condergaba el sistema de muerte y esterm\u00edn que s'adoptara. La propuesta de paz esplicaba los principios natural y llegal en que se fundara'l movimientu insurxente, repit\u00eda que la soberan\u00eda tendr\u00eda de morar na masa de la naci\u00f3n y que tanto Espa\u00f1a como Am\u00e9rica yeren parte integrantes de la monarqu\u00eda suxetes al mesmu rei pero iguales ente sigo, ensin dependencia o subordinaci\u00f3n respectar una de la otra. En resume, propon\u00edase formar un congresu nacional independiente d'Espa\u00f1a que representara a Fernandu VII. La propuesta de guerra propon\u00eda que se reparara'l derechu de xentes p'amenorgar la barbarie que s'hab\u00eda alcanz\u00e1u, pos la llucha armada, a lo \u00faltimo, yera ente hermanos y conciudadanos, polo tanto nun tendr\u00eda de ser m\u00e1s cruel qu'una guerra ente naciones estranxeres. \nEl virr\u00e9i Venegas nun contest\u00f3 l'oficiu de Cos, sin\u00f3n que lo mand\u00f3 quemar xunto con otros documentos que fueron llograos en Sultepec. Ente dichos documentos afay\u00f3 correspondencia de Los Guadalupes, polo que fueron fechos prisioneros na capital los abogaos Falc\u00f3n y Garc\u00e9s, Benito Guerra, Jos\u00e9 Ignacio Espinosa, Juan Guzm\u00e1n, el doctor D\u00edaz y Mar\u00eda Peimbert. El 5 de xunu, nel Valle de Santiago, Agust\u00edn de Iturbide llogr\u00f3 prindar a los insurxentes comandados por Albino Garc\u00eda, mand\u00f3 fusilar a toos rebeldes, sacante a Albino y al so hermanu Francisco, el que fueron treslladaos a Celaya. El 8 de xunu, el brigadier Garc\u00eda Conde orden\u00f3 la execuci\u00f3n de los hermanos, la cabeza d'Albino foi asitiada na cai de San Xuan de Dios, y la so mano foi unviada a Salamaca. Per otra parte, Iturbide foi xub\u00edu a teniente coronel.\nCampa\u00f1a en Puebla.\nNueves rebeliones insurxentes dirix\u00edes por Juan Nepomuceno Ros\u00e1ins, M\u00e1ximo Machorru, Camilo Su\u00e1rez y Vicente G\u00f3mez empecipi\u00e1ronse en Chalchicomula, Huamantla, Atlixco, Tepeaca y Tehuac\u00e1n, las cuales fueron combat\u00edes pol brigadier realista Ol\u00e1zabal. Estes fuercies insurxentes siguieron combatiendo na zona d'Acultzingo. Mentanto, en Yautepec, Gabriel Armijo liquid\u00f3 a Francisco Ayala, y Valerio Trujano foi atac\u00e1u dende'l 5 d'abril mientres el Sitiu de Huajuapan pol xeneral realista Jos\u00e9 Mar\u00eda de R\u00e9gules Villasante. El 4 de xunetu, Hermenexildu Galeana llogr\u00f3 ganar a Jos\u00e9 Mar\u00eda A\u00f1orve na Batalla de Zitlala. Morelos foi inform\u00e1u de la situaci\u00f3n na que s'atopaba Trujano, de momentu alleg\u00f3 al llugar llogrando romper el sitiu'l 24 de xunetu, que tuvo una duraci\u00f3n mayor a cien d\u00edes. A finales de setiembre les fuercies de Morelos siguieron la so meyora escontra Tepeaca y Tehuac\u00e1n.\nTrujano foi atac\u00e1u y derrot\u00e1u pol capit\u00e1n realista Saturnino Samaniego nel ranchu de la Virxe nes inmediaciones de Tepeaca. L'insurxente, qu'aguantara'l llargu sitiu de Huajuapan, morri\u00f3'l 7 d'ochobre. El 28 d'ochobre, Morelos llogr\u00f3 con \u00e9situ la Toma de Orizaba, provocando la fuxida del coronel Jos\u00e9 Antonio Andrade, pero abandon\u00f3'l llugar el 31 d'ochobre al saber qu'un contingente empobin\u00e1u pol coronel Luis d'\u00c1guila aver\u00e1base a la ciud\u00e1. Morelos concentr\u00f3 les sos fuercies en Tehuac\u00e1n, cuntando con cinco mil homes y cuarenta ca\u00f1ones so los mandos de Mariano Matamoros, los tr\u00e9s Galeanas, Miguel y V\u00edctor Bravo, Guadalupe Victoria, Vicente Guerrero, y Manuel Mier y Ter\u00e1n. Xuntos colaron escontra Oaxaca el 10 de payares de 1812.\nToma d'Oaxaca.\nEl 25 de payares, Morelos y el so ex\u00e9rcitu ocuparon la ciud\u00e1 d'Oaxaca, la cual yera defendida pol teniente xeneral Antonio Gonz\u00e1lez Saravia y Jos\u00e9 Mar\u00eda de R\u00e9gules Villasante, el que dempu\u00e9s de la derrota fueron prindaos y fusilaos. Na ciud\u00e1 se instituy\u00f3 un gobiernu aut\u00f3nomu y Jos\u00e9 Mar\u00eda Murgu\u00eda foi nom\u00e1u intendente. Fund\u00f3se'l peri\u00f3dicu \"Corr\u00e9u Americanu del Sur\", que la so redaici\u00f3n inicial tuvo a cargu del cura Jos\u00e9 Manuel de Herrera. El gobiernu insurxente de la ciud\u00e1 d'Oaxaca dur\u00f3 de 1812 hasta 1814, cuando foi recuperada la poblaci\u00f3n pol ex\u00e9rcitu realista. Foi la primera y \u00fanica vegada en que Morelos pudo tomar el control d'una ciud\u00e1 importante. Foi nesta plaza onde Morelos recibi\u00f3 los \"Elementos constitucionales\" redactaos por Ignacio L\u00f3pez Ray\u00f3n. Ente los puntos m\u00e1s importantes destacaron:\nMorelos foi nom\u00e1u'l cuartu vocal de la Xunta de Zit\u00e1cuaro, pero se deslind\u00f3 finalmente de la tesis fernandista, pente medies de una carta na que solicit\u00f3 \"que se-y quitar la m\u00e1zcara a la independencia, porque y\u00e1 toos sab\u00eden la suerte de Fernandu VII\". \nMentanto, Nicol\u00e1s Bravo asiti\u00f3se na Ponte del Rei\" sobre la carretera de Veracruz a Xalapa, entorpeciendo el tr\u00e1ficu de los realistes y secuestrando recursos materiales. Ram\u00f3n L\u00f3pez Ray\u00f3n venci\u00f3 en Jer\u00e9cuaro a Jos\u00e9 Mariano Ferrer. Los vocales de la Xunta actuaron cada unu pola so cuenta en distintes rexones: Jos\u00e9 Sixto Verduzco, que permaneci\u00f3 na zona de Michoac\u00e1n en Uruap\u00e1n, P\u00e1tzcuaro y Tanc\u00edtaro, foi escorr\u00edu constantemente por Pedro Celestino Negrete y Luis Quintanar; Ignacio L\u00f3pez Ray\u00f3n tresllad\u00f3se a la intendencia de M\u00e9xicu, realiz\u00f3 operaciones militares en Ixmiquilpan y axunt\u00f3se en Huichapan con Juli\u00e1n Villagr\u00e1n pa saber los pormenores de les actividaes qu'esti realizara en San Xuan del R\u00edu y Zimap\u00e1n; Jos\u00e9 Mar\u00eda Liceaga, el que s'intern\u00f3 nel territoriu de Guanajuato, foi escorr\u00edu por Agust\u00edn de Iturbide en Yuriria, y al ser derrot\u00e1u, tuvo que treslladase al Valle de Santiago para reclutar xente en compa\u00f1\u00eda de Jos\u00e9 Mar\u00eda Cos. Los vocales reclamaron cada unu pa sigo la xefatura de la Xunta, entraron nun discutiniu que finalmente conduci\u00f3 a la desapaici\u00f3n \"de facto\" d'esti \u00f3rganu de gobiernu escontra la primer met\u00e1 de 1813. Foi'l doctor Cos el que trat\u00f3 de reconcilialos.\nConstituci\u00f3n de C\u00e1diz.\nDempu\u00e9s de llongures y encaloraos alderiques, en marzu de 1812 proclam\u00f3se en C\u00e1diz la \"Constituci\u00f3n pol\u00edtica de la monarqu\u00eda espa\u00f1ola\". Al entamu de les xuntes participaron 104 diputaos, de los cual 30 yeren de territorios ultramarino. Dempu\u00e9s, esti n\u00famberu amont\u00f3se a 300, siendo 63 los americanos. La composici\u00f3n de les Cortes constituy\u00f3se con una tercer parte d'eclesi\u00e1sticos, una sesta parte de nobles y el restu profesionistas de clase media. Mientres la primer sesi\u00f3n Diego Mu\u00f1oz Torreru declar\u00f3 que la soberan\u00eda nacional moraba nel Congresu de los representantes d'Espa\u00f1a, dende esti momentu comprob\u00f3se qu'esist\u00eden dos partido: los lliberales\" y los \"serviles\". Ente los representantes \"serviles\" de Nueva Espa\u00f1a atop\u00e1bense Antonio Joaqu\u00edn P\u00e9rez \u2014el que ser\u00eda obispu de Puebla\u2014, Salvador Samart\u00edn \u2014el que tendr\u00eda al so cargu la mitra de Chiapas\u2014, y Jos\u00e9 Cayetano Foncerrada y Ulibarr\u00ed \u2014el que foi can\u00f3nigu de la Catedral y miembru de la Real Audiencia de M\u00e9xicu\u2014; con a la esceici\u00f3n de Juan Jos\u00e9 Guere\u00f1a, que se mov\u00eda ente dambos part\u00edos, el restu de los diputaos novohispanos yeren b\u00e1sicamente \"lliberales\", ente ellos destacaron Miguel Ramos Arizpe, Jos\u00e9 Miguel Guridi y Alcocer y Jos\u00e9 Ignacio Beye de Cisneros. \nLos diputaos americanos impugnaron la representaci\u00f3n desigual qu'esist\u00eda nes Cortes. Envalor\u00e1base que la poblaci\u00f3n d'Espa\u00f1a yera de diez millones d'habitantes ente qu'Am\u00e9rica taba habitada por diecis\u00e9is millones. Sicas\u00ed, los diputaos espa\u00f1oles entepasaben na proporci\u00f3n de 3 a 1 a los sos iguales americanos. Prop\u00fanxose cuntar con un diput\u00e1u per cada cincuenta mil habitantes, pero esta midida inclinar\u00eda la balanza a favor de los americanos nuna proporci\u00f3n de 3 a 2, poro, los espa\u00f1oles opunx\u00e9ronse argumentando que nun tendr\u00eden de cuntar les castes: magar los pueblos orixinarios yeren consideraos colos mesmos derechos que los espa\u00f1oles, nun yera asina pa el que fueren orixinarios o descendientes del continente africanu. Envalor\u00f3se que nel continente americanu alredor de seis millones de persones de les castes ten\u00eden ascendencia africana, d'esta forma'l n\u00famberu de diputaos permediar\u00edase pa la representaci\u00f3n d'Espa\u00f1a y Am\u00e9rica en proporci\u00f3n 1 a 1. Los diputaos americanos reagrup\u00e1ronse pa numberar once propuestes ente les que destacaben: representaci\u00f3n igualitaria, llibert\u00e1 de cultivu, llibert\u00e1 de comerciu, abolici\u00f3n d'esclavit\u00fa, abolici\u00f3n d'estancos, concesi\u00f3n de derechos iguales p'americanos, indios y mestizos pa poder ocupar cargos civiles, eclesi\u00e1sticos y militares, reconocencia de les xuntes locales, y creaci\u00f3n de mayor n\u00famberu de diputaciones provinciales. Poques de les propuestes fueron aprobaes. El part\u00edu americanu\" tuvo oposici\u00f3n de la mayor parte de los diputaos europeos que consideraben les propuestes revolucionaries, pero especialmente de los peninsulares residentes n'Am\u00e9rica, a tal grau que la representaci\u00f3n del Consul\u00e1u de M\u00e9xicu mand\u00f3 un manifiestu pa ser lle\u00edu en sesi\u00f3n p\u00fablica. El documentu declaraba qu'antes de la llegada de los espa\u00f1oles a Am\u00e9rica, los indios fueren besties an\u00e1rquiques y selvaxes, y que too sigu\u00eda igual, por tanto tr\u00e9s millones d'indios de Nueva Espa\u00f1a yeren incapaces de gobernase:\nAdicionalmente pidi\u00f3se que los Consulaos de M\u00e9xicu, Veracruz y Guadalajara nomaren, cada unu, dos diputaos, d'esta forma la casi totalid\u00e1 de poblaci\u00f3n de peninsulares residentes en Nueva Espa\u00f1a \u2014la cual envalor\u00e1base en mediu mill\u00f3n d'habitantes\u2014, tar\u00eda representada al av\u00edu. Ultraxaos polos insultos, los diputaos americanos pretendieron abandonar les Cortes, pero'l presidente torg\u00f3lu, l'alderique quedu suspend\u00edu, consensu\u00e1ndose finalmente l'art\u00edculu 1\u00b0 de la Constituci\u00f3n, que daba la posibilid\u00e1 a les castes d'ascendencia africana aspirar a llograr la ciudadan\u00eda espa\u00f1ola. Al respective de la llibert\u00e1 de comerciu, los miembros de los consulaos de M\u00e9xicu y los comerciantes de C\u00e1diz tami\u00e9n s'opunxeron, cuntaron cola ayuda de Juan L\u00f3pez Cancelada el que dende'l so peri\u00f3dicu \"El Tel\u00e9grafu Americanu\" critic\u00f3 la postura de los americanos publicando un folletu titul\u00e1u \"Ruina de Nueva Espa\u00f1a si declara'l comerciu llibre colos estranxeros\". Dende esti peri\u00f3dicu, L\u00f3pez Cancelada y los miembros del Consul\u00e1u de M\u00e9xicu \u2014que fueren protagonistes del golpe d'Est\u00e1u de 1808\u2014, tami\u00e9n criticaron l'actuaci\u00f3n del ex virr\u00e9i Jos\u00e9 de Iturrigaray, pero les inquinas fueron retrucaes pol diput\u00e1u Guridi y Alcocer nel peri\u00f3dicu \"El Censor\" y dende Londres por Servando Teresa de Mier na publicaci\u00f3n llamada \"L'Espa\u00f1ol\". En cuanto a la tema de la esclavit\u00fa, Guridi y Alcocer propunxo la so abolici\u00f3n, pero los diputaos pertenecientes a les rexones esclavistes del Mar Caribe, Venezuela, la zona coste\u00f1a de Nueva Granada y Per\u00fa opunx\u00e9ronse inflexiblemente; el diput\u00e1u espa\u00f1ol Agust\u00edn d'Arg\u00fcelles sofit\u00f3 al diput\u00e1u novohispano suxuriendo que siquier se terminara col tr\u00e1ficu d'esclavos. A pesar de los alegatos, les Cortes consideraron la conveniencia pol\u00edtica de caltener la esclavit\u00fa. \nEl 30 de setiembre de 1812, la nueva Carta Magna foi lleida y xurada polos miembros de la Real Audiencia de M\u00e9xicu y pol virr\u00e9i Francisco Xavier Venegas na Plaza Mayor de la Ciud\u00e1 de M\u00e9xicu, llam\u00e1ndose en delantre Plaza de la Constituci\u00f3n. Col nuevu r\u00e9xime constitucional, los virreinatos fueron abol\u00edos, en consecuencia Venegas convirti\u00f3se nel jefe pol\u00edticu cimeru. Am\u00e1s dex\u00f3se la llibert\u00e1 de prensa. Pente medies de esti derechu, Joaqu\u00edn Fern\u00e1ndez de Lizardi nel peri\u00f3dicu \"El Pensador Mexicanu\" y Carlos Mar\u00eda de Bustamante en \"El Jugetillo\" criticaron los abusos de l'alministraci\u00f3n virreinal. Dos meses m\u00e1s tarde, Venegas suspendi\u00f3 l'art\u00edculu constitucional que dexaba la llibert\u00e1 de prensa. Fern\u00e1ndez de Lizardi foi encarcel\u00e1u mientres curtiu tiempu, Bustamante fux\u00f3 a Zacatl\u00e1n p'axuntase colos insurxentes, pocu dempu\u00e9s tresllad\u00f3se a Oaxaca y sigui\u00f3 escribiendo pal Corr\u00e9u Americanu del Sur\". La decisi\u00f3n de Venegas foi severamente criticada polos diputaos americanos en C\u00e1diz. A fines de febreru de 1813 recibi\u00f3se un bandu unvi\u00e1u dende Espa\u00f1a, nel pid\u00edase-y a Venegas presentase na Pen\u00ednsula ib\u00e9rica pa sofitar la campa\u00f1a militar contra los franceses y nom\u00e1base como'l so socesor a F\u00e9lix Mar\u00eda Calleja.\nSitiu d'Acapulco.\nEl 9 de febreru de 1813, Morelos sali\u00f3 d'Oaxaca aldu al puertu d'Acapulco, llegando a El Veladero el 29 de marzu. El llugar yera defend\u00edu pol realista Pedro Antonio V\u00e9lez, el que venci\u00f3 a los ataques, perdiendo la ciud\u00e1'l 12 d'abril. Abellug\u00f3se nel Fuerte de San Diego, que'l so sitiu estendi\u00f3se mientres cuatro meses hasta que capitul\u00f3 el 20 d'agostu. D'esta suerte, la comunicaci\u00f3n mar\u00edtima con Filipines pol oc\u00e9anu Pac\u00edficu qued\u00f3 so control de los insurxentes. Pela so parte, Mariano Matamoros llogr\u00f3 asitiase con \u00e9situ nel Ismu de Tehuantepec, col trunfu de la Batalla de La Chinc\u00faa, na que llogr\u00f3 refugar fuercies realistes que incursionaron dende Chiapas, provincia que mientres esa d\u00f3mina pertenec\u00eda a la Capitan\u00eda Xeneral de Guatemala. \nMientres el tiempu del sitiu d'Acapulco, Jos\u00e9 Sixto Verduzco atac\u00f3 infructuosamente Valladolid \u2014la cual taba fuertemente abellugada polos realistes\u2014, foi escorr\u00edu y derrot\u00e1u pol capit\u00e1n Pedro Antonelli en Puru\u00e1ndiro. Ignacio L\u00f3pez Ray\u00f3n axunt\u00f3se con Verduzco en P\u00e1tzcuaro pa reclama-y esta imprudente aici\u00f3n militar, pero un contingente realista forz\u00f3 a los insurxentes a dixebrase, obligando a Verduzco a replegase escontra Ariu y a Ray\u00f3n escontra Puruar\u00e1n. Adicionalmente Jos\u00e9 Mar\u00eda Liceaga foi gan\u00e1u en Celaya por Manuel G\u00f3mez Pedraza. Les desavenencies ente los vocales de la Xunta de Zit\u00e1cuaro amont\u00e1ronse, pos reclamaron interferencies ente les sos xurisdicciones. Mientres mayu de 1813, na capital, Leona Vicario \u2014integrante de Los Guadalupes\u2014 escap\u00f3se de la ciud\u00e1 p'axuntase con Andr\u00e9s Quintana Roo en Tlalpujahua; en Salvatierra, Agust\u00edn de Iturbide gan\u00f3 a Ram\u00f3n L\u00f3pez Ray\u00f3n; en Huichapan, Juli\u00e1n Villagr\u00e1n y el so f\u00edu \"el Chito\" fueron prindaos y liquidaos poles fuercies comandadas pol capit\u00e1n Pedro Monsalve. \nUna vegada qu'asumi\u00f3'l cargu de xefe pol\u00edticu superior, Calleja xur\u00f3'l cumplimientu de la Constituci\u00f3n. Nueves eleiciones pa les representaciones de diputaos a les Cortes de C\u00e1diz realiz\u00e1rense en Nueva Espa\u00f1a, resultando ganadores pa tolos esca\u00f1os los criollos, pero l'alministraci\u00f3n virreinal neg\u00f3 la entrega de vi\u00e1tigos aduciendo falta de lliquidez nel erariu. Por tal motivu, solo viaxaron tr\u00e9s de los catorce diputaos electos a Espa\u00f1a. El visitador eclesi\u00e1sticu de Quer\u00e9taro, Jos\u00e9 Mariano Berist\u00e1in, denunci\u00f3 a Calleja que Josefa Ortiz de Dom\u00ednguez sigu\u00eda realizando proselitismu a favor de la causa de los insurxentes, en resultancia foi arrestada y treslladada al conventu de Santa Teresa en M\u00e9xicu.\nMorelos y el Congresu de Chilpancingo.\nCongresu de Chilpancingo.\nPor cuenta de les diferencies que s'amenaren ente Liceaga, Verduzco y Ray\u00f3n, Morelos convoc\u00f3 en xunu de 1813 un congresu que s'instal\u00f3 en Chilpancingo mientres el mes de setiembre. Pa tal oxetivu nom\u00e1ronse diputaos a Ignacio L\u00f3pez Ray\u00f3n por Guadalajara, a Jos\u00e9 Sixto Verduzco por Michoac\u00e1n, a Jos\u00e9 Mar\u00eda Liceaga por Guanajuato, a Andr\u00e9s Quintana Roo por Puebla, a Carlos Mar\u00eda de Bustamante por M\u00e9xicu, a Jos\u00e9 Mar\u00eda Cos por Veracruz, a Jos\u00e9 Mar\u00eda Murgu\u00eda por Oaxaca, a Jos\u00e9 Manuel de Herrera por Tecpan, y como secretarios a Cornelio Ortiz de Z\u00e1rate y Carlos Enr\u00edquez del Castillo. El 14 de setiembre dio entamu a la primer sesi\u00f3n del Congresu de Chilpancingo \u2014que'l so nome oficial foi Congresu de An\u00e1huac\u2014, onde Morelos fixo lleer al so secretariu Juan Nepomuceno Ros\u00e1ins los \"Sentimientos de la Naci\u00f3n\". Esti documentu declaraba la independencia de la naci\u00f3n, la soberan\u00eda popular, la relix\u00f3n cat\u00f3lica como \u00fanica, la supresi\u00f3n de obvenciones, la divisi\u00f3n de poderes, la iguald\u00e1 ante la llei, l'abolici\u00f3n de les castes, l'abolici\u00f3n de la esclavit\u00fa, la eliminaci\u00f3n de la tortura, ya instituy\u00eda la celebraci\u00f3n del 12 d'avientu pa la Virxe de Guadalupe y el 16 de setiembre pa conmemorar l'entamu de la guerra d'independencia proclam\u00e1u por Miguel Hidalgo. \nA otru d\u00eda, Morelos foi nom\u00e1u Xeneral\u00edsimu de les fuercies insurxentes y titular del poder executivu. Ser\u00eda llam\u00e1u \"alteza\", pero refug\u00f3 esti t\u00edtulu adoptando'l de \"siervu de la Naci\u00f3n\". \nEn contraste cola posici\u00f3n de la Xunta de Zit\u00e1cuaro, la cual foi eslleida, el Congresu de Chilpancingo diose a la xera de definir jur\u00eddicamente les razones poles cual la \"Am\u00e9rica mexicana\" ten\u00eda de ser llibre d'Espa\u00f1a. Este foi un puntu de discordia con L\u00f3pez Ray\u00f3n el que manifest\u00f3 nun tar acordies col primer puntu ment\u00e1u nos Sentimientos de la Naci\u00f3n\", pos defend\u00eda que la tesis qu'abrazara'l movimientu autonomista de 1808, tendr\u00eda de siguir subsistiendo, esto ye, Am\u00e9rica yera dependiente del rei d'Espa\u00f1a, pero non de la naci\u00f3n espa\u00f1ola, por tanto, la independencia buscada nun yera con al respective de la Corona, sin\u00f3n del gobiernu illex\u00edtimu\" que s'axuntara en C\u00e1diz.\nDeclaraci\u00f3n d'Independencia d'Am\u00e9rica Septentrional.\nMientres el congresu pronunciaron otros discursos pol\u00edticos de mayor o menor importancia, pero'l 6 de payares de 1813, d\u00eda de la clausura, lle\u00f3se'l Acta Solemne de la Declaraci\u00f3n d'Independencia de l'Am\u00e9rica Septentrional, la cual foi redactada por Carlos Mar\u00eda de Bustamante y Andr\u00e9s Quintana Roo. Nella, y\u00e1 nun s'aceptaba la soberan\u00eda de Fernandu VII y postul\u00e1base de forma radical la separaci\u00f3n de l'autorid\u00e1 espa\u00f1ola: \"queda rota para siempre xam\u00e1s y eslleida la dependencia del tronu espa\u00f1ol\".\nMientres los insurxentes axunt\u00e1bense nel Congresu de Chilpancingo, l'ab\u00e1 Manuel Abad y Queipo alvirti\u00f3 a Calleja que Morelos yera, ensin disputa, l'alma y el tueru de tola insurrecci\u00f3n, indic\u00f3 que na xunta que convocaren los insurxentes en Chilpancingo de xuru se-y diba alzar a xefe supremu independiente de toa autorid\u00e1, que y\u00e1 ten\u00eda'l sur de la Nueva Espa\u00f1a dende Zacatula a Tehuantepec, poro, nun se-y deber\u00eda dar m\u00e1s tiempu pa entamar el so ex\u00e9rcitu. \nEn payares de 1813 los miembros de l'Audiencia de M\u00e9xicu propunxeron que se suspendiera la Constituci\u00f3n mientres duraren circunstancies tan revolucionaries y aturbolinaes, y que se revistiera a Calleja de les facultaes necesaries y repar\u00e1rase la llei d'Indies, que lo autorizaba pa estra\u00f1ar d'esos dominios a los que conviniera al serviciu de Dios, paz y apaciguadura p\u00fablica, adopt\u00e1ndose'l sistema de rigor, \u00fanicu que pa casos asemeyaos ense\u00f1aba la historia de les naciones\"\". D'esta manera, la Carta de C\u00e1diz nun llogr\u00f3 ser vigorizada nel territoriu de la Nueva Espa\u00f1a.\nBatalla de les Llombes de Santa Mar\u00eda.\nUna vegada que s'abasteci\u00f3 d'artiller\u00eda del Fuerte de San Diego en Acapulco, Morelos plani\u00f3 tomar la ciud\u00e1 de Valladolid cola idea d'asitiar nesa ciud\u00e1'l Congresu, pa darr\u00e9u avanzar dende ende escontra Guanajuato, Guadalajara y San Luis. Miguel y V\u00edctor Bravo fueron designaos pa protexer a los miembros del Congresu. El 7 de payares, saliendo de Chilpancingo, Morelos, los Galeana, Nicol\u00e1s Bravo y Matamoros avanzaron escontra Cutzamala, Car\u00e1cuaro, Tac\u00e1mbaro, Tiripet\u00edo y Undameo. Les fuercies insurxentes formaes per cinco mil seiscientos homes cuntaben con trenta ca\u00f1ones. Pa esta operaci\u00f3n Morelos solicit\u00f3 a Ram\u00f3n L\u00f3pez Ray\u00f3n y Rafael L\u00f3pez Ray\u00f3n incorporase cada unu con mil homes, dende Tlalpujahua y San Miguel el Grande, respeutivamente. Valladolid taba abellugada por Domingo Land\u00e1zuri con un reximientu d'ochocientos homes. Cuando Calleja enter\u00f3se de la meyora de les fuercies insurxentes, unvi\u00f3 a Ciriaco del Llanu con dos mil homes dende Ixtlahuaca y a Agust\u00edn de Iturbide con mil homes dende Ac\u00e1mbaro pa reforzar la defensa de la ciud\u00e1. Na so marcha confrontaron el 21 d'avientu a los Ray\u00f3n en Jer\u00e9cuaro, a el que ganaron. El 23 d'avientu, Galeana y Bravo asediaron la capital michoacana pero fueron repelidos. La nueche siguiente, el campamentu principal de los insurxentes foi sorpresivamente atac\u00e1u poles fuercies de Iturbide y De'l Llanu dando entamu a la Batalla de les Llombes de Santa Mar\u00eda; el padre Navarrete, al mandu de la so divisi\u00f3n alleg\u00f3 al llugar pa sofitar l'inesper\u00e1u ataque. Los realistes retir\u00e1ronse y les tropes insurxentes confund\u00edes siguieron combatiendo ente sigo, abras\u00e1ndose. La derrota infligida polos realistes atay\u00f3 los planes de Morelos y marc\u00f3 l'entamu del ocaso de les sos campa\u00f1es.\nEscorr\u00edos poles tropes de Iturbide, el restu de los homes de Morelos colaron escontra Puruar\u00e1n. Mariano Matamoros foi design\u00e1u pa la defensa de la plaza. El 5 de xineru de 1814, los realistes, decid\u00edos a terminar col ex\u00e9rcitu insurxente, llograron la victoria na Batalla de Puruar\u00e1n. Matamoros foi prind\u00e1u y tresllad\u00e1u a Morelia, a pesar de que Morelos trat\u00f3 d'axustar la so vida en cuenta de doscientos prisioneros espa\u00f1oles, Calleja orden\u00f3 la so fusilamiento, que llev\u00f3se a cabu'l 3 de febreru. Morelos dirix\u00f3se a Coyuca (g\u00fcei de Catal\u00e1n) y a Ajuchitl\u00e1n, onde nom\u00f3 a Ros\u00e1ins como'l so segundu jefe militar. El 19 de febreru, el coronel Gabriel de Armijo \u2014el que hab\u00eda abat\u00edu pocu d\u00edes enantes a V\u00edctor Bravo en Mezcala\u2014 solmen\u00f3 un fuerte golpe en Chichihualco a les fuercies de Ros\u00e1ins, el que llogr\u00f3 escapar. El 29 de marzu, la ciud\u00e1 d'Oaxaca foi retomada polos realistes al mandu del coronel Melchor \u00c1lvarez. Toes estes derrotes fueron criticaes por Ignacio L\u00f3pez Ray\u00f3n, el que culp\u00f3 a Ros\u00e1ins pola so incapacid\u00e1 estrat\u00e9xica. A partir d'ent\u00f3s los dos comandantes insurxentes se enemistaron. L\u00f3pez Ray\u00f3n col\u00f3 a Zongolica y Ros\u00e1ins a Jamapa, fueron acesmaos pol coronel realista Francisco Hevia dende Orizaba. El 15 de marzu, Miguel Bravo foi prind\u00e1u en Chila pol coronel F\u00e9lix de la Madrid, tresllad\u00f3se-y a Puebla y foi execut\u00e1u ende un mes dempu\u00e9s. Morelos, Pablo y Hermenexildu Galeana viaxaron al Fuerte de San Diego coles mires de desmantelar l'artiller\u00eda y inutilizar los ca\u00f1ones de gruesu calibre, fueron escorr\u00edos por Gabriel de Armijo el que los forz\u00f3 a fuxir el 11 d'abril. Una escaramuza en Pie de la Cuesta col coronel insurxente Juan \u00c1lvarez, dex\u00f3 a los Galeana y Morelos salir del puertu, comoquier, la meyora de Armijo lleg\u00f3 hasta El Veladero consolidando la posici\u00f3n el 6 de mayu.\nNa provincia de M\u00e9xicu, l'insurxente Jos\u00e9 Francisco Osorno gan\u00f3 al teniente Jos\u00e9 del Toro llogrando atacar Tulancingo y burllando a les fuercies virreinales polos Llanos de Apan. En contraste, Ram\u00f3n L\u00f3pez Ray\u00f3n y Epitacio S\u00e1nchez, dempu\u00e9s de la derrota de Puruar\u00e1n, tuvieron d'abellugase na sierra de Zit\u00e1cuaro; y Benedicto L\u00f3pez tuvo qu'escapar a Zacapu al ser asediado pol coronel realista Jos\u00e9 Antonio Andrade. El 25 de xunu, el teniente coronel Fern\u00e1ndez d'Avil\u00e9s venci\u00f3 a Hermenexildu Galeana nes cercan\u00edes de Coyuca (g\u00fcei de Ben\u00edtez). Galeana foi manc\u00e1u de muerte pol sold\u00e1u Joaqu\u00edn Le\u00f3n y la so cabeza foi asitiada nuna ceiba na plaza del pueblu. \nLes desavenencies ente los insurxentes fueron amont\u00e1ndose. Ignacio L\u00f3pez Ray\u00f3n, dempu\u00e9s de ser gan\u00e1u en Omealco, en llugar de xunise a Ros\u00e1ins prefiri\u00f3 dirixise a Zacatl\u00e1n pa construyir ca\u00f1ones cola ayuda del plateru Alconedo, pero los hermanos Mier y Ter\u00e1n abandon\u00e1ronlo en Tecamachalco. A finales de mayu, Ros\u00e1ins dirix\u00f3se a la carretera de Xalapa a Orizaba, onde Jos\u00e9 Antonio Mart\u00ednez s'asiti\u00f3 pa cobrar peaxe a les caravanes realistes, por cuenta de que esti postreru yera fiel a L\u00f3pez Ray\u00f3n, Ros\u00e1ins decidi\u00f3 liquidalo pa dempu\u00e9s designar a Juan Pablo Anaya y Guadalupe Victoria como encargaos de la mesma zona. El 20 de xunu desembarc\u00f3 en Nautla el xeneral franc\u00e9s Jean Josepeh Atentu Humbert, el que dixo venir en representaci\u00f3n de los Estaos Xun\u00edos pa sofitar a los insurxentes. L\u00f3pez Ray\u00f3n, entusiasm\u00e1u, inform\u00f3 al Congresu de An\u00e1huac, pero Ros\u00e1ins adelantr\u00f3se-y, designando a Anaya la misi\u00f3n d'embarcase xunto col franc\u00e9s escontra Nueva Orleans. Nesi llugar prepar\u00f3 una espedici\u00f3n cola ayuda de Jos\u00e9 \u00c1lvarez de Toledo y Dubois, pero \u00e9sta nunca se llev\u00f3 a cabu al ser torgada por \u00f3rdenes del presidente James Madison. Les disensiones y los enfrentamientos armaos ente L\u00f3pez Ray\u00f3n y Ros\u00e1ins aumentaron por dichu incidente. En Silacayoapan, nun enfrentamientu ente Jos\u00e9 Herrera \u2014el que yera fiel a L\u00f3pez Ray\u00f3n\u2014 y Ram\u00f3n Sesma \u2014que yera fiel a Ros\u00e1ins\u2014 foi deten\u00edu por Manuel Mier y Ter\u00e1n, el que llogr\u00f3 reconcilialos pa faer frente al coronel realista Melchor \u00c1lvarez. Los insurxentes refugaron con \u00e9situ l'ataque, tomando les llocalidaes de Teposcolula, Tlaxiaco y Yanhuitl\u00e1n. Mentanto, los miembros del Congresu de An\u00e1huac fueron forzaos a escapar d'Uruapan pol realista Pedro Celestino Negrete, p'asina asitiase en Apatzing\u00e1n.\nRestauraci\u00f3n absolutista n'Espa\u00f1a.\nLes Cortes espa\u00f1oles sesionaron del 1 d'ochobre de 1813 al 10 de mayu de 1814. Por diversu razones \u2014como asocediera en Nueva Espa\u00f1a colos diputaos\u2014, de los cientu cuarenta y nueve diputaos americanos que tendr\u00eden de presentase, solamente sesenta y cinco tuvieron presentes, de los cual, cuarenta y dos yeren suplentes. Mientres esi periodu los invasores franceses fueron desallugaos d'Espa\u00f1a. Pa xineru de 1814, les Cortes y la Rexencia tresllad\u00e1rense a Madrid. En febreru de 1814, el rei Fernandu VII \"el Desey\u00e1u\" robl\u00f3'l Trat\u00e1u de Valen\u00e7ay, pol cual consigui\u00f3 recuperar la so llibert\u00e1. Enantes de tornar a Espa\u00f1a, el rei orden\u00f3 al duque de San Carlos entrevistase cola Rexencia. Les Cortes inform\u00e1ronlu que decretaren que nam\u00e1i dempu\u00e9s de que'l rei xurara la Constituci\u00f3n reconocer\u00edase-y como soberanu lex\u00edtimu d'Espa\u00f1a, d'esta forma \"el Desey\u00e1u\" entam\u00f3'l so regresu. Pero un grupu de sesenta y nueve diputaos del part\u00edu de los \"serviles\"\" prepararon un documentu conoc\u00edu como'l Manifiestu de los perses; ente ellos, atop\u00e1bense los novohispanos Antonio Joaqu\u00edn P\u00e9rez, Salvador Samart\u00edn y Jos\u00e9 Cayetano Foncerrada. Per mediu del manifiestu, los perses\" solicitaron al rei nun aceptar la Constituci\u00f3n. Adicionalmente el capit\u00e1n xeneral de Valencia Francisco Javier de El\u00edo ufiert\u00f3 a Fernandu VII el sofitu del so reximientu p'abolir les Cortes. Dempu\u00e9s de meditalo, \"el Desey\u00e1u\" decidi\u00f3 restablecer el absolutismu y el 4 de mayu robl\u00f3 un decretu pol cual anul\u00e1base la Constituci\u00f3n y les lleis que s'expedieren mientres la so ausencia: \"como si nun pasaren enxam\u00e1s tal actos y quit\u00e1rense de metanes del tiempu\". L'ex\u00e9rcitu escorri\u00f3 a los lliberales, dalgunos como Vicente Rocafuerte fuxeron a Francia, otros como Agust\u00edn Arg\u00fcelles, Miguel Ramos Arizpe y el xeneral Juan O'Donoj\u00fa fueron encarcelaos. Enval\u00f3rase que la cantid\u00e1 de prisioneros o exiliaos foi de dolce mil lliberales. \nNa Ciud\u00e1 de M\u00e9xicu, les primeres noticies del regresu de Fernandu VII recibieron el 13 de xunu de 1814, pero nun foi sin\u00f3n hasta'l 7 d'agostu cuando se conocieron los pormenores de les determinaciones de \"el Desey\u00e1u\". La Inquisici\u00f3n foi reinstalada, foi nom\u00e1u Manuel Flores como inquisidor y Jos\u00e9 Tirado como fiscal. Diez d\u00edes m\u00e1s tarde, Calleja public\u00f3 un bandu pol que se prohib\u00eda so severes penes, contradicir direuta o indireutamente los derechos y prerrogativas del tronu. Los comerciantes de M\u00e9xicu y Veracruz que yeren amantes de la Constituci\u00f3n recibieron con ofiendo les noticies. Los insurxentes, incluyendo a Ignacio L\u00f3pez Ray\u00f3n, a pesar de los reveses que sufrieren, reafitaron el so resoluci\u00f3n de siguir la llucha armada.\nConstituci\u00f3n de Apatzing\u00e1n.\nEn contraste, el 15 de xunu de 1814 el Congresu de An\u00e1huac termin\u00f3 de redactar el \"Decretu Constitucional pa la Llibert\u00e1 de l'Am\u00e9rica Mexicana\", meyor conoc\u00edu como la \"Constituci\u00f3n de Apatzing\u00e1n\". Foi proclamada'l 22 d'ochobre y taba estremada en dos t\u00edtulos: principios o elementos constitucionales y forma de gobiernu, la cual sofit\u00f3se en tres poderes: Executivu, Llexislativu y Xudicial. Fueron tres miembro nos que recay\u00f3'l Poder Executivo: Jos\u00e9 Mar\u00eda Liceaga, Jos\u00e9 Mar\u00eda Cos y Jos\u00e9 Mar\u00eda Morelos. A pesar de qu'a esti postreru retir\u00e1rase-y del cargu pol\u00edticu en 1813, nuevamente confiri\u00f3se-y el puestu, pero esta vegada, pa exercelo de forma compartida. Sicas\u00ed, el decretu constitucional torgaba a los miembros del Executivu mandar tropes y solamente pod\u00eden exercer aici\u00f3n militar so circunstancies estraordinaries y col correspondiente permisu del Congresu. D'esta forma, el siervu de la naci\u00f3n\" entr\u00f3 nun periodu de aletargamiento militar.\nDempu\u00e9s de la promulgaci\u00f3n de la Constituci\u00f3n de Apatzing\u00e1n, Vicente Guerrero foi design\u00e1u pa entamar nuevamente la campa\u00f1a en Oaxaca, anque de primeres nun foi reconoc\u00edu por Ram\u00f3n Sesma que s'atopaba en Silacoayoapan y yera fiel a Ros\u00e1ins. El Congresu de An\u00e1huac unvi\u00f3 a Francisco Arr\u00f3yave pa sustituyir a esti postreru, pero llo\u00f1e d'obedecer les \u00f3rdenes, Ros\u00e1ins mand\u00f3lo fusilar sol cargu de traici\u00f3n el 21 d'avientu de 1814 nuna paraxa del cuetu Color\u00e1u conoc\u00edu col llam\u00e1tigu de la Palma del Terror\". Per otra parte, l'insurxente V\u00edctor Rosales llogr\u00f3 apoderase d'un cuantioso bot\u00edn nel mineral de Pinos de Zacatecas. A finales de payares de 1814, el realista Ciriaco del Llanu foi gan\u00e1u por Ram\u00f3n L\u00f3pez Ray\u00f3n y Epitacio S\u00e1nchez en Maravat\u00edo, pero casi coles mesmes Agust\u00edn de Iturbide venci\u00f3 y liquid\u00f3 a Manuel Villalong\u00edn en Puru\u00e1ndiro. Cola cuenta de prevenir cualesquier desembarque d'armes destin\u00e1u a los insurxentes, la mari\u00f1a de Nautla foi asegurada pol coronel realista Manuel Gonz\u00e1lez de la Vega. \nEn marzu de 1815, Iturbide y De'l Llanu xunieron les sos fuercies p'atacar el cuetu del C\u00f3poro, que taba abellug\u00e1u por Ignacio y Ram\u00f3n L\u00f3pez Ray\u00f3n, l'ataque empobin\u00e1u polos tenientes realistes Vicente Filisola, Juan Jos\u00e9 Codallos, Pablo Obreg\u00f3n y Ram\u00f3n de la Madrid foi repelido. Esi mesmu mes, el coronel realista M\u00e1rquez Donayo sosprendi\u00f3 a Ros\u00e1ins, Sesma, y Mier y Ter\u00e1n en Soltepec. Tres la frustraci\u00f3n de la derrota, Ros\u00e1ins mand\u00f3 realizar nuevos fusilamientos, pero los sos escesos provocaron que los sos compa\u00f1eros desconocieren el so mandu militar. En xunetu de 1815, dempu\u00e9s d'una derrota de los insurxentes en Jilotepec, Epitacio S\u00e1nchez acoy\u00f3se al indultu del gobiernu virreinal. El 27 de xunetu, en Jamapa, Ros\u00e1ins foi escorr\u00edu y vencido polos mesmos insurxentes; una vegada prind\u00e1u unvi\u00f3se-y al Congresu de An\u00e1huac, pero llogr\u00f3se fugar nes inmediaciones de Chalco y solicit\u00f3 l'indultu realista, que foi-y conced\u00edu pol virr\u00e9i Calleja n'ochobre de 1815. En respuesta a los pidimientos que realizaron los comerciante de C\u00e1diz a Fernandu VII, un contingente de dos mil realistes, al mandu del brigadier Fernando Miyares y Mancebo, desembarc\u00f3 en Veracruz. Ente agostu y setiembre, Miyares empez\u00f3 la so campa\u00f1a en contra de Guadalupe Victoria en Ponte del Rei seg\u00fan contra Manuel Mier y Ter\u00e1n nos cumes de Acultzingo.\nCaptura y muerte de Morelos.\nDempu\u00e9s de la so retirada del cuetu del C\u00f3poro, Itubide incursion\u00f3 ensin \u00e9situ en Michoac\u00e1n en busca de los miembros del Congresu de An\u00e1huac. Al retirase pas\u00f3 por P\u00e1tzcuaro, onde aprehendi\u00f3 a Bernardo Abarca y mand\u00f3la fusilar en Tzintzuntzan. Pa vengar la muerte d'esti postreru, el doctor Jos\u00e9 Mar\u00eda Cos tom\u00f3 les armes, xuni\u00e9ndose a los grupos insurxentes de Vargas y Carvajal, sicas\u00ed violaba l'art\u00edculu constitucional que prohib\u00eda a los miembros del Executivu realizar estes aiciones. El Congresu encament\u00f3lu a tornar al so puestu, pero llo\u00f1e d'obedecer, el doctor Cos public\u00f3 en Zacapu un manifiestu espresando'l so inconformidad al respective de les pol\u00edtiques adoptaes por dichu organismu, ente elles la de que los sos miembros nun fueren escoy\u00edos de forma popular y que \u00e9stos buscaben ayuda militar nel estranxeru comprometiendo la relix\u00f3n y l'honra nacional. Per otra parte declar\u00f3 que los congresistes maniaren a el xefes militares insurxentes, cuestionando a cada pasu les sos aiciones. En consecuencia'l Congresu orden\u00f3 a Jos\u00e9 Mar\u00eda Morelos arrestalo, Cos foi sentenci\u00e1u a muerte pol so desacatamientu, pero en base a los sos m\u00e9ritos y a solicit\u00fa de Jos\u00e9 Mar\u00eda Izazaga, se -y conmut\u00f3 la pena a prisi\u00f3n perpetua. \"Los homes de lleis y los homes d'armes nun llegaron a entendese. Les diverxencies que se dieron ente'l poder lexislativo y l'executivu acentu\u00e1ronse col pasu del tiempu\". En Puruar\u00e1n, el 14 de xunetu de 1815, Morelos dirix\u00f3 una carta al presidente d'Estaos Xun\u00edos, James Madison, solicit\u00e1ndo-y la reconocencia de la independencia y el benepl\u00e1cito pal recibimientu d'un embaxador unvi\u00e1u polos insurxentes:\nLos miembros del Congresu consideraron que nun s'atopaben seguros en Michoac\u00e1n deb\u00edu al asediu que sufr\u00eden constantemente. Adicionalmente esperaben recibir noticies de Jos\u00e9 Manuel de Herrera, el que fuera unvi\u00e1u a los Estaos Xun\u00edos como ministru plenipotenciario. Por estes razones decidieron treslladase a Tehuac\u00e1n. A manera de previsi\u00f3n pol\u00edtica, nomaron una Xunta Subalterna de Gobiernu pa exercer aici\u00f3n nes provincies occidentales de Texas. El 29 de setiembre de 1815, el Congresu sali\u00f3 de Uruapan. Morelos entam\u00f3 la proteici\u00f3n de la espedici\u00f3n, dispunxo que Nicol\u00e1s Bravo s'asitiara en Huetamo, Vargas en Tenancingo, Guerrero en Temalaca, y design\u00f3 a Jos\u00e9 Mar\u00eda Lobato como escolta del Congresu. Al enterase d'esti tresll\u00e1u, Calleja design\u00f3 al teniente coronel Manuel de la Concha pa interceptar la caravana. El 5 de payares nuna avanzada, Morelos, Lobato y Bravo enfrentaron a les fuercies realistes na Batalla de Temalaca. Los congresistes pudieron safase del llugar, pero mientres l'aici\u00f3n Morelos foi aprehendido pol ex insurxente Mat\u00edas Carrasco. Nicol\u00e1s Bravo p\u00fanxose al frente del restu de la tropa pero los diputaos quit\u00e1ron-y el mandu militar. Manuel Mier y Ter\u00e1n tom\u00f3 la decisi\u00f3n d'eslleir el Congresu so los mesmos argumentos qu'emplegara'l doctor Cos. Esta decisi\u00f3n solamente foi sofitada con reserves por Francisco Osorno, el que s'atopaba en Apan. Nicol\u00e1s Bravo \u2014enox\u00e1u pola determinaci\u00f3n\u2014 dirix\u00f3se a Veracruz, Guadalupe Victoria tresllad\u00f3se a Ajuchitl\u00e1n y Vicente Guerrero a Acatl\u00e1n.\nMorelos foi llev\u00e1u a la Ciud\u00e1 de M\u00e9xicu. El 27 de payares'l tribunal de la Inquisici\u00f3n declar\u00f3la \"herexe formal negativu, fautor d'herexes, perseguidor y perturbador de los santos sacramentos, cism\u00e1ticu, lascivo, hip\u00f3crita, enemigu irreconciliable del cristianismu, traidor a Dios, al Rei y al Papo\". L'obispu d'Oaxaca, Antonio Bergosa y Xord\u00e1n realiz\u00f3 la degradaci\u00f3n can\u00f3nica. Por \u00f3rdenes del virr\u00e9i Calleja, el 22 d'avientu de 1815, Morelos foi fusil\u00e1u en San Crist\u00f3bal Ecatepec.\nTercer etapa: Resistencia, guerra de guerrilles (1815-1820).\nDempu\u00e9s de la muerte de Morelos, los grupos insurxentes llucharon de manera aisllada; aproximao venti mil rebalbos siguieron de pies de llucha. Les fuercies m\u00e1s disciplinaes de los insurxentes atop\u00e1bense distribuy\u00edes de la manera siguiente: Manuel Mier y Ter\u00e1n en Tehuac\u00e1n, Guadalupe Victoria en Ponte de Rei, Juan Francisco Osorno en Zacatl\u00e1n y los llanos de Apan, cada unu d'ellos cuntaba con dos mil homes; los hermanos Ignacio y Ram\u00f3n L\u00f3pez Ray\u00f3n operaben con setecientos homes nel cuetu del C\u00f3poro; nel sur Nicol\u00e1s Bravo, Juli\u00e1n d'\u00c1vila y Pablo Galeana comandaban ochocientos homes; ente que Vicente Guerrero na Sierra Madre del Sur, Ram\u00f3n Sesma en Silacayoapan y Juan del Carmen na zona de la Mixteca baxa cuntaben con quinientos; na Llagu de Chapala persist\u00eden ochocientos homes so los mandos de Jos\u00e9 Santana, Encarnaci\u00f3n Rosas y del padre Marcos Castellanos; en Michoac\u00e1n, Manuel Mu\u00f1iz, Garza y Correa cuntaben con cuatro mil homes; el presb\u00edteru Jos\u00e9 Antonio Torres (hom\u00f3nimu del insurxente que tomara Guadalajara en 1810 y muertu en 1811) ten\u00eda reclutados ochocientos homes n'El Baj\u00edo; V\u00edctor Rosales oper\u00f3 en Zacatecas con trescientos homes. Adicionalmente empezaron a destacar Pedro Moreno que s'estableci\u00f3 nel cuetu del Sombreru cerca de Le\u00f3n, Patriciu L\u00f3pez en Santa Gertrudis, Jos\u00e9 Antonio Couto nos Cumes de Maltrata, el doctor Ignacio Couto nel cuetu Palmillas, Melchor M\u00fazquiz en Monte Blanco, Jos\u00e9 Mar\u00eda Villapinto en Boquilla de Piedres, y Pedro Ascencio xunto col cura Jos\u00e9 Manuel Izquierdo nel Cuetu Goleta. \nMientres esta etapa, el caudiellu espa\u00f1ol Francisco Xavier Mina, d'ideolox\u00eda lliberal, entam\u00f3 dende los Estaos Xun\u00edos una espedici\u00f3n con trescientos homes pa sofitar la llucha de los independentistes, pos el so oxetivu personal yera lluchar contra'l r\u00e9xime absolutista de Fernandu VII. Mina yera un navarru que lluchara nel so pa\u00eds y puestu en pr\u00e1utica la guerrilla na rex\u00f3n de los Pirineos en contra del absolutismu de la Corona espa\u00f1ola, fux\u00edu a Francia y dempu\u00e9s a Inglaterra, onde conoci\u00f3 a Servando Teresa de Mier. Foi'l flaire dominicu el que lu entusiasm\u00f3 respectu de la llucha pola emancipaci\u00f3n de la Nueva Espa\u00f1a. Finalmente viax\u00f3 a los Estaos Xun\u00edos, dende onde s'embarcara pa combatir del llau de los insurxentes novohispanos, entrando al pa\u00eds pola mari\u00f1a de Tampico.\nMientres los efectivos insurxentes menguaren considerablemente, nesi est\u00e1u de coses, les fuercies realistes superaben los cuarenta mil efectivos. Na Divisi\u00f3n de M\u00e9xicu el mesmu virr\u00e9i F\u00e9lix Mar\u00eda Calleja cuntaba con dos mil seiscientos homes; el coronel Manuel de la Concha en Apan ten\u00eda mil quinientos diez, el coronel Alejandro \u00c1lvarez de G\u00fcit\u00e1n na seici\u00f3n de Huejutla cientu cincuenta y uno; el brigadier Ciriaco del Llanu nel Ex\u00e9rcitu del Sur cuntaba con seis mil seiscientos noventa y nueve; el mariscal de campo Jos\u00e9 D\u00e1vila na Divisi\u00f3n de Veracruz ten\u00eda seis mil cuatrocientos ochenta y dos; pa la defensa de conv\u00f3is, el coronel Francisco Hevia cuntaba con novecientos sesenta y ocho; el coronel Cosme de Urquiola na Isla del Carmen ten\u00eda trescientos trenta y nueve; el coronel Jos\u00e9 Gabriel de Armijo na Divisi\u00f3n d'Acapulco cuntaba con dos mil seiscientos cincuenta y un efectivos; en Toluca, el teniente coronel Nicol\u00e1s Guti\u00e9rrez ten\u00eda doscientos ochenta y dos; en Ixtlahuaca el coronel Mat\u00edas Mart\u00edn y Aguirre, setecientos ochenta y siete; en Tula, el coronel Crist\u00f3bal Ord\u00f3\u00f1ez, ochocientos ochenta y ocho; en Quer\u00e9taro, el brigadier Ignacio Garc\u00eda Rebollo, novecientos noventa y uno; l'Ex\u00e9rcitu del Norte comandado pol coronel Jos\u00e9 Castro, tr\u00e9s mil ochocientos tr\u00e9s; l'Ex\u00e9rcitu de Reserva del mariscal de campu Jos\u00e9 de la Cruz cuntaba con tr\u00e9s mil trescientos sesenta y tres; la Divisi\u00f3n de les Provincies Internes d'Oriente al mandu del brigadier Joaqu\u00edn Arredondo, tr\u00e9s mil novecientos ochenta y siete; la Divisi\u00f3n de les Provincies Internes d'Occidente al mandu de mariscal de campu Bonavia, doscientos setenta y nueve; na Antigua California, el capit\u00e1n Arg\u00fcello cuntaba con cientu nueve y en Nueva California el teniente coronel Pablo Sola ten\u00eda tr\u00e9s mil seiscientos cinco homes. A esta fuercia, ten\u00eda d'amestase un n\u00famberu de realistes indetermin\u00e1u que s'atopaben en pueblos peque\u00f1os.\nXunta de Jaujilla.\nLa Xunta Subalterna de Gobiernu formada pol xeneral Manuel Mu\u00f1iz, l'abog\u00e1u Ayala, Dionisio Rojas, Jos\u00e9 Pagola y Felipe Carvajal\u2014 estableci\u00f3se en Taretan. En febreru de 1816, el xeneral insurxente Juan Pablo Anaya, siguiendo l'exemplu de Mier y Ter\u00e1n, sosprendi\u00f3 a los miembros na facienda de Santa Efigenia, amenorg\u00e1ndolos a prisi\u00f3n. Esti fechu indign\u00f3 a el xefes insurxentes que s'atopaben na zona. El comandante Jos\u00e9 Mar\u00eda Vargas arrest\u00f3 a Anaya y a los sos siguidores, pero enantes de ser pasaos por armes llograron escapar. Vargas form\u00f3 una nueva Xunta Gubernativa en Uruap\u00e1n, siendo encabezada por \u00e9l mesmu en compa\u00f1\u00eda de Remigio Yarza, V\u00edctor Rosales, el presb\u00edteru Jos\u00e9 Antonio Torres, Jos\u00e9 Mar\u00eda Izazaga, Manuel Amador y Jos\u00e9 de San Mart\u00edn. \nJuan Pablo Anaya axunt\u00f3se con Ignacio L\u00f3pez Ray\u00f3n y convenci\u00f3lo de nun reconocer a esta xunta. Vargas y San Mart\u00edn viaxaron p'axustar col antiguu presidente de la Xunta de Zit\u00e1cuaro. A pesar de que Ray\u00f3n nunca reconoci\u00f3 a esta xunta, se renombraron a los sos integrantes. La Xunta de Jaujilla \u2014la cual conoci\u00f3se con esti nome porque s'instal\u00f3 nel fuerte de Jaujilla, nes barraqueres de Zacapu\u2014 qued\u00f3 conformada con Ignacio Ayala, Mariano Tercero, Jos\u00e9 Pagola, Mariano S\u00e1nchez Arriola, Pedro Villase\u00f1or y Jos\u00e9 de San Mart\u00edn, como secretariu del Despachu de Guerra foi nom\u00e1u Francisco Lojero y como secretariu de Facienda, Antonio Vallina. Mientres esta reorganizaci\u00f3n el doctor Jos\u00e9 Mar\u00eda Cos repunxo la so llibert\u00e1, volvi\u00f3 con L\u00f3pez Ray\u00f3n, pero nun permaneci\u00f3 nel C\u00f3poro, optando por acoyer se al indultu que F\u00e9lix Mar\u00eda Calleja ufiertara a tolos rebeldes mientres la captura de Morelos. Cos vivi\u00f3 en P\u00e1tzcuaro hasta 1819, fecha na que fin\u00f3.\n\u00daltimes campa\u00f1es realistes ordenaes por Calleja en 1816.\nNos llanos de Apan, de febreru a abril de 1816, el coronel realista Manuel de la Concha confront\u00f3 a los insurxentes dirix\u00edos por Francisco Osorno. A pesar de la victoria qu'esti postreru llogr\u00f3 sobre'l so subalternu Juan Rafols el 18 d'abril, tres d\u00edes m\u00e1s tarde el mesmu De la Concha infligi\u00f3 una fuerte derrota a los rebeldes, el que fueron escorr\u00edos por Anastasio Bustamante. Osorno pudo escapar pero munchos de los sos subalternos rindi\u00e9ronse y acoy\u00e9ronse al indultu, incorpor\u00e1ndose a les files realistes. \nEn Huauchinango, l'insurxente Mariano Guerrero rindi\u00f3 ante'l capit\u00e1n Francisco de les Piedres, ente qu'Alejandro \u00c1lvarez de G\u00fciti\u00e1n venci\u00f3 a un peque\u00f1u grupu d'independentistes que se fortificaren en Tlaxcalantongo. En Huichapan, el sarxentu mayor Casasola escorri\u00f3 a los hermanos Rafael y Jos\u00e9 Manuel Villagr\u00e1n \u2014\u00faltimos familiares de Juli\u00e1n\u2014. Una vegada vencido, acoy\u00e9ronse al indultu. Manuel Mier y Ter\u00e1n dio \u00f3rdenes de fortificar el cuetu de Santa Gertrudis dexando a cargu a Francisco Miranda, el llugar foi asediado ensin \u00e9situ por Saturnino Samaniego pos a la defensa del sitiu xuni\u00f3 Juan Mier y Ter\u00e1n. En P\u00e9njamo, Agust\u00edn de Iturbide llogr\u00f3 esvalixar a les fuercies comandadas pol presb\u00edteru Jos\u00e9 Antonio Torres; a\u00edna, Pedro Monsalve sigui\u00f3 la persecuci\u00f3n de los insurxentes llegando hasta Comanja pero nesi llugar foi refug\u00e1u por Pedro Moreno. Nel sur, el comandante P\u00edo Mar\u00eda Ruiz foi oblig\u00e1u a replegase en Huetamo por Vicente Guerrero. \nEn xunetu de 1816, Manuel Mier y Ter\u00e1n realiz\u00f3 una malograda espedici\u00f3n a Coatzacoalcos cola cuenta de ser abastec\u00edu de cuatro mil fusiles pol aventureru estauxunidense William Davis Morrison. El 1 de setiembre, foi sosprend\u00edu en Playa Vicente pol comandante realista Pedro Garrido y anque Mier y Ter\u00e1n pudo retirase, Morrison cay\u00f3 presu y m\u00e1s tarde foi fusil\u00e1u. Na so ruta de retirada, la espedici\u00f3n insurxente foi nuevamente atacada'l 10 de setiembre en Tlacotalpan pol comandante Juan Bautista Topete, Mier y Ter\u00e1n llogr\u00f3 la victoria llogrando escapar a Tehuac\u00e1n, llugar al que lleg\u00f3'l d\u00eda 22 del mesmu mes. Pocos d\u00edes antes, Juan Mier y Ter\u00e1n fuera gan\u00e1u pol comandante realista Antonio N\u00fa\u00f1ez Capo en Coxcatl\u00e1n. Los sobrevivientes d'esti grupu d'insurxentes pudieron axuntase coles fuercies de Patriciu L\u00f3pez na Sierra d'Oaxaca. Mientres el mes d'agostu, Manuel de la Concha orden\u00f3 a Anastasio Bustamante realizar una campa\u00f1a de persecuci\u00f3n nos llanos de Apan, la cual foi un \u00e9situ, pos oblig\u00f3 a Francisco Osorno a abandonar la zona, restableciendo la segurid\u00e1 de los caminos pa los conv\u00f3is realistes. Osorno fux\u00f3 a Tehuac\u00e1n p'axuntase coles fuercies de Mier y Ter\u00e1n.\nJuan Ruiz de Apodaca ye nom\u00e1u virr\u00e9i de Nueva Espa\u00f1a.\nNos primeros d\u00edes de setiembre, el teniente xeneral Juan Ruiz de Apodaca desembarc\u00f3 en Veracruz pa sustituyir a F\u00e9lix Mar\u00eda Calleja como virr\u00e9i de Nueva Espa\u00f1a. La so caravana foi atacada en Perote pol insurxente Antonio V\u00e1zquez Aldana, pero gracies a la intervenci\u00f3n oportuna del coronel M\u00e1rquez Donayo, Apodaca llogr\u00f3 llegar a la Ciud\u00e1 de M\u00e9xicu el d\u00eda 20 de setiembre. Un mes m\u00e1s tarde, Calleja dirix\u00f3se a Veracruz escolt\u00e1u por M\u00e1rquez Donayo. Al so regresu a Espa\u00f1a, Fernandu VII dio-y el t\u00edtulu de \"Conde de Calder\u00f3n\" como premiu al so desempe\u00f1u. A\u00f1os m\u00e1s tarde, ser\u00eda nom\u00e1u jefe d'un ex\u00e9rcitu destin\u00e1u a reconqu\u00edstalu de Nueva Espa\u00f1a, pero'l prop\u00f3situ d'esi ex\u00e9rcitu nunca se llev\u00f3 a cabu. Vivi\u00f3 los sos \u00faltimos a\u00f1os como capit\u00e1n xeneral en Valencia. La pol\u00edtica del nuevu virr\u00e9i Apodaca foi m\u00e1s indulxente, prohibi\u00f3'l fusilamiento de prisioneros insurxentes al env\u00eds de llograr la pacificaci\u00f3n per medios m\u00e1s humanitarios y promovi\u00f3 ent\u00e1 m\u00e1s los indultos. \nEl 7 de payares llogr\u00e1ronse ent\u00e1 tres victories realistes: Jos\u00e9 Mor\u00e1n pudo esvalixar una meyora de les fuercies insurxentes comandadas por Francisco Osorno, y Mier y Ter\u00e1n nes inmediaciones de San Andr\u00e9s Chalchicomula, dellos subalternos acoy\u00e9ronse al indultu. Cerca d'Actal\u00e1n, Vicente Guerrero sufri\u00f3 una derrota en contra de Saturnino Samaniego mientres la Batalla de Ca\u00f1ada de Les Naranxales. Melchor M\u00fazquiz foi vencido y prind\u00e1u en Monte Blanco pol coronel M\u00e1rquez Donayo. Escontra finales del mesmu mes, Carlos Mar\u00eda Llorente realiz\u00f3 una campa\u00f1a en T\u00faxpam y Huauchinango, escastando les aduanes qu'estableciera Guadalupe Victoria; nesti reximientu realista empez\u00f3 a destacar Antonio L\u00f3pez de Santa Anna. Dende L'Antigua, el teniente coronel Jos\u00e9 Rinc\u00f3n incursion\u00f3 a Boquilla de Piedres, prindando'l peque\u00f1u puertu que yera un puntu de comunicaci\u00f3n p'atroxu d'armes de los independentistes. Mientres la defensa del llugar morri\u00f3 l'insurxente Jos\u00e9 Mar\u00eda Villapinto.\nCapitulaciones ya indultos.\nA finales del payares de 1816, Jos\u00e9 Mar\u00eda Vargas -el que formara la Xunta Gubernativa de Uruapan- acoy\u00f3se al indultu, apurriendo'l fuerte de Carrizalillo al teniente coronel Luis Quintar. Pocos d\u00edes dempu\u00e9s Ferm\u00edn Urtiz fixo lo mesmo cola fortificaci\u00f3n de San Miguel Curistar\u00e1n. N'avientu, Antonio Llinares sostuvo escaramuzas con Ignacio L\u00f3pez Ray\u00f3n y Juan Pablo Anaya en P\u00e1tzcuaro; cuatro meses antes, la isla de Janitzio fuera ocupada por un destacamentu realista al mandu d'Agust\u00edn Aguirre. El 7 del mesmu mes, les fuercies insurxentes de Rafael L\u00f3pez Ray\u00f3n fueron estrozaes en Tanc\u00edtaro por Pedro Celestino Negrete. \nMientres cuatro a\u00f1os, un grupu d'insurxentes \u2014so los mandos de Jos\u00e9 Santana, Encarnaci\u00f3n Rosas y del cura Marcos Castellanos\u2014 aguantaron na isla de Mezcala del Llagu de Chapala el constante asediu orden\u00e1u por Jos\u00e9 de la Cruz. Dende 1812, dellos realistes como Pedro C. Negrete, Rosendo Porlier, \u00c1ngel Llinares, Jos\u00e9 Navarro, Jos\u00e9 Antonio Serrato, Jos\u00e9 Mar\u00eda Narv\u00e1ez, Manuel Pastor o Marcelino Croquer fracasaron nel intentu de tomar esti apartaz. Los rebeldes incursionaban furtivamente mientres les nueches escontra les mari\u00f1es del llagu, llogrando cebera y armamentu \u2014el cual yera unvi\u00e1u por Jos\u00e9 Mar\u00eda Vargas\u2014, llegando a atacar poblaciones como Ocotl\u00e1n. Mientres les sos correr\u00edes secuestraron la fal\u00faa \"Fernando nel so tronu\", convirti\u00e9ndose esti socesu nuna falta pa los sitiadores. Cuando la balanza de los trunfos empez\u00f3 a inclinase a favor de los realistes, De la Cruz mand\u00f3 baltar les mari\u00f1es del llagu y dispunxo ocho mil homes pa fortalecer el bloqu\u00e9u a la isla. Foi hasta'l 25 de payares de 1816 que s'axust\u00f3 la capitulaci\u00f3n ya indultu. Nun se sabe de la suerte d'Encarnaci\u00f3n Rosas, anque probablemente morri\u00f3 mientres d\u00e9l asaltu; a Jos\u00e9 Santana design\u00f3se-y la gobernaci\u00f3n de la mesma isla y morri\u00f3 en 1852; el cura Marcos Castellanos torn\u00f3 a Ajijic, onde morri\u00f3 en 1826. Al momentu de la capitulaci\u00f3n les fuercies insurxentes cuntaben con ochocientos homes y diecisiete ca\u00f1ones.\nMat\u00edas Mart\u00edn d'Aguirre y P\u00edo Mar\u00eda Ruiz amontaron la campa\u00f1a contra'l cuetu del C\u00f3poro, ordenando quemar toles sementeras a la redonda, al igual que los pueblos de P\u00facuaro, Santa Catarina Ocurio y Encarnaci\u00f3n. Ensin recibir auxiliu dalgunu mientres dos meses, Ram\u00f3n L\u00f3pez Ray\u00f3n convoc\u00f3 a una xunta colos sos subalternos. Dempu\u00e9s d'aldericalo presentaron la so capitulaci\u00f3n y aceptaci\u00f3n al indultu'l 2 de xineru de 1817. Cinco d\u00edes m\u00e1s tarde los realistes tomaron posesi\u00f3n del llugar onde atoparon trenta pieces d'artiller\u00eda, trescientos cincuenta soldaos y m\u00e1s de mil civiles que s'abellugaren sol amparu de los insurxentes.\nUna triple ofensiva realista \u2014entamada dende Teotitl\u00e1n pol coronel Manuel de Gruesu, dende la Mixteca polos comandantes F\u00e9lix de la Madrid y Saturnino Samaniego, seg\u00fan dende Puebla pol coronel Francisco Hevia\u2014 dirix\u00f3se escontra Tepexi de la Seda, Tehuac\u00e1n y Cuetu Colori\u00e1u p'atacar a los hermanos Juan y Manuel Mier, seg\u00fan a Francisco Osorno. Dempu\u00e9s de diecinueve d\u00edes de combate en diversos frentes, el 21 de xineru de 1817 Manuel Mier y Ter\u00e1n capitul\u00f3 y acoy\u00f3se al indulto ante'l capit\u00e1n Bracho. D'igual forma Francisco Osorno rindi\u00f3se ante'l mayor Juan R\u00e1fols el 11 de febreru en San Andr\u00e9s Chalchicomula. Casi coles mesmes l'insurxente Manuel P\u00e9rez foi fechu prisioneru al abandonar el fuerte de Santa Gertrudis, Ram\u00f3n Sesma capitul\u00f3 el fuerte de San Esteban y el brigadier realista M\u00e9lchor \u00c1lvarez venci\u00f3 a los insurxentes Miguel Mart\u00ednez y Jos\u00e9 Mar\u00eda S\u00e1nchez en Silacoayapan. El 8 de marzu, Carlos Mar\u00eda de Bustamante indult\u00f3se en Veracruz y foi somet\u00edu a prisi\u00f3n en San Xuan de Ul\u00faa mientres d\u00e9l tiempu. Ente'l 4 y 10 de marzu'l coronel Ord\u00f3\u00f1ez tom\u00f3 en Guanajuato el pandu conoc\u00edu como \"Mesa de los Caballos\", la cual yera defendida pol cura Carmona y Encarnaci\u00f3n Ortiz. El 20 de mayu, nel ranchu de la Campana, cerca de Tac\u00e1mbaro, fuercies realistes de Miguel Mu\u00f1oz y Miguel Barrag\u00e1n sosprendieron a un grupu insurxente. Mientres el combate morri\u00f3 l'insurxente V\u00edctor Rosales. La operaci\u00f3n foi empuesta pol ex insurxente y vocal de la Xunta de Jaujilla, Manuel Mu\u00f1iz, el que s'indultara pocos d\u00edes antes. \nPer otra parte, Vicente Guerrero foi siti\u00e1u poles fuercies de Gabriel Armijo en Xonacatl\u00e1n mientres trenta d\u00edes, pudo romper el sitiu, pero mientres l'aici\u00f3n morri\u00f3 Juan del Carmen. Guerrero col\u00f3se a Veracruz pa consiguir armes con Guadalupe Victoria, el que fuera forz\u00e1u a dexar Nautla y recular a Misantla. El presb\u00edteru Jos\u00e9 Antonio Torres pudo fortalecese nel cuetu de San Gregorio cerca de P\u00e9njamo realizando les sos operaciones militares coordinaes con Pedro Moreno que s'abellug\u00f3 nel cuetu del Sombreru na serran\u00eda de Comanja. El 9 de febreru, Ignacio L\u00f3pez Ray\u00f3n \u2014el que nun reconociera l'autorid\u00e1 de la Xunta de Jaujilla\u2014 foi arrest\u00e1u por Nicol\u00e1s Bravo, l'antiguu presidente de la Xunta de Zit\u00e1cuaro foi tresllad\u00e1u a Patambo. Esta yera la situaci\u00f3n en Nueva Espa\u00f1a a la fin del primer terciu de 1817.\nEspedici\u00f3n de Francisco Xavier Mina.\nFrancisco Xavier Mina yera un estudiante de xurisprudencia en Zaragoza mientres la Invasi\u00f3n francesa a Espa\u00f1a. Empu\u00f1\u00f3 les armes como voluntariu de los ex\u00e9rcitos de la derecha y centru nel so llugar de nacencia. Lluchando contra los invasores foi fechu prisioneru y tresllad\u00e1u a Francia en 1810. Al tornar a la so patria, en 1814, qued\u00f3 ablay\u00e1u cola determinaci\u00f3n de Fernandu VII d'abolir la Constituci\u00f3n gaditana y de les \u00f3rdenes de aprehensi\u00f3n que se xiraren en contra de los pol\u00edticos y pensadores d'ideolox\u00eda lliberal. Manuel de Lardiz\u00e1bal y Uribe ufiert\u00f3-y un puestu de mandu en Nueva Espa\u00f1a pa lluchar contra los insurxentes, pero refug\u00f3lu indign\u00e1u pensando que la causa de los americanos yera la mesma que la de los espa\u00f1oles europeos. Xuni\u00f3se al so t\u00edu Francisco Espoz y Mina pa lluchar a favor de la restauraci\u00f3n de la Constituci\u00f3n, pero al fracasar tuvo que exiliase en Londres, fuxendo per Francia. En 1815 foi convenc\u00edu por Servando Teresa de Mier de lluchar contra'l absolutismu, sofitando la independencia de les colonies americanes. D'esta forma, zarpar el 15 de mayu de 1816 del puertu de Liverpool en compa\u00f1\u00eda d'oficiales espa\u00f1oles, italianos ya ingleses. Enantes de llegar a Nueva Espa\u00f1a, la espedici\u00f3n busc\u00f3 recursos en Nueva Orleans, Galveston, Saint Thomas y Hait\u00ed. Nos buques \"Cleopatra\", \"Neptunu\" y \"Congresu mexicanu\", desembarc\u00f3 en Soto la Marina el 15 d'abril de 1817. Construy\u00f3 una guarnici\u00f3n nel mesmu llugar, estableci\u00f3 una imprenta y public\u00f3 un manifiestu qu'esplicaba los motivos de la so espedici\u00f3n.\n\nMina pela so parte dex\u00f3 cien homes \u2014ente ellos a Servando Teresa de Mier y al mandu del mayor Jos\u00e9 Sard\u00e1\u2014 pa protexer la plaza ya intern\u00f3se tierra adientro con trescientos ocho homes pa xunise colos ex\u00e9rcitos insurxentes el 24 de mayu de 1817. Sostuvo'l primer combate contra fuercies realistes, dirix\u00edes pol capit\u00e1n Villase\u00f1or, na Batalla del Valle de Ma\u00edz el 8 de xunu. Siete d\u00edes m\u00e1s tarde pudo repeler l'ataque d'una fuercia cimero dirixida por Benito Armi\u00f1\u00e1n na Batalla de Peotillos. El 23 de xunu, lleg\u00f3 al fuerte del Sombreru p'axuntase con Pedro Moreno. Mentanto, el brigadier Joaqu\u00edn de Arredondo forz\u00f3 a la peque\u00f1a guarnici\u00f3n insurxente a capitular mientres el Sitiu de Soto la Marina el 15 de xunu. Sard\u00e1 y los soldaos fueron encarcelaos en San Xuan de Ul\u00faa para dempu\u00e9s ser exiliaos a Espa\u00f1a. Teresa de Mier foi tresllad\u00e1u a la Fortaleza de San Carlos de Perote y dempu\u00e9s a les c\u00e1rceles de la Inquisici\u00f3n, llugar onde tuvo presu hasta 1820.\nEl 28 de xunu, sumando pocu m\u00e1s de quinientos homes, les fuercies combinaes de Mina y Moreno llograron ganar al capit\u00e1n Crist\u00f3bal Ord\u00f3\u00f1ez na Batalla de Los Arrastradorios, pero fueron Batalla del Fuerte del Sombreru sitiaos nel Fuerte del Sombreru pol mariscal de campu Pascual Li\u00f1\u00e1n dende'l 1 al 20 d'agostu. Mientres el sitiu, Mina pudo salir pa buscar pertrechos y el presb\u00edteru Jos\u00e9 Antonio Torres intent\u00f3 aidalos con una fuercia de cien homes, pero foi repelido en Silao pol mayor Juan R\u00e1fols. Pedro Moreno y Juan Davis Bradburn llograron escapar, siendo escorr\u00edos por Anastasio Bustamante. Les baxes de los insurxentes sumaron m\u00e1s de cuatrocientos cincuenta efectivos.\nMina entam\u00f3 a un peque\u00f1u grupu d'homes nel Fuerte de Los Remedios y sali\u00f3 d'ende pa siguir la so campa\u00f1a por El Baj\u00edo. El 3 de setiembre, realiz\u00f3 la toma de la facienda del Bizcuechu en San Diego de la Uni\u00f3n; dempu\u00e9s dirix\u00f3se a San Luis de la Paz y Valle de Santiago pa siguir aumentando'l n\u00famberu'l so ex\u00e9rcitu. Foi escorr\u00edu nuevamente por Anastasio Bustamante, a el que tuvo que confrontar na facienda de La Caxa. Mentanto, Pascual Li\u00f1\u00e1n, con una fuercia de seis mil homes, empez\u00f3'l sitiu del Fuerte de Los Remedios, que foi defend\u00edu por Jos\u00e9 Antonio Torres al mandu de mil quinientos homes. Mina solicit\u00f3 ayuda a la Xunta de Jaujilla y present\u00f3 un plan p'ayudar a escapar a los homes de Torres que s'atopaben sitiaos; la estrataxema consist\u00eda n'atacar la ciud\u00e1 de Guanajuato para asina distrayer l'atenci\u00f3n del ex\u00e9rcitu de Li\u00f1\u00e1n. Sicas\u00ed, el 27 d'ochobre, los homes de Mina fueron atacaos pol reximientu del teniente coronel Jos\u00e9 Mar\u00eda Nova na facienda del Venadito. Mientres el combate morri\u00f3 Pedro Moreno, Mina foi prind\u00e1u y puestu a disposici\u00f3n del coronel Orratia. Por \u00f3rdenes de Pascual Li\u00f1\u00e1n, el 11 de payares de 1817, Xavier Mina foi fusil\u00e1u nel cuetu del Bellacu a la vista del defensores del Fuerte de Los Remedios. Por esta victoria realista, el virr\u00e9i Apodaca recibi\u00f3'l t\u00edtulu de Conde del Venadito.\nLos insurxentes aguantaron el sitiu mientres cuatro meses. El 1 de xineru de 1818 intentaron f\u00fagala pero fueron sosprend\u00edos y derrotaos, morriendo'l capit\u00e1n Crocker, el doctor Hennessey, el guerrilleru Cruz Regueru, Manuel Mu\u00f1iz \u2014el que abandonara'l so indultu pa xunise a la campa\u00f1a de Mina\u2014 y el coronel Diego Novoa. El presb\u00edteru Jos\u00e9 Antonio Torres llogr\u00f3 escapar. Pol bandu del vencedores, Pascual Li\u00f1\u00e1n recibi\u00f3 la Orde de Sabela la Cat\u00f3lica, Anastasio Bustamante foi promov\u00edu a coronel, Miguel B\u00e9istegui a teniente coronel y Pedro Celestino Negrete a mariscal de campu.\nSituaci\u00f3n n'otres \u00e1rees mientres 1817.\nEl xefes insurxentes siguieron operando de forma independiente. En Orizaba, Ignacio Couto foi refug\u00e1u pol coronel Jos\u00e9 Ruiz mientres los primeros meses de 1817, el so grupu de setenta y cinco homes foi oblig\u00e1u a replegase a Palmillas onde foi siti\u00e1u mientres tol mes de xunetu pol coronel Santa Marina. Los insurxentes intentaron escapar pero fueron prindaos y fusilaos en Huatusco y Orizaba. Couto foi llev\u00e1u a Puebla pa ser execut\u00e1u, pero llogr\u00f3 safar la prisi\u00f3n cola ayuda Jos\u00e9 Manuel de Herrera; sicas\u00ed, nun torn\u00f3 a les armes por cuenta de que a \u00e9l, y al so hermanu Jos\u00e9 Antonio, concedi\u00f3se-yos l'indultu meses m\u00e1s tarde. Adicionalmente, les guerrilles de Nautla, comandadas por Seraf\u00edn Olarte, fueron ganaes por completu por Carlos Mar\u00eda Llorente. Al cayer estes posiciones, Guadalupe Victoria, en llugar d'indultase, prefiri\u00f3 abellugase na zona de Jamapa y nun volvi\u00f3 apaecer n'escena hasta 1821. Mientres mayu y xunu, Benedicto L\u00f3pez pudo refugar en Maravat\u00edo los asedios del mayor P\u00edo Mar\u00eda Ruiz, ente que Nicol\u00e1s Bravo reconstruy\u00f3 la fortaleza del cuetu del C\u00f3poro llogrando ganar el 1 de setiembre al coronel Ignacio Mora na Batalla del Cuetu de C\u00f3poro. La fortaleza foi sitiada en payares pol comandante M\u00e1rquez Donayo; Bendicto L\u00f3pez intent\u00f3 romper la llinia sitiadora pa llevar alimentos y pertrechos, pero'l 29 de payares foi liquid\u00e1u polos realistes. Ram\u00f3n L\u00f3pez Ray\u00f3n, que y\u00e1 s'atopaba indult\u00e1u, indic\u00f3 a M\u00e1rquez Donayo los sitios vulnerables de la fortificaci\u00f3n, de tal suerte que'l llugar foi tom\u00e1u'l 1 d'avientu, anque Bravo llogr\u00f3 escapar.\nVicente Guerrero fortaleci\u00f3se en Politla y Ajuchitl\u00e1n, llogrando refugar los ataques de Gabriel de Armijo. Na mari\u00f1a del Pac\u00edficu los insurxentes Isidoro Montes de Oca y Francisco Mongoy fixeron lo mesmo coles fuercies realistes comandadas por Jos\u00e9 Joaqu\u00edn de Herrera y Jos\u00e9 Aguilera. Sicas\u00ed, el 17 d'ochobre, el padre Jos\u00e9 Manuel Izquierdo y Pablo Ocampo vencieron ante los ataques de los coroneles Marr\u00f3n y Manuel G\u00f3mez Pedraza en Alahuistl\u00e1n; solamente Ocampo llogr\u00f3 escapar. El 10 d'avientu, nes cercan\u00edes de Huetamo, un grupu de realistes empobinaos pol ex insurxente Jos\u00e9 Antonio de la Cueva y pol cura Jos\u00e9 Felipe Salazar amarut\u00e1ronse d'insurxentes p'asina prindar a Jos\u00e9 Sixto Verduzco, y a otru d\u00eda a Ignacio L\u00f3pez Ray\u00f3n. Nicol\u00e1s Bravo intent\u00f3 realizar el rescate, pero d'igual forma foi prind\u00e1u polos homes de Gabriel de Armijo el 22 d'avientu nel ranchu de los Dolores na Sierra Sur.\nResistencia de Guerrero.\nVicente Guerrero xuni\u00f3se a les tropes de Jos\u00e9 Mar\u00eda Morelos n'El Veladero dende 1811. Per ende tuvo supedit\u00e1u a la Xunta de Zit\u00e1cuaro y al Congresu de Chilpancingo, xur\u00f3 la Constituci\u00f3n de Apatizing\u00e1n, reconoci\u00f3 l'autorid\u00e1 de la Xunta de Jaujilla y les que darr\u00e9u se formaron na rancher\u00eda de Z\u00e1rate y na facienda de les Balses, reconociendo d'esta forma la llegalid\u00e1 y continuid\u00e1 insurxente. Hasta 1814 el so papel foi secundariu, pero dempu\u00e9s de les derrotes de Valladolid y Puruar\u00e1n foi comisionado por Morelos pa caltener la revoluci\u00f3n nel sur, \u00e1rea que la so xeograf\u00eda conoc\u00eda perbi\u00e9n poles sos actividaes como arrieru y comerciante anteriores al espa\u00f1\u00edu de la llucha armada.\nEn 1816, refug\u00f3 l'indultu ufiert\u00e1u pol virr\u00e9i Apodaca y prefiri\u00f3 caltenese de pies de llucha. Particip\u00f3 nuna tremera d'aiciones militares, dacuando favorables y dacuando desfavorables, las cuales tuvieron llugar en La Mixteca, na Mari\u00f1a Chica, na Mari\u00f1a Grande, a lo llargo de la zona del r\u00edu Mezcala y en Tierra Caliente. Los sos perseguidor m\u00e1s importantes fueron los comandantes realistes F\u00e9lix de la Madrid y Gabriel de Armijo.\nSitiu al Fuerte de Jaujilla.\nDende'l 15 d'avientu de 1817, el coronel Mat\u00edas Mart\u00edn d'Aguirre y el coronel Jos\u00e9 Barradas empecipiaron con una fuercia de mil homes el sitiu al Fuerte de Jaujilla, onde la defensa tuvo a cargu del coronel insurxente Antonio L\u00f3pez de Lara y dlos capitanes Christie y Devers. Los vocales de la Xunta de Jaujilla, Antonio Cumpl\u00edu, Ignacio Ayala, el can\u00f3nigu Jos\u00e9 de San Mart\u00edn, seg\u00fan los secretarios Francisco Lojero y Antonio Vallina, fuxeron del sitiu pa establecese na rancher\u00eda de Z\u00e1rate nel part\u00edu de Turicato, anque Ayala prefiri\u00f3 dimitir y el so llugar foi ocup\u00e1u por Pedro Villase\u00f1or. El 3 de febreru, el presb\u00edteru Jos\u00e9 Antonio Torres llevant\u00f3 una fuercia de trescientos homes en P\u00e9njamo p'ayudar a romper el sitiu, pero'l so ataque foi refug\u00e1u. Pola intercepci\u00f3n d'un corr\u00e9u, los miembros de la Xunta de Z\u00e1rate fueron sosprend\u00edos el 18 de febreru pero llograron fuxir, con esceici\u00f3n de Jos\u00e9 de San Mart\u00edn, el que foi aprehendido y encarcel\u00e1u por tr\u00e9s a\u00f1os. Finalmente, dempu\u00e9s de casi tres meses de sitiu, los insurxentes del Fuerte de Jaujilla capitularon el 6 de marzu de 1818.\nLos miembros de la Xunta de Gobiernu reorganiz\u00e1ronse na rancher\u00eda de Z\u00e1rate en Huetamo; esta vegada foi conformada por Jos\u00e9 Pagola, Mariano S\u00e1nchez Arriola y Pedro Villase\u00f1or, decidi\u00e9ndose relevar del mandu al presb\u00edteru Jos\u00e9 Antonio Torres por cuenta de que por causes desconoc\u00edes pasara por armes al so segundu, Lucas Flores, y a Remigio Yarza, el que fuera firmante de la Constituci\u00f3n de Apatzing\u00e1n. Nel so llugar foi nom\u00e1u'l coronel Juan Arago, militar que llegara na espedici\u00f3n de Xavier Mina. Torres neg\u00f3se a reconocer l'autorid\u00e1 de la Xunta de Z\u00e1rate, prefiriendo xunise a los coroneles Encarnaci\u00f3n y Francisco Ortiz, col que llogr\u00f3 axuntar mil quinientos homes, pero fueron ganaos pol coronel realista Anastasio Bustamante el 28 d'abril de 1818. Tres la derrota, Torres xuni\u00f3se con Miguel Borja y con un peque\u00f1u grupu de trescientos homes reconoci\u00f3 como \u00fanica autorid\u00e1 a Ignacio Ayala, pero la so fuercia foi escorrida y tremada pol coronel M\u00e1rquez Donayo. Torres foi abandon\u00e1u pola mayor parte de los sos siguidores y finalmente morri\u00f3 mientres una re\u00f1a con un subalternu. Mentanto, la Xunta de Gobiernu foi nuevamente sosprendida'l 10 de xunu, siendo prindaos y fusilaos pol capit\u00e1n realista Tom\u00e1s D\u00edaz, Jos\u00e9 Pagola y el secretariu Jos\u00e9 Bermeo. S\u00e1nchez Arriola y Villase\u00f1or fuxeron a la facienda de les Balses, onde s'establecieron so la proteici\u00f3n de Vicente Guerrero. Mariano Ruiz de Casta\u00f1eda foi nom\u00e1u vocal de la nueva Xunta.\nVicente Guerrero como xeneral en xefe de les tropes del sur.\nConstituyida la nueva Xunta de la Balses, la cual f\u00edxose llamar \"Cimeru Gobiernu Republicanu\", ratific\u00f3se'l nomamientu de Vicente Guerrero como xeneral en xefe del Ex\u00e9rcitu del Sur. Con esta invistidura, el caudiellu dedic\u00f3se a reclutar nueves fuercies y reorganizar a les esistentes pa construyir un fuerte nel cuetu de Santiago, al que se llam\u00f3 \"Fuerte de Barrab\u00e1s\". El 1 d'abril de 1818, por cuenta de una traici\u00f3n, Guerrero foi atac\u00e1u por Gabriel de Armijo nel campamentu de San Gregorio. El xeneral insurxente foi escorr\u00edu hasta Zacatula, onde los capitanes Isidoro Montes de Oca, Pablo Galeana y Pedro Mongoy, al mandu de trescientos homes, confrontaron a los realistes. El combate calt\u00favose mientres dellos d\u00edes y ensin nenguna victoria definida, Armijo tresllad\u00f3se a Teloloapan y los insurxentes escontra Coahuayutla.\nEl 15 de setiembre de 1818, Armijo realiz\u00f3 una nueva ofensiva pero foi gan\u00e1u na Batalla d'El Tamo. Con esta victoria y les armes prindaes, Guerrero amont\u00f3 la so fuercia d'ochocientos a mil ochocientos homes. Quince d\u00edes m\u00e1s tarde, cerca de Zir\u00e1ndaro, desenvolvi\u00f3se la Batalla de Cuetu de Barrab\u00e1s y nuevamente la victoria foi pa los insurxentes, el que llograron prindar cuatrocientos fusiles m\u00e1s. Con un mayor ex\u00e9rcitu, Guerrero entam\u00f3 reconqu\u00edstala de Tierra Caliente, fortific\u00e1ndose en Huetamo, Cutzamala, Tlachapa, y la facienda de Cuauhlotitl\u00e1n, onde tami\u00e9n provoc\u00f3 fuertes baxes a los realistes. Mientres estes campa\u00f1es empez\u00f3 a destacar l'insurxente Pedro Ascencio Alquisiras.\nCapitulaciones insurxentes mientres 1818.\nEn Nueva Galicia, l'insurxente Gordianu Guzm\u00e1n \u2014el que se xuniera a la causa dende 1811 en Sayula\u2014 realiz\u00f3 una serie d'ataques nes \u00e1rees de Tecalitl\u00e1n y Tuxpan, pero foi foi ablay\u00e1u a mediaos de payares pol coronel Rafael Cevallos nun puntu conoc\u00edu como Piedres de Lumbre. Na mesma provincia, la Xunta de Balses nom\u00f3 al coronel Santiago Gonz\u00e1lez como comandante militar de la zona oriental, el que foi escorr\u00edu pol teniente coronel Hermenexildu Revuelta, el que llogr\u00f3 faelo fuxir a Silao nel mes de setiembre. Mientres el cursu de 1818, otru xefes insurxentes indult\u00e1ronse, ente ellos Vicente Vargas y el padre Melgarejo en Toluca, Incl\u00e1n en Xochimilco ya inclusive Rafael Villagr\u00e1n \u2014el que volviera tomar les armes mientres el tiempu de la espedici\u00f3n de Xavier Mina\u2014 en Huichapan. Nel \u00e1rea de Veracruz \u2014a pesar de que Guadalupe Victoria atop\u00e1base abellug\u00e1u\u2014 esistieron dellos llevantamientos per parte de los ind\u00edxenes de Coxquihui, el que atacaron Xalapa, y de dellos otros grupos insurxentes qu'atacaron L'Antigua. Pa compensar estos biltos, Apodaca orden\u00f3 a Ciriaco del Llanu y al coronel Jos\u00e9 Barradas realizar campa\u00f1es militares p'amenorgar les fortificaciones de la zona.\nCampa\u00f1es realistes mientres 1819.\nEn xineru de 1819 el virr\u00e9i Apodaca destituy\u00f3 del mandu de la provincia de Veracruz al mariscal de campo Jos\u00e9 D\u00e1vila, nomando nel so llugar a Pascual de Li\u00f1\u00e1n. Mientres el mesmu mes, na zona de Jamapa, dellos oficiales insurxentes acoy\u00e9ronse al indultu. El 2 de febreru, Li\u00f1\u00e1n dio la llibert\u00e1 a Carlos Mar\u00eda de Bustamante. En Nueva Galicia, Hermengildo Revuelta sigui\u00f3 escorriendo a los peque\u00f1os grupos indepedentistas que quedaben na zona. Mientres el mes de marzu, na ca\u00f1aes de Huango, Vicente Lara, con una fuercia de mil quinientos homes, llogr\u00f3 vencer a un grupu de cien insurxentes que yeren dirix\u00edos pol coronel Juan Davis Bradburn. \u00c9sti pudo escapar pa xunise a Vicente Guerrero. Poco dempu\u00e9s d'esta derrota indultaron Mariano Tercero \u2014el que coles mesmes yera vocal de la Xunta Gubernativa\u2014 y Juan Pablo Anaya. Nel mes de xunetu lo mesmo fixeron Juan Arago y Pablo Erdoza\u00edn. N'El Baj\u00edo, el reximientu d'Anastasio Bustamante llogr\u00f3 la captura del guerrilleru Andr\u00e9s Delgado \"el Xiru\", el que morri\u00f3 en manes del alf\u00e9rez Castillo'l 3 de xunetu nes cercan\u00edes de Santa Cruz; la so cabeza foi exhibida en Salamanca. Na Sierra Gorda ent\u00e1 sigu\u00eden aguantando al reximientu del realista Casanova un peque\u00f1u grupu d'insurxentes so los mandos del coronel Miguel Borja y del doctor Jos\u00e9 Antonio Magos. El virr\u00e9i Apodaca unvi\u00f3 p'amenorgar a esti grupu al brigadier Melchor \u00c1lvarez, el que se fixo acompa\u00f1ar de dellos ex insurxentes que conoc\u00eden la zona y que primeramente s'indultaron. D'esta forma, mientres el mes de xunu foi prind\u00e1u y fusil\u00e1u el guerrilleru Guadalupe Gonz\u00e1lez nel llanu de Montenegru; casi de momentu'l doctor Magos solicit\u00f3 l'indultu. Borja aguant\u00f3 hasta'l 28 d'avientu, foi venc\u00edu en San Miguel el Grande y llev\u00f3se-y a Quer\u00e9taro, llugar onde se-y dio l'indultu. \nVicente Guerrero llev\u00f3 la guerra con Gabriel de Armijo hasta Chilapa, pero mientres los sos combates, la Xunta foi sosprendida nes Balses y en resultancia Mariano S\u00e1nchez Arriola foi prind\u00e1u y fusil\u00e1u. Asina foi como sumi\u00f3 l'\u00fanicu centru direutivu de la revoluci\u00f3n. Pedro Ascencio fortaleci\u00f3se en Tlatlaya, ente que Guerrero fixo lo propio en Coahuayutla. A mediaos de xunu integr\u00f3se a les fuercies realistes de la zona'l teniente coronel Jos\u00e9 Antonio de Ech\u00e1varri, el que llogr\u00f3 prindar el Fuerte de Barrab\u00e1s. Nueves ofensives de los realistes P\u00edo Mar\u00eda Ruiz y Barrag\u00e1n forzaron a Guerrero a cruciar el r\u00edu Balsas escontra Michoac\u00e1n, siendo vencido el 5 de payares na Batalla d'Agua Zarca. Tres la derrota, el caudiellu insurxente cruci\u00f3 nuevamente'l r\u00edu, pero esta vegada, en direici\u00f3n escontra la Sierra Sur.\nCuarta etapa: Consumaci\u00f3n (1820-1821).\nEnval\u00f3rase que morrieren m\u00e1s d'un mill\u00f3n de persones en Nueva Espa\u00f1a dempu\u00e9s de m\u00e1s de diez a\u00f1os de llucha. Esto ye, una sesta parte de la poblaci\u00f3n de la Nueva Espa\u00f1a fuera aniquilada mientres la guerra. Los gastos de guerra, per otru llau, tantu n'Espa\u00f1a como n'Am\u00e9rica, llevaron al reinu a la bancarrota. Les mines, munches d'elles abandonaes, amenorgaron la so producci\u00f3n a una tercer parte de los niveles que se ten\u00eden enantes de 1810. La producci\u00f3n de les faciendes, otramiente, foi amenorgada por falta de mano d'obra. Como efeutu secundariu, la Ilesia dex\u00f3 de recibir los diezmos habituales. La metr\u00f3polis espa\u00f1ola sigui\u00f3 imponiendo restricciones econ\u00f3miques y solicitando la unviada de recursos pa coadyuvar a la so propia crisis. Los miembros del ex\u00e9rcitu virreinal taben descontentos polos baxos sueldos y porque esist\u00eda una abierta preferencia escontra les tropes espedicionaries que llegaren d'Espa\u00f1a dende 1812. \nN'Espa\u00f1a, la revoluci\u00f3n empecipiada por Rafael del Riego dio entamu al Trieniu Lliberal y de esta forma restaur\u00f3 la vixencia de la Constituci\u00f3n de C\u00e1diz. Fueron impuestes mid\u00edes anticlericales pa restar poder a la Ilesia, ente elles la espulsi\u00f3n de los xesuites, l'abolici\u00f3n de diezmu y de la Inquisici\u00f3n. Cuando la \u00e9lite de Nueva Espa\u00f1a vio afeutaos los sos intereses intent\u00f3 refugar la forma de gobiernu lliberal. Una serie de xuntes, encabezaes pol can\u00f3nigu Mat\u00edas de Monteagudo, tuvieron llugar nel oratoriu de San Felipe Neri y fueron conoc\u00edes sol nome de Combalechadura de Prof\u00e9sala. Los sos miembros vieron en Agust\u00edn de Iturbide al xefe militar capaz de dar un xiru a la llucha d'Independencia, la cual en llugar de tener el matiz popular qu'abanderaren Hidalgo y Morelos, convirti\u00f3se nun proyeutu de la oligarqu\u00eda novohispana que deseyaba devolver a Fernandu VII la so poder absolutu.\nCampa\u00f1es contra los insurxentes en 1820.\nPa principios de 1820, ent\u00e1 siguieron esistiendo focos d'insurrecci\u00f3n latentes en diversos puntos de Nueva Espa\u00f1a. En Nueva Galicia, Guanajuato y Michoac\u00e1n persistieron los ataques de Gordianu Guzm\u00e1n, Francisco y Encarnaci\u00f3n Ortiz, y de los hermanos Bedoya. Nel sur, Pedro Ascencio sigui\u00f3 siendo escorr\u00edu ensin \u00e9situ por Juan Rafols, el que dempu\u00e9s de ser derrot\u00e1u recibi\u00f3 refuerzos de les tropes de Toluca, Quer\u00e9taro y Celaya. Comoquier, Ascencio, con ayuda del presb\u00edteru Jos\u00e9 Manuel Izquierdo, llogr\u00f3 nueves victories n'abril y mayu, siendo la m\u00e1s significativa la que tuvo llugar en Cerromel. Manuel de la Concha aprehendi\u00f3 a Nicol\u00e1s Izquierdo \u2014padre del insurxente\u2014, el realista amenaci\u00f3 a Jos\u00e9 Manuel cola vida del so padre si nun se somet\u00eda al indultu y ante la negativa xir\u00f3 la orde de fusilamiento. Pela so parte, Vicente Guerrero, cola ayuda de Jos\u00e9 Mar\u00eda Lobato, sigui\u00f3 atacando a les tropes de Gabriel de Armijo, torgando qu'\u00e9sti pudiera plantegar una verdadera ofensiva. Mientres la d\u00f3mina d'agua les tropes insurxentes de Ascencio y Guerrero atacaron simult\u00e1neamente al capit\u00e1n realista, el que prefiri\u00f3 arrenunciar al so puestu nel mes de payares.\nLa Constituci\u00f3n espa\u00f1ola restaurada.\nN'Espa\u00f1a, el 1 de xineru de 1820, el xeneral espa\u00f1ol Rafael del Riego xunto con otros lliberales convencieron a los soldaos de la llocalid\u00e1 Les Cabeces de San Xuan por que se remontaren y restauraren la Constituci\u00f3n de C\u00e1diz. La revoluci\u00f3n espandi\u00f3se na Pen\u00ednsula Ib\u00e9rica. \nTr\u00e1tase de la rebeli\u00f3n de los 22.000 soldaos de la gran espedici\u00f3n a Ultramar que se concentrara en C\u00e1diz y qu'abandonaron la misi\u00f3n d'embarcar pa reprimir a los insurxentes americanos, desautorizando al so xefe F\u00e9lix Mar\u00eda Calleja del Rey. Como result\u00e1u'l rei Fernandu VII viose oblig\u00e1u a xurar la Carta Magna'l 10 de marzu:\nEl rei nom\u00f3 una Xunta Provisional Consultiva y los pol\u00edticos y pensadores lliberales fueron escarcelaos. Program\u00e1ronse eleiciones a la nueves Cortes, las cuales empecipiar\u00eden les sos sesiones nel mes de xunetu. Unvi\u00e1ronse instrucciones a los virreinatos y capitan\u00edes por que se publicar el decretu real pol cual restaur\u00e1base la Constituci\u00f3n. Con conocencia de la demoranza que llevar\u00eden les eleiciones nes colonies, la Xunta Provisional escoy\u00f3 trenta suplentes pa representar al Nuevu Mundu. Los diputaos americanos, munchos d'ellos acabante lliberar, protestaron la decisi\u00f3n esixendo una mayor n\u00famberu de representantes, amenaciando am\u00e1s, de nun participar na eleici\u00f3n de suplentes. La Xunta nun aport\u00f3 al pidimientu y foi Miguel Ramos Arizpe el que los convenci\u00f3 de que yera meyor opci\u00f3n tener pocos diputaos que nengunu. Los primeros diputaos de Nueva Espa\u00f1a fueron el mesmu Miguel Ramos Arizpe, Jos\u00e9 Mariano Michelena, Jos\u00e9 Mar\u00eda Couto, Manuel Cort\u00e1zar, Francisco Fagoaga, Jos\u00e9 Mar\u00eda Montoya y Juan de Dios Ca\u00f1edo. Cuando les Cortes axunt\u00e1ronse, nuevamente formul\u00f3se la cuesti\u00f3n americana\", que demandaba mayor representaci\u00f3n, llibre comerciu y abolici\u00f3n de monopolios; adicionalmente, aportun\u00f3se n'establecer un mayor n\u00famberu de diputaciones provinciales.\nLa combalechadura de Prof\u00e9sala.\nLes primeres noticies del trunfu de la revoluci\u00f3n lliberal llegaron al puertu de Veracruz el 26 d'abril de 1820. Los criollos d'ideolox\u00eda lliberal recibieron estes noticies con entusiasmu, al igual que los miembros del Consul\u00e1u de Veracruz, el que deseyaben volver instalar el llibre comerciu na Nueva Espa\u00f1a. Tr\u00e9s d\u00edes depu\u00e9s recibi\u00f3se la noticia na Ciud\u00e1 de M\u00e9xicu, pero los espa\u00f1oles d'idees absolutistes, conformaos pola clase arist\u00f3crata y l'altu cleru, reaccionaron de distinta manera. El can\u00f3nigu Mat\u00edas de Monteagudo lider\u00f3 una serie de xuntes secretes conoc\u00edes col nome de Combalechadura de Prof\u00e9sala. A elles asistieron el rexente de la Real Audiencia de M\u00e9xicu, Miguel Bataller, el fiscal de la Inquisici\u00f3n, Jos\u00e9 Tirado, l'obispu de Puebla Antonio Joaqu\u00edn P\u00e9rez, Juan Jos\u00e9 Espinosa de los Monteros, miembros del Consul\u00e1u de M\u00e9xicu, y otros m\u00e1s que fueren partes del golpe d'Est\u00e1u de 1808. El mesmu virr\u00e9i Apodaca ten\u00eda conocencia d'estes xuntes. \nEn primer instancia los conspiradores pretendieron safar o aplazar x\u00farala de la Constituci\u00f3n, pero por cuenta de que \u00e9sta foi llargamente aceptada polos comerciantes de Veracruz col sofitu de tropes espa\u00f1oles, Apodaca fixo lo propio'l 31 de mayu de 1820. A pesar de que se convoc\u00f3 a un Real Alcuerdu, y la Carta Magna foi xurada polos oidores, seg\u00fan poles altes autoridaes relixoses, los conspiradores nun se dieron por vencido. Buscaron un xefe militar pa poder llevar a cabu'l so \u00faltimu plan, que consist\u00eda en proclamar la independencia de Nueva Espa\u00f1a pa establecer una monarqu\u00eda empobinada por un infante d'Espa\u00f1a. Foi Mat\u00edas de Monteagudo el que encament\u00f3 al nuevu xefe pol\u00edticu superior, Juan Ruiz de Apodaca, nomar a Agust\u00edn de Iturbide como comandante de los ex\u00e9rcitos del sur. Apodaca aport\u00f3 a la propuesta y el d\u00eda 15 de payares de 1820, Iturbide acept\u00f3'l puestu solicitando'l grau de brigadier y la asignaci\u00f3n del reximientu de Celaya el cual hab\u00eda comandado con anteriorid\u00e1.\nPa la Ilesia la situaci\u00f3n agrav\u00f3se y\u00e1 que s'aboli\u00f3 la Inquisici\u00f3n, la Compa\u00f1\u00eda de Xes\u00fas foi suprimida per segunda ocasi\u00f3n y anunci\u00f3se la desapaici\u00f3n de les \u00f3rdenes mon\u00e1stiques, la venta de bienes eclesi\u00e1sticos, seg\u00fan l'amenorgamientu de diezmos. Per una parte, el grupu de \"los perses\" tarrecieron represalies por sofitar el golpe absolutista de Fernandu VII, per otra parte, los insurxentes que s'atopaben en prisi\u00f3n fueron lliberaos: Nicol\u00e1s Bravo, Ignacio L\u00f3pez Ray\u00f3n, Manuel Mier y Ter\u00e1n, Jos\u00e9 Sixto Verduzco, Francisco Osorno y munchos otros.\nAbrazu de Acatempan.\nEl 16 de payares de 1820, Agust\u00edn de Iturbide sali\u00f3 de la Ciud\u00e1 de M\u00e9xicu pa empezar la campa\u00f1a contra los insurxentes del sur, Pedro Ascencio ten\u00eda los sos campamentos en Tlatlaya y la Goleta, ente que les fuercies de Vicente Guerrero atop\u00e1bense tremaes en Ajuchitl\u00e1n y los montes de la Coroniella. Les fuercies realistes atop\u00e1bense al norte en Zacualpan, Cuernavaca y Cuautla; al poniente, sol mandu del coronel Juan Rafols, en Tejupilco, Sultepec y Temascaltepec; al oriente, sol mandu del teniente coronel Miota, en Ometepec, Tlapa y la Mixteca Alta; el cursu del r\u00edu Mezcala taba xixil\u00e1u pol teniente coronel Juan Isidro Marr\u00f3n; el restu de les tropes qu'hab\u00eda comandado Gabriel de Armijo, atop\u00e1bense sol mandu de Jos\u00e9 Antonio de Ech\u00e1varri n'Acapulco, Tixtla, Chilapa y Teloloapan. Iturbide estableci\u00f3se nesti \u00faltimu llugar pa esperar al reximientu de Celaya, que lleg\u00f3'l 17 d'avientu comandado por Francisco Quintanilla, col oficiales subalternos Valent\u00edn Enr\u00edo y Miguel Regueru. Iturbide revel\u00f3 a los capitanes Quintanilla, Manuel D\u00edaz de la Madrid y Jos\u00e9 Mar\u00eda Gonz\u00e1lez. El proyeutu que ten\u00eda pens\u00e1u consist\u00eda en ganar a\u00edna a los insurxentes pa dempu\u00e9s realizar procl\u00e1mala del que se llamar\u00eda Plan d'Iguala. Pa realizar con celeridad les sos intenciones, solicit\u00f3 al virr\u00e9i l'ayuda del cuerpu de caballer\u00eda de \"Frontera\", amontando la so tropa a dos mil quinientos efectivos. Mientres estos d\u00edes el coronel Juan Davis Bradburn abandon\u00f3 a los insurxentes pa xunise a les fuercies de Iturbide. Esti militar, que llegara na espedici\u00f3n de Xavier Mina, refugara obedecer les \u00f3rdenes de fusilar a un grupu de realistes; al conocer la causa de la so deserci\u00f3n, Iturbide nun duldar n'aceptalo. El 22 d'avientu dio entamu la campa\u00f1a contra les tropes de los insurxentes. \nEl 28 d'avientu Pedro Ascencio, con un grupu d'ochocientos homes, sosprendi\u00f3 la retaguardia del contingente de Iturbide nes inmediaciones de Tlatlaya. En consecuencia morrieron cientu ocho soldaos realistes y ente ellos, el capit\u00e1n Jos\u00e9 Mar\u00eda Gonz\u00e1lez. Quintanilla, Iturbide y el restu del ex\u00e9rcitu realista repleg\u00e1ronse a Teloloapan. El 2 de xineru de 1821, el mesmu Vicente Guerrero con cuatrocientos homes, venci\u00f3 a una columna subalterna mand\u00e1u por Carlos Moya na Batalla de Zapotepec, cerca de Chilpancingo. Al evaluar estos dos ganes, Iturbide concluy\u00f3 que los insurxentes conoc\u00eden perbi\u00e9n el terr\u00e9n y que vencelos llevar\u00edalu m\u00e1s tiempu del que ten\u00eda entam\u00e1u. Por tal motivu camud\u00f3 la so estratexa y escribi\u00f3 una carta a Guerrero'l 10 de xineru. La misiva, am\u00e1s d'ufierta-y l'indultu, echaba voz de que los ex insurxentes na Ciud\u00e1 de M\u00e9xicu y\u00e1 fueren lliberaos y que los diputaos novohispanos viaxaren a Espa\u00f1a pa pidir munchos de los deseos polos que llucharen los insurxentes, ente ellos que tolos f\u00edos del pa\u00eds ensin distinci\u00f3n dalguna fueren consideraos ciudadanos, y que'l rei o un infante d'Espa\u00f1a gobernara la colonia. De tal suerte, Iturbide pidi\u00f3 a Guerrero que lu unviara a Nicol\u00e1s Catal\u00e1n, o dalguna otra persona del so enfotu, pa poder esplica-y los pormenores necesarios cola cuenta de sellar un pactu de paz. \nGuerrero que y\u00e1 refugara una ufierta d'indultu con anteriorid\u00e1, tom\u00f3 con precuru la propuesta de Iturbide y respondi\u00f3lu nuna carta fechada'l 20 de xineru, que percibiera ciertes idees de lliberalismu. Esplic\u00f3 sol so puntu de vista, c\u00f3mo los americanos llevant\u00e1rense n'armes mientres la cautivid\u00e1 de Fernandu VII en contra de los peninsulares pa nun apoderase al designio de les Xuntes espa\u00f1oles. Espres\u00f3 la inconformidad poles negatives que'l virr\u00e9i Juan Ruiz de Apodaca diera a les propuestes del xefes insurxentes, seg\u00fan la decepci\u00f3n que sintieron cuando s'enteraron del tratu inequitativo y de falta de representaci\u00f3n nes Cortes de C\u00e1diz, lo mesmo que de les negatives que se dieren a los pidimientos de los diputaos americanos. Guerrero dex\u00f3 en claru que nun allugaba esperances col nuevu viaxe de los diputaos americanos, ment\u00f3lu a Iturbide que si \u00e9sti lluchaba polos intereses de la naci\u00f3n militar\u00eda so los sos \u00f3rdenes, pero puntualiz\u00f3 que nun aceptaba l'indultu, que consideraba degradante, y que nun pensaba abrazar el part\u00edu del rei.\nPrimero que Iturbide recibiera esta carta, el 25 de xineru, Pedro Ascencio atac\u00f3 a les fuercia del coronel Rafols en Totomaloya, obligando a los realistes a replegase escontra Sultepec. El 27 de xineru, el coronel realista Francisco Antonio Berdejo, con una fuercia de trescientos homes, foi venc\u00edu polos homes de Vicente Guerrero nel Espinazu del Dia\u00f1u, cerca de Chichihualco. El 4 de febreru, dende Tepecuacuilco, Iturbide escribi\u00f3 una segunda carta a Guerrero na que-y propunxo axuntar se cerca de Chilpancingo pa sellar un pactu de paz, unviando a Antonio Mier y Villag\u00f3mez como'l so emisariu. Finalmente'l 10 de febreru, d'alcuerdu a Lorenzo de Zavala, efeutu\u00f3se una xunta en Acatempan onde Guerrero y Iturbide, sofitaos poles sos tropes, axunt\u00e1ronse, parolaron y s'abrazaron pa sellar la paz. D'alcuerdu a Lucas Alam\u00e1n, foi Jos\u00e9 Figueroa el comisionado polos insurxentes p'axuntase col comandante realista. A partir d'esi momentu, les fuercies militares de Guerrero de tr\u00e9s mil quinientos homes \u2014incluyendo a los homes de Ascencio\u2014, punx\u00e9ronse a les \u00f3rdenes de Iturbide. Esti postreru unvi\u00f3 a Apodaca la noticia'l 18 de febreru, el que la recibi\u00f3 con allegr\u00eda ensin abarruntar el desenllaz.\nPlan d'Iguala.\nUna vegada que Iturbide llogr\u00f3 establecer la paz colos insurxentes, empez\u00f3 la so campa\u00f1a epistolar. Unvi\u00f3 una carta a Juan Jos\u00e9 Espinosa de los Monteros col borrador del plan. Cola cuenta de ganar m\u00e1s adeptos, mand\u00f3 emisarios pa esplicar les sos intenciones a los comandantes realistes Pedro Celestino Negrete, Anastasio Bustamante y Luis Cortazar. Axunt\u00f3se personalmente en Sultepec col teniente coronel Miguel Torres. El compadre de Iturbide, Juan G\u00f3mez Navarrete, inform\u00f3 a los diputaos, que s'atopaben en Veracruz a puntu de zarpar escontra Espa\u00f1a, el plan que se diba a proclamar. La mayor parte d'ellos recibi\u00f3 con rocea la noticia. \nEl 24 de febreru de 1821, Iturbide proclam\u00f3'l Plan d'Iguala el cual encont\u00f3se en tres garant\u00edes: \"relix\u00f3n\" cat\u00f3lica como \u00fanica aceptada, \"uni\u00f3n\" de tolos habitantes, y \"independencia\" de la Nueva Espa\u00f1a. El documentu constaba de venticuatro art\u00edculos que sintetizaben les aspiraciones autonomistes ya independentistes de tolos sectores de la socied\u00e1 novohispana. Propon\u00edase la creaci\u00f3n d'una xunta, lo cual deseyara Primu de verd\u00e1 dende 1808; l'abolici\u00f3n de la esclavit\u00fa y defensa de la relix\u00f3n cat\u00f3lica, lo cual proclamara Hidalgo en 1810; establec\u00edase que tolos habitantes ensin distinci\u00f3n ser\u00eden consideraos ciudadanos, lo cual proclamara Morelos en 1813; proclam\u00e1base un r\u00e9xime constitucional, polo cual lluch\u00f3 Mina en 1817; busc\u00e1base la uni\u00f3n y la paz pa terminar col derramamiento de sangre, lo cual, dempu\u00e9s d'una d\u00e9cada de lluches fraticidas, deseyaba tola poblaci\u00f3n; ratific\u00e1bense los privilexos y los fueros del cleru, lo cual deseyaba la Ilesia; y dar\u00edense reconocencies de grau seg\u00fan pagos a los militares, lo cual deseyaben los miembros del ex\u00e9rcitu; pretend\u00eda establecese un r\u00e9xime mon\u00e1rquicu moder\u00e1u constitucional afechu a la entid\u00e1 que'l so tronu ser\u00eda ufiert\u00e1u al propiu Fernandu VII, o bien a dalg\u00fan de los infantes d'Espa\u00f1a, lo cual dexaba la puerta abierta a los qu'aportunaben nes idees absolutistes. Cre\u00f3se'l Ex\u00e9rcitu Trigarante conform\u00e1u primeramente pol ex\u00e9rcitu Insurxente y poles tropes realistes que s'atopaben sol mandu de Iturbide, el que asumi\u00f3'l puestu de xefe m\u00e1ximu\". \nEl Plan d'Iguala foi unvi\u00e1u al xefe pol\u00edticu cimeru Apodaca, al arzobispu Pedro de Fonte y a otros funcionarios de la Nueva Espa\u00f1a. Nuna carta particular, Iturbide pidi\u00f3-y a Apodaca presidir la Xunta Gubernativa que se contemplaba nel plan, d\u00edxo-y que nun cre\u00eda que Fernandu VII xurara voluntariamente la Constituci\u00f3n de C\u00e1diz y que si'l monarca o la so familia aportaben a gobernar Nueva Espa\u00f1a, podr\u00eda redactase una constituci\u00f3n moderada la cual dexar\u00eda reintegrar les preeminencias de les que fueren desaposiaos los miembros de la Ilesia. Pero la respuesta del xefe pol\u00edticu superior nun foi la esperada, el d\u00eda 3 de marzu, Apodaca public\u00f3 un bandu encamentando a tolos habitantes a nun lleer los planes enga\u00f1adores de Iturbide, los cuales yeren contrarios a la Constituci\u00f3n que se xurara en mayu. Esta postura foi secundada pol Conceyu de M\u00e9xicu. Los absolutistes que participaren na Combalechadura de Prof\u00e9sala, vieron que'l Plan d'Iguala trastornaba los sos planes orixinales, pos estos tan solo consist\u00eden en proclamar la independencia de la colonia p'alzar un tronu al monarca absolutu o a dalg\u00fan de los infantes d'Espa\u00f1a. El 14 de marzu, Apodaca declar\u00f3 a Iturbide fuera de la proteici\u00f3n de la llei, ufiert\u00f3 un indultu xeneral a el que xuraren el Plan d'Iguala, siempres y cuando repitieren el so xuramentu de fidelid\u00e1 a la Constituci\u00f3n y al rei. Coles mesmes, mand\u00f3 formar l'Ex\u00e9rcitu del Sur\" con una tropa de cinco mil homes primeramente sol mandu del mariscal de campu Pascual de Li\u00f1\u00e1n y del brigadier Javier de Gabriel. El coronel Jos\u00e9 Gabriel de Armijo foi llam\u00e1u pa ser nuevamente comandante xeneral del Sur, xuni\u00e9ronse'l batall\u00f3n de Castiella\" del coronel Francisco Hevia, el batall\u00f3n del Infante Carlos\", parte de la caballer\u00eda del reximientu del Pr\u00edncipe\" y parte de la tropa comandada pol coronel Juan R\u00e1fols que s'atopaba en Tejupilco.\nCampa\u00f1a del Ex\u00e9rcitu Trigarante.\nEl 16 de marzu, Iturbide unvi\u00f3 dos cartes con copies del Plan d'Iguala a Espa\u00f1a. La primera foi dirixida al rei Fernandu VII a el que convid\u00f3 pa gobernar al reinu de l'Am\u00e9rica septentrional o Imperiu Mexicanu. La segunda foi dirixida a los diputaos de les Cortes espa\u00f1oles a el que pidi\u00f3 aceptar de forma pac\u00edfica la independencia de la Nueva Espa\u00f1a, alvirti\u00e9ndo-yos que ten\u00eda un ex\u00e9rcitu disciplin\u00e1u llistu pa defender esta causa.\nPrimero que l'Ex\u00e9rcitu Trigarante (\"relix\u00f3n\", \"uni\u00f3n\" y \"independencia\") empecipiara la so campa\u00f1a, les tropes realistes atop\u00e1bense comandadas pol coronel Samaniego en La Mixteca; el coronel Manuel de Gruesu en Oaxaca; el coronel Zarzosa en San Luis Potos\u00ed; el batall\u00f3n Estremadura\" en Puebla; el brigadier Joaqu\u00edn Arredondo nes Provincies Internes d'Oriente; el mariscal de campu Alexu Garc\u00eda Conde nes Provincies Internes d'Occidente; el so hermanu, el brigadier Diego Garc\u00eda Conde con ayuda del coronel Rafael Bracho en Durango; el mariscal de campu Jos\u00e9 de la Cruz en Nueva Galicia; el brigadier Pedro Celestino Negrete en Colima; el batall\u00f3n Navarra\" en Zacatecas; el teniente coronel Manuel Rodr\u00edguez de Cela cola ayuda de Miguel Barrag\u00e1n en Michoac\u00e1n; el brigadier Domingo Estanislao Luaces cola ayuda de Jos\u00e9 Mar\u00eda Novoa en Quer\u00e9taro y la Sierra Gorda; el coronel Francisco Hevia en C\u00f3rdoba; el capit\u00e1n de fragata Juan Bautista Topete cubriendo la mari\u00f1a de sotaventu n'Alvarado, Tlacotalpan y la sierra de Tuxtepec; el capit\u00e1n Antonio L\u00f3pez de Santa Anna cubriendo la mari\u00f1a de barloventu; el capit\u00e1n Carlos Mar\u00eda Llorente en Tampico y la Huasteca potosina; el coronel Jos\u00e9 Mar\u00eda Calder\u00f3n en Xalapa; el capit\u00e1n Juan Horbegoso en Veracruz; y el coronel Agust\u00edn de la Vi\u00f1a en Perote. \nMientres el mes de marzu y los primeros d\u00edes d'abril de 1821, les reaiciones fueron diverses. Acoyeron y proclamaron con entusiasmu'l Plan d'Iguala, el capit\u00e1n Horbegoso en Veracruz; el subalternu Celso de Iruela en Perote; Jos\u00e9 Joaqu\u00edn de Herrera el que avanz\u00f3 a Tepeyehualco y San Xuan de los Llanos; Luis Cort\u00e1zar nos Amoles el que se movi\u00f3 a Salvatierra, P\u00e9njamo y Valle de Santiago; Anastasio Bustamante el que se dirix\u00f3 a Guanajuato, llugar onde orden\u00f3 descolgar de l'Alh\u00f3ndiga de Granaditas los cranios d'Hidalgo, Allende, Aldama y Jim\u00e9nez pa da-yos sepultura. Dempu\u00e9s llogr\u00f3 axuntar un ex\u00e9rcitu de seis mil homes en Salamanca, Irapuato, Silao, Le\u00f3n y San Miguel el Grande; el sarxentu mayor Juan Dom\u00ednguez en Apatzing\u00e1n; el teniente coronel Miguel Barrag\u00e1n n'Ariu; seg\u00fan Vicente Filisola y Juan Jos\u00e9 Codallos en Tusantla. El plan foi refug\u00e1u por Vicente Marmolejo en Cuernavaca, Tom\u00e1s Cajigal en Taxco, Mart\u00edn Almela en Tixtla, Jos\u00e9 Mar\u00eda Armijo y Jos\u00e9 de Ubiella en Iguala, toos ellos que s'atopaben so les \u00f3rdenes de Iturbide, pero defeccionaron pa xunise a les tropes realistes. Per otra parte, Antonio Llinares nun acept\u00f3'l plan en Celaya y dirix\u00f3se a Quer\u00e9taro; Agust\u00edn de la Vi\u00f1a se pertrech\u00f3 na Fortaleza de San Carlos de Perote, al igual que'l coronel Quintanar en Valladolid.\nLes primeres aiciones militares tuvieron llugar cuando'l cura de Xalapa, Jos\u00e9 Mart\u00ednez, oblig\u00f3 al coronel Jos\u00e9 Rinc\u00f3n a recular escontra Orizaba en busca de l'ayuda d'Antonio L\u00f3pez de Santa Anna. El 25 de marzu, l'ex insurxente Francisco de Miranda en combinaci\u00f3n con Jos\u00e9 Joaqu\u00edn de Herrera llograron la capitulaci\u00f3n de Santa Anna y Rinc\u00f3n, el que a partir d'esi momentu xuraron el Plan d'Iguala. Herrera entr\u00f3 a la ciud\u00e1 de C\u00f3rdoba el 1 d'abril forzando la capitulaci\u00f3n del comandante realista Alcocer. L'ex insurxente Nicol\u00e1s Bravo empez\u00f3 la so campa\u00f1a en Chilpancingo, Tixtla, Chilapa d'\u00c1lvarez y Iz\u00facar. Juan \u00c1lvarez empez\u00f3'l sitiu d'Acapulco; Vicente Guerrero, Jos\u00e9 Antonio Ech\u00e1varri fueron asignaos pa confrontar a les fuercies realistes de Pascual de Li\u00f1\u00e1n; mentanto, Iturbide cruci\u00f3 la Tierra Caliente en direici\u00f3n a Cutzamala onde se-y xuni\u00f3 l'ex insurxente Ram\u00f3n L\u00f3pez Ray\u00f3n a el que-y destin\u00f3 fortalecer nuevamente'l cuetu del C\u00f3poro en Zit\u00e1cuaro. Nel mes d'abril, la comitiva de Iturbide lleg\u00f3 a Ac\u00e1mbaro p'axuntase con Bustamante, Cort\u00e1zar y Joaqu\u00edn Parres, a partir de lo cual l'ex insurxente Epitacio S\u00e1nchez foi'l so escolta. N'El Baj\u00edo, los insurxentes Francisco Ortiz, Encarnaci\u00f3n Oriz, Miguel Borja, Jos\u00e9 Dur\u00e1n, y dellos otros m\u00e1s qu'inda s'atopaben llevantaos n'armes, xuni\u00e9ronse al Ex\u00e9rcitu Trigarante.\nL'Ex\u00e9rcitu del Sur empobin\u00e1u por M\u00e1rquez Donayo y Gabriel de Armijo dirix\u00f3se a Zacualpan pa confrontar ensin \u00e9situ a les fuercies insurxentes dirix\u00edes por Pedro Ascencio y el padre Jos\u00e9 Manuel Izquierdo, los d\u00edes 9 y 10 d'abril na sierra de Sultepec. El d\u00eda 14 d'abril, el capit\u00e1n realista Ignacio Incl\u00e1n proclam\u00f3'l Plan d'Iguala en Lerma atacando la retaguardia del Ex\u00e9rcitu del Sur, sicas\u00ed foi prind\u00e1u pol capit\u00e1n Jorge Henr\u00edquez nes cercan\u00edes de Toluca. Jos\u00e9 Joaqu\u00edn Herrera empecipi\u00f3 la so meyora escontra Puebla; cola cuenta de detenelo, el xeneral Ciriaco del Llanu orden\u00f3 al teniente coronel Zarzosa salir al so alcuentru, pero gran parte de la tropa realista desert\u00f3 pa xunise a los trigarantes na ca\u00f1ada de Ixtapa y al ver mengu\u00e1u'l so ex\u00e9rcitu, Zarzosa torn\u00f3 a Puebla. En contraparte Herrera con un mayor contingente llogr\u00f3se as\u00edtiase en Chalchicomula y Tepeaca. \nEl coronel Francisco Hevia escorri\u00f3 a les fuercies de Nicol\u00e1s Bravo, pero cuando \u00e9sti pasu por Atlixco xuni\u00e9ronse-y Francisco Osorno y otros ex insurxentes que llucharen nos Llanos de Apan y xuntos dirixi\u00e9ronse a Huejotzingo. Creyendo que Bravo y Osorno realizar\u00eden un ataque a la ciud\u00e1 de Puebla, Hevia torn\u00f3 a Iz\u00facar pa preparar la defensa, pero Bravo dirix\u00f3se a Huamantla, llugar onde se-y xuni\u00f3'l capit\u00e1n Francisco Miranda Palacios. Cuando Hevia y Ciriaco del Llanu enter\u00e1ronse qu'Herrera s'atopaba en Tepeaca, colaron con una fuercia de mil cuatrocientos soldaos pa sitialo; Bravo alleg\u00f3 al mesmu llugar con cuatrocientos homes p'ayudar a Herrera, pero dempu\u00e9s de tres d\u00edes de combate, el 26 d'abril, los trigarantes abandonaron la plaza. Bravo dirix\u00f3se a los Llanos de Apan y Herrera torn\u00f3 a C\u00f3rdoba. \nEl 25 d'abril, Antonio L\u00f3pez de Santa Anna proclam\u00f3 la independencia n'Alvarado, dexando al capit\u00e1n realista Juan Bautista Topete retirase con dalgunos de los sos homes escontra Veracruz. El 15 de mayu, Francisco Hevia empez\u00f3 l'asaltu a C\u00f3rdoba; a otru d\u00eda d'empecipi\u00e1u'l combate morri\u00f3 n'aici\u00f3n, asocedi\u00e9ndolo nel mandu'l teniente coronel Blas del Castillo y Luna, el que pudo enfusar a la ciud\u00e1 pero foi repelido. El 18 de mayu, Santa Anna con una fuercia de quinientos cincuenta homes lleg\u00f3 al allugamientu p'aidar a los sitiaos, y dos d\u00edes depu\u00e9s, los sitiadores fuxeron a Orizaba pa xunise col coronel realista Samaniego, el que al evaluar la situaci\u00f3n decidi\u00f3 replegase a Puebla. D\u00edes m\u00e1s tarde, Santa Anna y Joaqu\u00edn Lle\u00f1a atacaron por sorpresa la ciud\u00e1 de Xalapa; dempu\u00e9s de seis hores de combate, el capit\u00e1n Juan Horbegoso pidi\u00f3 la capitulaci\u00f3n. El 20 d'abril, en tando escond\u00edu, Guadalupe Victoria xuni\u00f3se al movimientu trigarante publicando una proclama; les guerrilles de la mari\u00f1a volvieron llevantase n'armes, de tal suerte que'l fuerte de L'Antigua foi abandon\u00e1u polos realistes. La Ponte del Rei foi tom\u00e1u polos independentistes, y los ind\u00edxenes de Coxquihui tomaron les armes na rex\u00f3n Huasteca en contra l'ex\u00e9rcitu de Carlos Mar\u00eda Llorente. Pa finales de mayu tou la provincia de Veracruz, quitando la capital, pronunci\u00e1rase a favor de la independencia.\nEl 1 de mayu, Iturbide atop\u00e1base en Le\u00f3n, dende ende unvi\u00f3 una misiva a Jos\u00e9 de la Cruz p'axustar la so adhesi\u00f3n al movimientu independentista. El 8 de mayu, nes cercan\u00edes de Yur\u00e9cuaro entrevist\u00e1ronse dambos personaxes, convinieron un armisticiu provisional y Iturbide pidi\u00f3 a De la Cruz convencer a Apodaca p'aceptar el Plan d'Iguala. Terminada la xunta'l xefe m\u00e1ximu del Trigarante dirix\u00f3se a Huaniqueo y De la Cruz torn\u00f3 a Guadalajara. Conforme a lo conven\u00edo unvi\u00f3 a un mensaxeru a la capital, pero Apodaca refug\u00f3 en\u00e9rxicamente la propuesta. La llocalid\u00e1 de Huniqueo yera defendida per mil seiscientos realistes sol mandu del coronel Luis Quintanar, el que primeramente se neg\u00f3 a rindise, sicas\u00ed una numberosa fuercia trigarante que crec\u00eda d\u00eda ente d\u00eda foise instalando tantu pela redolada de Huniqueo como de Valladolid. Aun\u00edu a esta situaci\u00f3n parte de la tropa realista desert\u00f3 pa xunise a los trigarantes. El 19 de mayu dambes ciudaes fueron capituladas por Luis Quintanar y Manuel Rodr\u00edguez de Cela, la rindici\u00f3n foi pac\u00edfica, ensin disparase un solu tiru. En contraste, el doctor Magos que proclamara'l Plan d'Iguala en Ixmiquilpan sufri\u00f3 una derrota'l 23 de mayu infligida pol coronel realista Jos\u00e9 Mar\u00eda Novoa; y cerca de Tetecala, los reximientos del capit\u00e1n Dionisio Boneta y del comandante Crist\u00f3bal H\u00faber ganaron a les fuercies de Pedro Ascencio el 3 de xunu, mientres el combate l'ex insurxente morri\u00f3, la so cabeza foi unviada a Cuernavaca onde foi exhibida en p\u00fablicu por \u00f3rdenes de Gabriel de Armijo. \nLa derrota de Ascencio foi recibida con benepl\u00e1cito por Apodaca, pero la rindici\u00f3n de Valladolid ablay\u00f3lo. Desesper\u00e1u, public\u00f3 un bandu pol cual atay\u00f3 la llibert\u00e1 d'imprenta y llam\u00f3 al allistamientu forzosu de varones ente diecis\u00e9is y cincuenta a\u00f1os d'ed\u00e1. Pero nenguna d'estes mid\u00edes torg\u00f3 que parte de la tropa de la capital desertara y fuxera p'axuntase colos trigarantes. Entusiasm\u00e1u pola noticia de t\u00f3mala de Valladolid, Pedro Celestino Negrete proclam\u00f3 la independencia'l 13 de xunu en San Pedro Tlaquepaque; de momentu xuni\u00f3se-y el capit\u00e1n Eduardo Laris qu'ocupaba'l cuartel del Hospiciu, a el que sofit\u00f3 con una tropa de trigarantes el coronel Jos\u00e9 Antonio Andrade. Laris foi design\u00e1u pa tomar el puertu de San Blas, que capitular\u00eda el 25 de xunetu. Al trate ensin proteici\u00f3n, Jos\u00e9 de la Cruz fux\u00f3 de Guadalajara p'axuntase cola divisi\u00f3n de Hermenexildu Revuelta, dambos dirixi\u00e9ronse a Zacatecas. Tres una curtia escala, sigui\u00f3 la so marcha escontra Durango llugar nel que foi bien recib\u00edu pol obispu Juan Francisco Casta\u00f1iza el 4 de xunetu; mientres la marcha del contingente realista, en Sa\u00edn Alto, parte de la tropa arengada pol cabu de batall\u00f3n Jos\u00e9 Mar\u00eda Borrego defeccion\u00f3 y torn\u00f3 a Zacatecas, proclamando'l Plan d'Iguala'l mesmu d\u00eda. El 6 de xunetu, Negrete realiz\u00f3 la mesma aici\u00f3n n'Aguascalientes, que la so poblaci\u00f3n lo vitore\u00f3.\nLa plaza de San Xuan del R\u00edu, abellugada per mil cien realistes sol mandu del coronel Jos\u00e9 Mar\u00eda Novoa, empez\u00f3 a ser arrodiada polos trigarantes; dende Toluca un batall\u00f3n empobin\u00e1u pol teniente coronel Almela lleg\u00f3 al llugar na so ayuda, pero les fuercies empobinaes por Anastasio Bustamante, Juan Dom\u00ednguez Manso y Luis Quintanar \u2014el que se xuniera al movimientu independentista\u2014 amedranaron pol so n\u00famberu a les tropes realistes les cual desertaron en forma masiva. El 7 de xunu, Novoa axust\u00f3 la capitulaci\u00f3n y con solu cuatrocientos fieles retir\u00f3se a la capital. Nuna situaci\u00f3n asemeyada, pero con seiscientos cincuenta homes, atop\u00e1base'l brigadier Luaces en Quer\u00e9taro. Dende San Luis Potos\u00ed parti\u00f3 un contingente d'ochocientos realistes so los mandos de los coroneles Bracho y Pedro P\u00e9rez de Santuyano cola cuenta de ayudar. Nuevamente esta marcha foi arrodiada poles tropes de los trigarantes de Jos\u00e9 Antonio de Ech\u00e1varri, Gaspar L\u00f3pez, Zen\u00f3n Fern\u00e1ndez, Juan Jos\u00e9 Codallos, Luis Cort\u00e1zar y Anastasio Bustamante; ensin mayor alternativa, Bracho y P\u00e9rez de Santuyano rindi\u00e9ronse a discreci\u00f3n el 22 de xunu en San Luis de la Paz. Poco dempu\u00e9s, el brigadier realista Torres Valdivia abandon\u00f3 la ciud\u00e1 de San Luis Potos\u00ed, la cual foi tomada polos coroneles Zen\u00f3n Fern\u00e1ndez y Gaspar L\u00f3pez. El 27 de xunu l'Ex\u00e9rcitu Trigarante, qu'arrodiaba la ciud\u00e1 de Quer\u00e9taro, taba conform\u00e1u por diez mil homes. Ensin mayores esperances de sofitu militar, el brigadier Luaces capitul\u00f3 la plaza de forma pac\u00edfica. Per otra parte, el 18 de xunu la ciud\u00e1 de Toluca foi defendida pol coronel \u00c1ngel D\u00edaz del Castillo, pero foi gan\u00e1u poles fuercies de Vicente Filisola, Felipe Mart\u00ednez y del padre Jos\u00e9 Manuel Izquierdo; na batalla morrieron trescientos realistes y los sobrevivientes repleg\u00e1ronse a la capital.\nDende finales de mayu la Fortaleza de San Carlos de Perote foi sitiada pola oncena divisi\u00f3n del Trigarante, dirixida por Antonio L\u00f3pez de Santa Anna y defendida pol realista Agust\u00edn de la Vi\u00f1a. El 11 de xunu, el coronel Saturnino Samaniego rompi\u00f3'l sitiu, obligando a los trigarantes a recular a Xalapa. Santa Anna entam\u00f3 tomar el puertu de Veracruz; a prinicipios de xunetu, llogr\u00f3 prindar el baluarte de Santa B\u00e1rbara, el baluarte de La Merc\u00e9 y el baluarte de Santa Luc\u00eda. Pero fracas\u00f3 nel so intentu simult\u00e1neu d'asaltar el baluarte de Santiago, la Escuela Pr\u00e1ctia d'Artiller\u00eda, y el cuartel de Fixu que taba defend\u00edu pol teniente coronel Jos\u00e9 Rinc\u00f3n. Una mala coordinaci\u00f3n de los sos homes, aunida a un fuerte bastiu que moy\u00f3 la p\u00f3lvora, dio'l trunfu al brigadier Jos\u00e9 Garc\u00eda D\u00e1vila. Les baxes de los trigarantes xubieron a casi cien homes. Al ver atayaos los sos planes, Santa Anna dirix\u00f3se a C\u00f3rdoba y Orizaba, dende onde orden\u00f3 una espedici\u00f3n a Ponte del Rei coles mires de cortar les comunicaciones al puertu pa evitar una posible meyora de los realistes escontra Xalapa.\nDeposici\u00f3n de Juan Ruiz de Apodaca.\nLes derrotes y capitulaciones que s'amenaron mientres los primeros cinco meses de la campa\u00f1a del Ex\u00e9rcitu Trigarante fueron una falta pa el oficiales de los cuerpos espedicionarios espa\u00f1oles, el que achacaron estes desgracies a la impericia ya ineptit\u00fa del xefe pol\u00edticu superior Juan Ruiz de Apodaca. Ente estos oficiales atopaben el teniente coronel Francisco Buceli, los capitanes Lara, Carlos Mar\u00eda Llorente, Carballo y Miguel B\u00e9istegui. Mientres la nueche del 5 de xunetu de 1821, los conxuraos detuvieron a los coroneles Francisco Javier Llames y Blas del Castillo y Luna, tomando asina'l mandu de los reximientos \"\u00d3rdenes militares\", \"Castiella\", \"Infante don Carlos\" y dos compa\u00f1\u00edes de Marina. Con esti cuerpu d'efectivos arrodiaron el Palaciu Virreinal y aprucieron na sala onde s'atopaba aconcey\u00e1u Apodaca colos altos xefes militares Pascual de Li\u00f1\u00e1n, Francisco Novella, Juan Sociat y Manuel Espinosa Tello. Dempu\u00e9s d'un encalor\u00e1u discutiniu, determin\u00f3se que Francisco Novella asumir\u00eda'l cargu de Apodaca. Esta sedici\u00f3n nun foi bien recibida polos miembros de la Xunta Provincial de M\u00e9xicu, sicas\u00ed, el nomamientu foi ratific\u00e1u'l 8 de xunetu de 1821. \nLa meyora de los trigarantes sigui\u00f3, dende finales d'abril Nicol\u00e1s Bravo realiz\u00f3 una campa\u00f1a por Zacatl\u00e1n, y Tulancingo, onde sosprendi\u00f3 al coronel Manuel de la Concha. El xefe realista fux\u00f3 a la capital y Bravo apoder\u00f3se del armamentu que s'atopaba almacen\u00e1u en Pachuca. El 14 de xunu, esti contingente trigarante, constituy\u00edu por tr\u00e9s mil efectivos, sali\u00f3 de Tulancingo con direici\u00f3n a Puebla. Mientres el so pasu por Tlaxcala xuni\u00e9ronse-y los ex jefe realistes Zarzosa y Miota con una fuercia de caballer\u00eda de trescientos cincuenta homes. Casi coles mesmes, Jos\u00e9 Joaqu\u00edn de Herrera lleg\u00f3 a Cholula, onde se-y xuni\u00f3 l'ex insurxente Manuel Mier y Ter\u00e1n pa dirixir l'artiller\u00eda. La ciud\u00e1 de Puebla taba defendida por Ciriaco del Llanu, el que ten\u00eda como segundu al coronel Jos\u00e9 Mor\u00e1n, mov\u00edu en San Mart\u00edn Texmelucan. El d\u00eda 6 de xunetu empezaron les hostilidaes cuando una columna realista intent\u00f3 confrontar a los trigarantes, pero \u00e9sta foi obligada a tornar a la ciud\u00e1 p'abellugase; Mier y Ter\u00e1n dirix\u00f3 un ca\u00f1eo incesante escontra la ciud\u00e1. El d\u00eda 17 apaut\u00f3se un armisticiu, mientres esti ralu, el coronel Manuel de la Concha aver\u00f3se p'ayudar a los sitiaos, pero la so meyora foi combat\u00edu por Epitacio S\u00e1nchez, Ram\u00edrez y Sesma, el que lo obligaron a tornar a la capital.\nEntretano, Iturbide col\u00f3 de Regueru Zarco escontra Cuernavaca, la cual taba guarnida por Gabriel de Armijo y Crist\u00f3bal H\u00faber, pero \u00e9stos al enterase del numberosu ex\u00e9rcitu que s'averaba, nun fixeron neng\u00fan esfuerciu por confrontarlo y tresllad\u00e1ronse de momentu a la Ciud\u00e1 de M\u00e9xicu. El 23 de xunetu, Iturbide entr\u00f3 en Cuernavaca, onde dirix\u00f3 una proclama a los habitantes: \nEl xefe m\u00e1ximu del Trigarante sigui\u00f3'l so cam\u00edn a Cholula. El d\u00eda 28 de xunetu, Ciriaco del Llanu capitul\u00f3 la plaza de Puebla dex\u00e1ndose a les tropes espedicionaries espa\u00f1oles dirixise a Tehuac\u00e1n con honores, con gocie de sueldu y con instrucciones pa embarcase a L'Habana. El 2 d'agostu, Iturbide entr\u00f3 triunfalmente en Puebla. Oy\u00e9ronse d\u00e9l voces que la saludaben diciendo \"\u00a1viva Agust\u00edn I!\". El xefe m\u00e1ximu foi recib\u00edu pol obispu Antonio Joaqu\u00edn P\u00e9rez, el que lo lisonje\u00f3 pente medies de un discursu nel que ment\u00f3'l salmu cientu ventitr\u00e9s: \"Laqueus contritus est, et nos liberatis sumus\".\nLes Provincies Internes d'Oriente atop\u00e1bense sol mandu del brigadier Joaqu\u00edn Arredondo. Cuando los rumores de la proclamaci\u00f3n del Plan d'Iguala llegaron a mediaos de marzu, un baturiciu prod\u00faxose nos \u00e1nimos de la poblaci\u00f3n. En xunu, Arredondo concentr\u00f3 les sos fuercies militares en Monterrey y orden\u00f3 treslladar al mesmu sitiu tolos recursos econ\u00f3micos que s'atopaben en Saltillo, pero'l tesoreru sofit\u00e1u polos miembros del Conceyu neg\u00f3se a obedecer. El brigadier unvi\u00f3 al capit\u00e1n Nicol\u00e1s del Moral a la plaza p'arrestar al tesoreru y faer cumplir el so orde, pero'l capit\u00e1n, llo\u00f1e d'obedecer, opt\u00f3 por proclamar el Plan d'Iguala'l 1 de xunetu en Saltillo. Arredondo entendi\u00f3 qu'esta reaici\u00f3n asoceder\u00eda d'igual forma en Monterrey, polo que s'anteman\u00f3, proclamando \u00e9l mesmu'l plan en dicha ciud\u00e1, pero el que proclamaren el plan en Saltillo refugar a siguir reconoci\u00e9ndolo como autorid\u00e1. De tal suerte, el brigadier col\u00f3se a Tampico pa embarcase escontra L'Habana.\nNa provincia d'Oaxaca el presb\u00edteru y ex insurxente Jos\u00e9 Mar\u00eda S\u00e1nchez tom\u00f3 nuevamente les armes pa xuntase al Plan d'Iguala; poco dempu\u00e9s el teniente coronel Pedro Miguel Monz\u00f3n tresllad\u00f3se al llugar p'ayudar a los independentistes. D'esta forma, pal 9 de xunu'l plan fuera proclam\u00e1u en Tehuac\u00e1n y Teotitl\u00e1n. Diez d\u00edes m\u00e1s tarde, el capit\u00e1n realista Antonio de Le\u00f3n decidi\u00f3 xunise a los trigarantes, llogrando tomar pa la causa les places de Tezontl\u00e1n y Huajuapan. El 5 de xunetu, Le\u00f3n empecipi\u00f3 l'ataque del Fuerte de San Fernando en Yanhuitl\u00e1n, que yera defend\u00edu pol teniente coronel Antonio Aldao. El coronel realista Manuel de Gruesu alleg\u00f3 na so ayuda pero nam\u00e1i llogr\u00f3 avanzar hasta Huitzo onde foi atac\u00e1u per Le\u00f3n. Ensin cuntar con m\u00e1s sofitu, Aldao robl\u00f3 la capitulaci\u00f3n el d\u00eda 17 de xunetu apurriendo'l so armamentu a los sitiadores. El d\u00eda 29, con un gran n\u00famberu d'ind\u00edxenes mixtecos, Le\u00f3n dirix\u00f3se a Huitzo. Dempu\u00e9s de disparar tres hores los ca\u00f1ones sobre les posiciones realistes, Gruesu rindi\u00f3se. El 30 de xunetu, Antonio de Le\u00f3n, el contingente mixteco y la caballer\u00eda de Francisco Miranda tomaron de forma pac\u00edfica la ciud\u00e1 d'Oaxaca pa proclamar la independencia.\nTrat\u00e1u de C\u00f3rdoba.\nDesque s'axuntaron les Cortes en Madrid en 1820, los diputaos del Nuevu Mundu intentaron captar l'atenci\u00f3n pa resolver la cuesti\u00f3n americana\", que les sos propuestes demandaben mayor representaci\u00f3n, abolici\u00f3n de monopolios y llibre comerciu. La delegaci\u00f3n americana yera minor\u00eda pos solo taba conformada por setenta y ocho diputaos y, por tanto, l'atenci\u00f3n de les Cortes centr\u00f3se en resolver los problemes internos de la Pen\u00ednsula ib\u00e9rica. Sicas\u00ed, mientres los primeros d\u00edes de 1821, los diputaos Miguel Ramos Arizpe y Jos\u00e9 Mariano Michelena llograron l'aceptaci\u00f3n de la medr\u00eda de seis a catorce diputaciones provinciales pal territoriu de Nueva Espa\u00f1a, seg\u00fan la destituci\u00f3n de funcionarios que yeren consideraos \"anticonstitucionales, brutales y antiamericanos\", ente ellos Juan Ruiz de Apodaca y Jos\u00e9 de la Cruz. D'esta forma nom\u00f3se pa exercer el cargu de capit\u00e1n xeneral y xefe pol\u00edticu superior de Nueva Espa\u00f1a al xeneral Juan O'Donoj\u00fa, el que zarpar de C\u00e1diz el 30 de mayu. Enantes de partir escontra Am\u00e9rica, O'Donoj\u00fa, Ramos Arizpe y Michelena axunt\u00e1ronse pa falar de los planes de crear rexencies, establecer les diputaciones en toles intendencies, y reforzar l'orde constitucional, llogrando un perfectu entendimientu pos los tr\u00e9s yeren lliberales y compa\u00f1eros masones.\nMientres el mes de xunu, nes Cortes alderic\u00f3se la posibilid\u00e1 d'unviar a Am\u00e9rica un infante d'Espa\u00f1a pa gobernar y llograr l'autonom\u00eda deseyada, pero Fernandu VII op\u00fanxose al proyeutu pos tarrec\u00eda qu'esta midida podr\u00eda desaguar en lleva-y a la guillotina\". Una propuesta alternativa foi presentada por Jos\u00e9 Mar\u00eda Couto, la cual pretend\u00eda que dellos diputaos de la llexislatura de Nueva Espa\u00f1a tami\u00e9n exercieren les sos funciones nel Parllamentu espa\u00f1ol, pero simult\u00e1neamente llegaron les noticies del espa\u00f1\u00edu del movimientu independentista empecipi\u00e1u en febreru y del Plan d'Iguala. Arriendes d'ello, la mayor\u00eda de los diputaos refugaron cualquier reestructuraci\u00f3n al Imperiu espa\u00f1ol; la divisi\u00f3n ente americanos y peninsulares f\u00edxose evidente polo que se retard\u00f3'l tratar la cuesti\u00f3n americana\" hasta setiembre. \nDempu\u00e9s de realizar una escala en Puerto Cabello, O'Donoj\u00fa desembarc\u00f3 del nav\u00edo \"Asia\" en San Xuan de Ul\u00faa el 3 d'agostu. Foi recib\u00edu pol brigadier Jos\u00e9 Garc\u00eda D\u00e1vila, el que dempu\u00e9s de la ceremonia protocolaria avezada inform\u00f3lu que, sacante la Ciud\u00e1 de M\u00e9xicu, Veracruz, Durango, Chihuahua, Acapulco y la Fortaleza de San Carlos de Perote tola Nueva Espa\u00f1a fuera lliberada del dominiu espa\u00f1ol. El nuevu xefe pol\u00edticu superior realiz\u00f3 una proclama a los habitantes na cual increp\u00f3 la precipitaci\u00f3n del movimientu independentista, esponiendo que nes Cortes alderic\u00e1base la posibilid\u00e1 de que se concediera la representaci\u00f3n soberana que tanto se naguar por y pidi\u00f3 que se punxera a prueba'l so gobiernu y en casu de qu'\u00e9sti nun enllenara les mires, atop\u00e1base na meyor disposici\u00f3n pa dexar que s'escoyera otru xefe. O\u00b4Donoj\u00fa orden\u00f3 un cese a les hostilidaes per parte de los realistes, y unvi\u00f3 a dos emisarios con cartes empobinaes a Iturbide pa celebrar una xunta. El 11 d'agostu, el xefe m\u00e1ximu del Trigarante dio respuesta, se\u00f1alando a la villa de C\u00f3rdoba como llugar de la cita. Per otra parte, dirix\u00f3se a Texcoco, dende onde ech\u00f3 voz de procl\u00e1mesles d'O'Donoj\u00fa al mariscal Francisco Novella. Esti postreru solicit\u00f3 un armisticiu y el permisu pa unviar dos comisionados p'axuntase col acabante llegar. Iturbide acept\u00f3, pero cuando los unviaos llegaron a Texcoco prohibi\u00f3se-yos el pasu so la sida de que les condiciones del armisticiu nun fueren aceptaes por Novella.\nNa Ciud\u00e1 de M\u00e9xicu concentr\u00e1ronse la mayor parte de les tropes realistes; col regresu de les divisiones de Gabriel Armijo, Crist\u00f3bal H\u00faber, Melchor \u00c1lvarez y Manuel de la Concha, el cuerpu d'efectivos yera de cinco mil homes. Con un panorama d'aici\u00f3n de guerra inminente, parte de la poblaci\u00f3n civil prefiri\u00f3 emigrar a les peque\u00f1es poblaciones aleda\u00f1as. Los conventos enllen\u00e1ronse de muyeres y munchos miembros del ex\u00e9rcitu realista fuxeron peles nueches pa incorporase a los independentistes. Novella distribuy\u00f3 les sos tropes en Tepeyac, Tacuba, Tacubaya, Mixcoac, Coyoac\u00e1n y el Pe\u00f1\u00f3n, en contraparte Luis Quintanar, Anastasio Bustamante y otru xefes trigarantes arrodiaron a a la ciud\u00e1 tomando posiciones en Chalco, Ixtapaluca, Tepotzotl\u00e1n, Huehuetoca y Cuautitl\u00e1n. A pesar de que l'armisticiu atop\u00e1base dafechu vixente, el 19 d'agostu, la proximid\u00e1 de les tropes realistes ya insurxentes amen\u00f3 un tirot\u00e9u innecesariu que produci\u00f3 la Batalla d'Azcapotzalco, la cual enllarg\u00f3se hasta l'anochar. Nun hubo una clara resultancia favorable pa neng\u00fan de los batallosos, y\u00e1 que mientres la esfriega morrieron doscientos realistes y doscientos trigarantes. Ente estos postreros atopaba l'ex insurxente Encarnaci\u00f3n Ortiz, y cuando los sos compa\u00f1eros enter\u00e1ronse de lo asoced\u00edo, por vengaci\u00f3n, pasaron poles armes al teniente Vicente Gil, que fuera fechu prisioneru nel campu de batalla. Dambos bandos retir\u00e1ronse a los sos allugamientos.\nEl d\u00eda 24 d'agostu de 1821, dempu\u00e9s d'escuchar misa, O'Donoj\u00fa y Iturbide roblaron los Trat\u00e1u de C\u00f3rdoba, compuestos por diecisiete art\u00edculos en que los sos puntos principales reconoc\u00edase la soberan\u00eda ya independencia del Imperiu Mexicanu, que ser\u00eda mon\u00e1rquicu constitucional moder\u00e1u. Ser\u00eda llam\u00e1u a gobernar Fernandu VII o d\u00e9l otru miembru de la casa real y, en casu de que neng\u00fan d'ellos aceptara, les Cortes del Imperiu designar\u00eden al soberanu. Mentanto, d'alcuerdu a lo axustao nel Plan d'Iguala, formar\u00edase una Xunta Provisional Gubernativa.\nNa mari\u00f1a del Golfu de M\u00e9xicu, Santa Anna orden\u00f3 al capit\u00e1n Juan Nepomuceno Fern\u00e1ndez, al mandu de cuatrocientos homes, ocupar les poblaciones d'Acayucan y Coatzacoalcos. Pal 31 d'agostu la meyora llogr\u00f3se estender con \u00e9situ hasta Villahermosa de San Xuan Bautista, Huimanguillo, San Antonio y Cunduac\u00e1n. Coles mesmes el realista Carlos Mar\u00eda Llorente proclam\u00f3'l Plan d'Iguala en Tuxpan. El 26 de mesmu mes, el mariscal de campu Alexu Garc\u00eda Conde \u2014el que yera comandante xeneral de les Provincies Internes d'Occidente\u2014 fixo lo mesmo en Chihuahua. El so hermanu, el brigadier Diego Garc\u00eda Conde, atrincher\u00e1rase en compa\u00f1\u00eda de Jos\u00e9 de la Cruz con mil homes en Durango. La ciud\u00e1 foi sitiada por dos mil seiscientos trigarantes sol mandu de Pedro Celestino Negrete, el que solicit\u00f3 la so rindici\u00f3n, esplic\u00e1ndo-yos la situaci\u00f3n xeneral que reinaba en Nueva Espa\u00f1a. El 17 d'agostu los realistes solicitaron un armisticiu p'asegurar el cursu que tomaben los asuntos na capital, pero Negrete orden\u00f3 empezar l'asaltu'l d\u00eda 22, que enllarg\u00f3se hasta'l d\u00eda 31, cuando los realistes izaron una bandera blanca na torre de la catedral. Negrete result\u00f3 manc\u00e1u por una bala nel quexal, pero a pesar d'ello, \u00e9l mesmu ratific\u00f3 la capitulaci\u00f3n colando al mandu de los sos homes pa tomar la plaza'l 6 de setiembre. Jos\u00e9 de la Cruz tresllad\u00f3se a Veracruz, onde s'embarc\u00f3 con dest\u00edn a Espa\u00f1a.\nXunta en Tacubaya.\nEl 30 d'agostu, Francisco Novella recibi\u00f3 na capital a los comisionados d'O'Donoj\u00fa, los cuales portaben una copia de los Trat\u00e1u de C\u00f3rdoba. El mesmu d\u00eda convoc\u00f3se una xunta xeneral de guerra a la qu'asistieron, am\u00e1s de los altos mandos militares, l'arzobispu Pedro de Fonte; pola diputaci\u00f3n provincial el doctor Jos\u00e9 Miguel Guridi y Alcocer y Juan Bautista Llobu; pol Conceyu de M\u00e9xicu Juan Jos\u00e9 Acha y Francisco Manuel S\u00e1nchez de Tagle; pol cabildru eclesi\u00e1sticu los can\u00f3nigos Bucheli y Mat\u00edas de Monteagudo; pola Audiencia de M\u00e9xicu los oidores Os\u00e9s y Jos\u00e9 Y\u00e1\u00f1ez; pol Consul\u00e1u de M\u00e9xicu el conde de Cortina; por Miner\u00eda Fausto Elhuyar y Jos\u00e9 Allegr\u00eda, seg\u00fan otres persones de menos importancia. En primer instancia argument\u00f3se qu'O'Donoj\u00fa nun ten\u00eda facultaes pa roblar los trat\u00e1u, y que se-y deb\u00eda riquir por qu'esplicara personalmente la so postura. Pa ello se comisionaron al doctor Alcocer y al coronel Castillo y Luna y coles mesmes solicit\u00f3se prorrogar l'armisticiu. \nEl 5 de setiembre, con un ex\u00e9rcitu de diecis\u00e9is mil homes arrodiando a la capital, Iturbide mont\u00f3'l so cuartel n'Azcapotzalco. A esti llugar allegaron a rindi-y pleites\u00eda miembros de l'aristocracia, seg\u00fan los militares Domingo Luaces, Melchor \u00c1lvarez, Juan Horbegoso, Jos\u00e9 Mor\u00e1n, Cela, y Arana, el que s'incorporaron al Ex\u00e9rcitu Trigarante recibiendo nomamientos de momentu pa dirixir el sitiu de la capital. \nO'Donoj\u00fa entrevist\u00f3se colos comisionados. Am\u00e1s de riquir la so visita al Palaciu Virreinal, pid\u00edase-y reconocer el cargu de xefe pol\u00edticu superior a Novella. Ante esti pidimientu O\u00b4Donoj\u00fa neg\u00f3se, aludiendo la violenta y criminal destituci\u00f3n de Apodaca. Novella pidi\u00f3 ent\u00f3s la so reconocencia como capit\u00e1n xeneral. Agaf\u00e1u, O'Donoj\u00fa volvi\u00f3 negase a dar tal reconocencia, que solamente aceptar\u00eda si Apodaca yera restituy\u00edu nel so cargu. Finalmente dambes partes aportaron a axuntase'l 13 de setiembre en Tacubaya, siempres y cuando Iturbide tuviera presente. La xunta de los xenerales O'Donoj\u00fa y Novella celebr\u00f3se a puerta zarrada. Al termino de la mesma, nam\u00e1i se dio a conocer que l'armisticiu prorrog\u00e1base por tr\u00e9s d\u00edes m\u00e1s. \nDe vuelta na capital, el 15 de setiembre, Novella fixo p\u00fablicu la reconocencia d'O'Donoj\u00fa como nuevu xefe pol\u00edticu superior. Xir\u00e1ronse \u00f3rdenes pa lliberar de prisi\u00f3n a los simpatizantes de la independencia, restableci\u00f3se la llibert\u00e1 de prensa y dex\u00f3se el llibre tr\u00e1nsitu d'accesu a la ciud\u00e1. El d\u00eda 16 de setiembre de 1821 dende Tacubaya, O\u00b4Donoj\u00fa anunci\u00f3 la terminaci\u00f3n de la guerra. Iturbide public\u00f3 una proclama convidando a la poblaci\u00f3n a axuntase so les banderes de la llibert\u00e1 por qu'asina participaren de los beneficiu de la victoria.\nLa Intendencia de Yucat\u00e1n pel so llau, que depend\u00eda no xudicial del virreinatu de la Nueva Espa\u00f1a, yera gobernada por Juan Mar\u00eda Ech\u00e9verri. \u00c9sti, al enterase de los movimientos independentistes de Tabasco, convoc\u00f3 en M\u00e9rida a la diputaci\u00f3n provincial y al Conceyu a una xunta pa decidir la postura a tomar. D'esta forma, el 15 de setiembre declar\u00f3 la independencia de Yucat\u00e1n y design\u00e1ronse como emisarios al coronel Juan Rivas V\u00e9rtiz y al abog\u00e1u Francisco Antonio Tarrazo pa espresar a Iturbide y O'Donoj\u00fa el des\u00e9u de xunise al Imperiu Mexicanu. \nMientres la primera quincena de setiembre, la provincia de Chiapas, que pertenec\u00eda a la Capitan\u00eda Xeneral de Guatemala, declar\u00f3 as\u00ed mesmo la so independencia. L'intendente Juan Nepomuceno Batres xur\u00f3'l Plan d'Iguala y los sos habitantes manifestaron el so inter\u00e9s por incorporase al Imperiu mexicanu.\nEl 15 de setiembre de 1821, na Provincia de Guatemala, Gabino Ga\u00ednza convoc\u00f3 una xunta coles autoridaes del llugar na que decidi\u00f3 proclamase el Plan d'Iguala, pero la poblaci\u00f3n atop\u00e1base mal a gustu pola anex\u00f3n de la Provincia de Ciud\u00e1 Real de Chiapas, alcordada en Comit\u00e1n. Magar se realiz\u00f3'l xuramentu al Plan, la poblaci\u00f3n manifest\u00f3'l so des\u00e9u d'independencia absoluta tantu d'Espa\u00f1a como de M\u00e9xicu. Casi coles mesmes, la Provincia de San Salvador, la Provincia de Comayagua y la Provincia de Nicaragua y Costa Rica declararon la so independencia y anque esistieron fuertes disidencies ente elles, integr\u00e1ronse al Imperiu Mexicanu.\nEntrada del Ex\u00e9rcitu Trigarante a la Ciud\u00e1 de M\u00e9xicu, firma de l'acta d'independencia.\nTacubaya foi la residencia temporal de Iturbide y O'Donoj\u00fa. Fueron visitaos polos miembros de la diputaci\u00f3n provincial, del Conceyu, del cabildru eclesi\u00e1sticu, del Consul\u00e1u, seg\u00fan pol gobernador de la mitra de Michoac\u00e1n, Manuel de la B\u00e1rcena, el oidor Jos\u00e9 Isidro Y\u00e1\u00f1ez, y l'obispu de Puebla Antonio Joaqu\u00edn P\u00e9rez, el que aspiraben a formar parte del nuevu gobiernu. D'esta forma escoy\u00e9ronse a los trenta y ocho miembros de la Xunta Provisional Gubernativa, pero nun foi llam\u00e1u nengunu de los ex insurxentes pa tomar parte. Los d\u00edes 22 y 25 de setiembre efeutu\u00e1ronse dos sesiones preparatorias. Del 21 al 24 de setiembre, les tropes espedicionaries d'Espa\u00f1a abandonaron la capital pa establecese en Texcoco y Toluca, llugares onde permanecer\u00eden hasta entamar la so partida y embarque escontra L'Habana. El d\u00eda 24, Jos\u00e9 Joaqu\u00edn Herrera ocup\u00f3'l Monte de Chapultepec, el 25 entr\u00f3 a la ciud\u00e1 Vicente Filisola, y el 26 Juan d'O\u00b4Donoj\u00fa.\nEl 27 de setiembre de 1821, la divisi\u00f3n de Filisola sali\u00f3 de Chapultepec p'axuntase col gruesu de les tropes del Ex\u00e9rcitu Trigarante en Tacuba. A les diez de la ma\u00f1ana, el xefe m\u00e1ximu encabez\u00f3'l desfile d'entrada a la capital, avanzando pol Pas\u00e9u Nuevu hasta l'avenida Corpus Christi, onde se detuvo na esquina del conventu de San Francisco so un arcu triunfal. L'alcalde decanu Jos\u00e9 Ignacio Ormachea apurri\u00f3-y les llaves de la ciud\u00e1. Desfilaron 16 134 efectivos, de los cual 7 416 yeren infantes, 7 955 dragones de caballer\u00eda, y 763 artilleros, el que tresportaben 68 ca\u00f1ones de distintos calibres. Ente los sos principales oficiales atop\u00e1bense Agust\u00edn de Iturbide, Domingo Estanislao Luaces, Pedro Celestino Negrete, Epitacio S\u00e1nchez, Jos\u00e9 Mor\u00e1n, Vicente Guerrero, Nicol\u00e1s Bravo, Anastasio Bustamante, Jos\u00e9 Joaqu\u00edn Parr\u00e9s, Jos\u00e9 Antonio de Ech\u00e1varri, Jos\u00e9 Joaqu\u00edn de Herrera, Luis Quintanar, Miguel Barrag\u00e1n, Vicente Filisola, Jos\u00e9 Antonio Andrade, Felipe de la Garza, Manuel de Iruela, Antonio L\u00f3pez de Santa Anna, Gaspar L\u00f3pez, Mariano Laris, y Juan Zen\u00f3n Fern\u00e1ndez. Una vegada termin\u00e1u'l desfile, na Catedral de M\u00e9xicu celebr\u00f3se una misa na cual enton\u00f3se'l \"Te Deum\", dempu\u00e9s Iturbide dirix\u00f3 un discursu a la poblaci\u00f3n: \nEl 28 de setiembre la Xunta Provisional Gubernativa realiz\u00f3 la so primer sesi\u00f3n nel sal\u00f3n d'alcuerdos del acabante nomar Palaciu Imperial. Los trenta y ocho miembros dirixi\u00e9ronse a la Catedral pa xurar el Plan d'Iguala y los Trat\u00e1u de C\u00f3rdoba. A los nueve de la nueche llev\u00f3se a cabu la firma del Acta d'Independencia del Imperiu Mexicanu. La Xunta escoy\u00f3 cinco miembros pa formar una Rexencia, na cual recay\u00f3'l Poder Executivu: Agust\u00edn de Iturbide como presidente y como vocal Manuel de la B\u00e1rcena, Jos\u00e9 Isidro Y\u00e1\u00f1ez, Manuel Vel\u00e1zquez de Le\u00f3n, y Juan d'O'Donoj\u00fa, pero esti postreru morri\u00f3 de pleures\u00eda el 8 d'ochobre, polo cual foi sustituy\u00edu pol obispu de Puebla Antonio Joaqu\u00edn P\u00e9rez.\nEl 9 d'ochobre, Antonio L\u00f3pez de Santa Anna llev\u00f3 a cabu les aiciones militares que llograron la capitulaci\u00f3n del Fortaleza de San Carlos de Perote. El 15 d'ochobre, Isidoro Montes de Oca design\u00f3 al coronel Juan \u00c1lvarez pa llograr la mesma xera nel Fuerte de San Diego d'Acapulco. El 26 d'ochobre, el gobernante inter\u00edn de Veracruz Manuel Rinc\u00f3n xunt\u00f3se al plan d'independencia, sustituy\u00f3 al brigadier Jos\u00e9 Garc\u00eda D\u00e1vila, el que prefiri\u00f3 abellugase na fortaleza de San Xuan de Ul\u00faa, siendo \u00e9sti'l postreru apartaz espa\u00f1ol que capitul\u00f3 hasta'l 18 de payares de 1825.\nReaiciones d'Espa\u00f1a.\nNes Cortes de Madrid determin\u00f3se que los diputaos suplentes d'Am\u00e9rica y\u00e1 nun podr\u00eden participar nes nueves sesiones, pos estos fueren escoy\u00edos solamente pa un periodu. Por tanto, el llexisladores como Miguel Ramos Arizpe y Mariano Michelena fueron escluy\u00edos. Les noticies de la independencia de Nueva Espa\u00f1a y Guatemala llograron encender la pasi\u00f3n de los diputaos peninsulares, el que refugaron la firma de los Trat\u00e1u de C\u00f3rdoba. Los diputaos novohispanos Lucas Alam\u00e1n, Juan G\u00f3mez de Navarrete y Miguel Puchet espunxeron elocuentemente que si les Cortes nun reconoc\u00eden les esixencies del Nuevu Mundu como lex\u00edtimes, Espa\u00f1a perder\u00eda los sos reinos americanos. Pero los diputaos europeos neg\u00e1ronse a dar concesiones a los americanos, estos postreros perdieron pasu ente pasu la esperanza de ver consensuaes los sos pidimientos. El 13 de febreru de 1822, una vegada m\u00e1s les Cortes decidieron por amplia mayor\u00eda retardar la cuesti\u00f3n americana\" hasta les siguientes sesiones regulares. Neng\u00fan diput\u00e1u del Nuevu Mundu op\u00fanxose, y\u00e1 que neng\u00fan d'ellos permaneci\u00f3 nel Parllamentu espa\u00f1ol. Entamaren el viaxe de regresu a les sos tierres, convenc\u00edos que nam\u00e1i la independencia podr\u00eda da-yos el gobiernu que deseyaben. El 30 de xunu de 1822, Fernandu VII volvi\u00f3 intentar infructuosamente recuperar el poder absoluto cola ayuda del so Cuerpu de Guardias Reales. N'abril de 1823, el monarca llogr\u00f3'l so oxetivu cola ayuda de la Santa Alianza, dexando'l pasu al ex\u00e9rcitu franc\u00e9s pa triar nuevamente'l territoriu espa\u00f1ol, y asina consiguir restaurar el absolutismu. Rafael del Riego foi aforc\u00e1u en payares de 1823 na Plaza de la Cebada en Madrid. Na Pen\u00ednsula Ib\u00e9rica, diose entamu al periodu conoc\u00edu como D\u00e9cada Ominosa.\nFueron dellos los intentos de reconquista en M\u00e9xicu per parte de los espa\u00f1oles, el postreru de los cual tuvo llugar en 1829. Nesta ocasi\u00f3n, el xeneral Isidro Barradas y el almirante \u00c1ngel Laborde partieron de Cuba con casi cuatro mil soldaos y diecinueve embarcaciones. Desembarcaron el 26 de xunetu en Cabu Color\u00e1u, cerca de Tampico, pero'l xeneral Antonio L\u00f3pez de Santa Anna coordin\u00f3 la defensa y finalmente el 11 de setiembre gan\u00f3 a los espa\u00f1oles na Batalla de Pueblo Viejo. \nFoi hasta'l 28 d'avientu de 1836, cuando dempu\u00e9s de realizar negociaciones de paz y reconciliaci\u00f3n, Espa\u00f1a reconoci\u00f3 la independencia de M\u00e9xicu. Per parte del gobiernu espa\u00f1ol el trat\u00e1u foi robl\u00e1u por Mar\u00eda Cristina de Borb\u00f3n, vilba de Fernandu VII, y Jos\u00e9 Mar\u00eda Calatrava, ente que pol gobiernu mexicanu Miguel Santa Mar\u00eda y el presidente en vez Jos\u00e9 Justo Corro.\nM\u00e9xicu surde a la vida independiente.\nDende'l nomamientu de los integrantes de la Xunta Provisional Gubernativa foi sintom\u00e1ticu que nun s'atopara nengunu de los antiguos l\u00edderes insurxentes. Convoc\u00f3se a la eleici\u00f3n de diputaos pal Congresu Constituyente. \u00c9sta foi por estamentos, lo que torg\u00f3 una representaci\u00f3n equitativa de les provincies. Sicas\u00ed, llogr\u00f3se formar un grupu heterox\u00e9neu. Mientres la primer asamblea apost\u00f3se la titularid\u00e1 de la soberan\u00eda, la cual asumi\u00f3'l Congresu, provoc\u00e1ndose asina un claru distanciamientu cola Rexencia, de la cual Iturbide yera'l titular. \nNel senu del Congresu, ensin esistir puramente partido pol\u00edticos, form\u00e1ronse b\u00e1sicamente dos grupos mayoritarios: los republicanos y los iturbidistas, seg\u00fan un grupu minoritariu que naguaba por un r\u00e9xime gobern\u00e1u polos borbonistas. El 18 de mayu, los iturbidistas \u2014conformaos pol altu cleru y miembros del Ex\u00e9rcitu Imperial\u2014 pidieron y llograron la corona p'Agust\u00edn I, el que foi coron\u00e1u'l 21 de xunetu de 1822. \nL'amenorgamientu d'impuestos y alcabalas produci\u00f3 una crisis econ\u00f3mica, los sueldos del ex\u00e9rcitu nun pod\u00eden ser cubiertos. El Congresu propunxo l'amenorgamientu de les fuercies armaes. La oposici\u00f3n de los lliberales contra l'emperador se exacerb\u00f3 y una combalechadura entamada pa establecer la rep\u00fablica foi afayada. En raz\u00f3n de esto dellos diputaos fueron arrestaos. \nIturbide decidi\u00f3 eslleir el Congresu'l 31 d'ochobre, colo cual el pactu de uni\u00f3n establec\u00edu nel Plan d'Iguala rompi\u00f3se. Esti despotismu foi increpado por Antonio L\u00f3pez de Santa Anna el 6 d'avientu pente medies del Plan de Veracruz. A pesar de que Iturbide unvi\u00f3 a Jos\u00e9 Antonio de Ech\u00e1varri a reprimir la sulevaci\u00f3n, en febreru de 1823 proclam\u00f3se'l Plan de Casa Mata, al cual xuni\u00e9ronse los antiguos insurxentes Guadalupe Victoria, Nicol\u00e1s Bravo y Vicente Guerrero. En solamente siete selmanes, los diecis\u00e9is diputaciones provinciales, vidue\u00f1es de llograr mayor autonom\u00eda, xunt\u00e1ronse al nuevu plan. El 19 de marzu de 1823, l'ef\u00edmeru imperiu termin\u00f3 cola abdicaci\u00f3n a la corona y l'exiliu de Iturbide.\nEstableci\u00f3se un triunviratu conform\u00e1u por Guadalupe Victoria, Nicol\u00e1s Bravo y Pedro Celestino Negrete, que los sos suplentes fueron Jos\u00e9 Mariano de Michelena, Miguel Dom\u00ednguez y Vicente Guerrero, d\u00e1ndose asina'l pasu definitivu a la instauraci\u00f3n del r\u00e9xime republicanu. La clase pol\u00edtica tuvo integrada por centralistes, que los sos principales promotores yeren los miembros de la loxa mas\u00f3nica escocesa y por federalistes, que los sos principales promotores yeren los miembros de la loxa mas\u00f3nica yorkina. \nEl 31 de xineru de 1824 aprob\u00f3se'l Acta Constitutiva de la Federaci\u00f3n Mexicana y el 4 d'ochobre la Constituci\u00f3n Federal de los Estaos Xun\u00edos Mexicanos de 1824, en que la so redaici\u00f3n participaron Miguel Ramos Arizpe, Servando Teresa de Mier, Jos\u00e9 Miguel Guridi y Alcocer, Carlos Mar\u00eda de Bustamante, Valent\u00edn G\u00f3mez Far\u00edas, Lorenzo de Zavala y Manuel Crescencio Rej\u00f3n, ente munchos otros. Esi mesmu a\u00f1u, la Rep\u00fablica mexicana integr\u00f3se por diecinueve estaos (Yucat\u00e1n argumentar\u00eda m\u00e1s tarde la so incorporaci\u00f3n como rep\u00fablica federada), cinco territorios y un distritu federal.\nEp\u00edlogu.\nComo reminiscencia d'aquel procesu independentista, doscientos a\u00f1os dempu\u00e9s d'empecipiada la xesta insurxente, en 2010 como parte de los festexos del Bicentenariu de la Independencia Mexicana, el gobiernu d'Espa\u00f1a y el de M\u00e9xicu dieron en trocar les banderes prindaes mientres la guerra pente medies de la que se algamar la soberan\u00eda mexicana."}
{"id": "30371", "revid": "43102", "url": "https://ast.wikipedia.org/wiki?curid=30371", "title": "Artes marciales de China", "text": "Les artes marciales de China, conoc\u00edes tami\u00e9n pol t\u00e9rminu chinu mandar\u00edn de wushu (\u6b66\u8853, \u6b66\u672f, w\u01d4sh\u00f9) y pol m\u00e1s popular de kung fu (\u529f\u592b, g\u014dngfu), son una riestra d'estilos de llucha qu'aniciaron en China a lo llargo de sieglos.\nTerminolox\u00eda.\n\"Kung fu\" y \"wushu\" son t\u00e9rminos mui utilizaos pa referise a les artes marciales chines, pero'l t\u00e9rminu chinu qu'equival lliteralmente a \u201carte marcial chinu\u201d ye \"Zhongguo wushu\" (\u4e2d\u570b\u6b66\u8853, zh\u014dnggu\u00f3 w\u01d4sh\u00f9).\n\"Wushu\" significa lliteralmente \"arte marcial\". Ta form\u00e1u por dos pallabres: \u6b66, que significa \"marcial\" o \"militar\", y \u8853, que se traduz por \"disciplina\", \"habilid\u00e1\" o \"m\u00e9todu.\" \n\"Wushu\" tami\u00e9n val pa nomar el modernu deporte del \"wushu\", un deporte d'exhibici\u00f3n y de contautu con formes (\u5957\u8def, \"t\u00e0ol\u00f9\") de mano vac\u00eda y d'armes, adaptaes y xulgaes seg\u00fan una riestra de criterios est\u00e9ticos pa puntuar, desarroll\u00e1u dende 1949 na Rep\u00fablica Popular China.\nEn cuantes a \"kung fu\", en China pue usase tami\u00e9n en contestos dafechu estremaos de les artes marciales, y refierse coloquialmente a l'habilid\u00e1 o talentu individual result\u00e1u de trabayar duro munchu tiempu. Asina que \"wushu\" ye un t\u00e9rminu m\u00e1s precisu p'actividaes marciales en xeneral.\nHistoria.\nL'orixe de les artes marciales chines atrib\u00faise a la necesid\u00e1 de la defensa personal, a les t\u00e9uniques de caza y al entrenamientu militar na antigua China.\nSeg\u00fan la lleenda, les artes marciales chines aniciaron na semi-m\u00edtica Dinast\u00eda Xia hai m\u00e1s de 4000 a\u00f1os. Dizse que l'Emperador Mariellu Huangdi (sieglu XXVII e.C.) foi l'introductor de los primeros sistemes de llucha en China. Descr\u00edbese al Emperador Mariellu como un famosu xeneral que, enantes de llegar a ser el cabezaleru de China, escribi\u00f3 llargos trataos de melecina, astrolox\u00eda y artes marciales. \u00dan de los sos principales oponentes foi Chi You, el creador del jiao di, un precursor del modernu arte del shuai jiao.\nHistoria temprana.\nEl \"Shoubo\" prautic\u00e1u na dinast\u00eda Shang (1766\u20131066 e.C.), y el Xiang Bo (asemey\u00e1u al Sanda) del sieglu VII e.C., son dos exemplos d'antig\u00fces artes marciales chines. Nel 509 e.C. Confuciu aconsey\u00f3 al duque Ding de Lu que'l pueblu prauticara les artes marciales am\u00e1s de les artes lliteraries; d'esta miente les artes marciales empezaron a prauticase pola xente com\u00fan al marxe de la milicia o les sectes relixoses. Un sistema de llucha llibre llam\u00e1u \"jueli\" o \"jiaoli\" ye ment\u00e1u nel Cl\u00e1sicu de los Ritos (sieglu I e.C.). Esti sistema de llucha incl\u00fai t\u00e9uniques como golpes, proyeiciones, remanamientos d'articulaciones (Chin Na), y ataques a puntos de presi\u00f3n. El Jiao Di converti\u00f3se nun deporte en tiempos de la Dinast\u00eda Qin (221\u2013207 e.C.). El Llibru de Han rexistra que contra los Han Antiguos (206 e.C. \u2013 8 d.C.) estrem\u00e1base la llucha llibre ensin armes, a la que llama \"shoubo\", pa la que y\u00e1 hab\u00eda manuales d'instrucci\u00f3n, de la llucha deportiva que llamaben daquella jueli o jiaoli. La llucha ta tami\u00e9n documentada nel Sh\u01d0 J\u00ec, \"Archivos del Gran Historiador\", escritu por Sima Qian (ca. 100 e.C.).\nUna teor\u00eda del combate a mano vac\u00eda, incluyendo la noci\u00f3n de t\u00e9uniques \"dures\" y \"suaves\", esp\u00f3nse na hestoria de la \"Moza de Yue\" nos Anales de Primavera y Seronda de Wu y Yue (sieglu V e.C.).\nNa Dinast\u00eda Tang, los poemes de Li Bai inmortalizaron descripciones de dances con espades. Nes dinast\u00edes Song y Yuan, les cortes imperiales sofitaron competiciones. Los modernos conceutos de wushu foron desendolcaos a fondu haza les dinast\u00edes Ming y Qing.\nInfluencies filos\u00f3fiques.\nLes idees asociaes coles artes marciales chines cambiaron cola evoluci\u00f3n de la socied\u00e1 china y col tiempu adquirieron delles bases filos\u00f3fiques. Pasaxes del \"Zhuangzi\", un testu tao\u00edsta, t\u00e1n rellacionaos cola filosof\u00eda y la pr\u00e1utica de les artes marciales. Cr\u00e9yese que'l so famosu autor, Zhuangzi, vivi\u00f3 nel sieglu IV e.C. El Tao Te Ching, davezu atribuy\u00edu a Lao Zi, ye otru testu tao\u00edsta que conti\u00e9n principios aplicables a les artes marciales. Seg\u00fan \u00fan de los testos cl\u00e1sicos del confucianismu, \"Zhou Li\", l'arquer\u00eda y el manexu de carros foron parte de les \"seis artes\" de la Dinast\u00eda Zhou (1122\u2013256 e.C.) que tami\u00e9n inclu\u00eden los ritos, la m\u00fasica, la caligraf\u00eda y les matem\u00e1tiques) \"L'Arte de la Guerra\", escritu nel sieglu VI e.C. por Sun Tzu, oc\u00fapase direutamente de les t\u00e9uniques militares de guerra pero conti\u00e9n idees que s'usen nes artes marciales chines. \nLos tao\u00edstes prauticaben Tao Yin, exercicios f\u00edsicos asemeyaos al Qigong, \u00fan de los proxenitores del Tai Chi Chuan, polo menos dende'l 500 e.C. En 39\u201392 d.C., los \"Seis Cap\u00edtulos de la Llucha a Mano Vac\u00eda \", fueron incluy\u00edos nel \"Han Shu\" (historia de la Dinast\u00eda Han Antigua), escritu por Pan Ku. Asina mesmo, el famosu m\u00e9dicu Hua Tuo fixo'l \"Xuegu de los Cinco Animales \"\u2014tigre, ven\u00e1u, monu, osu y p\u00e1xaru\u2014 alredor del 220 e.C. La filosof\u00eda tao\u00edsta y el so enfoque de la sal\u00fa y l'exerciciu influyeron hasta ciertu puntu nes artes marciales chines. Pue atopase una referencia direuta a conceutos tao\u00edstes n'estilos como los \"Ocho Inmortales\" qu'emplega t\u00e9uniques de llucha atribuy\u00edes a les carauter\u00edstiques de cada inmortal.\nArtes marciales de Shaolin.\nL'estilu Shaolin de wushu consid\u00e9rase que ta ente les primeres artes marciales chines institucionalizaes. El primer resclavu de la participaci\u00f3n de Shaolin en combate ye una ll\u00e1bana del 728 d.C. qu'atestigua dos ocasiones: una defensa del Monesteriu Shaolin de los band\u00edos alredor del 610 d.C., y el so posterior papel na derrota de Wang Shichong na Batalla de Hulao nel 621 d.C.. De los sieglos VIII al XV nun se conserven documentos que prueben la participaci\u00f3n de Shaolin en combate. Sicas\u00ed ente los sieglos XVI y XVII hai como poco cuarenta fontes que dan testimoniu de que los monxos de Shaolin nun solo prauticaben artes marciales, sin\u00f3n que la pr\u00e1utica marcial llegara a ser un elementu integral de la vida mon\u00e1stica de Shaolin hasta'l puntu de qu'a los monxos abult\u00f3-yos necesario xustificalo creando un nuevu canon budista. En dellos x\u00e9neros lliterarios de los \u00faltimos Ming apaecen referencies de la pr\u00e1utica de les artes marciales en Shaolin: epitafios de los monxos guerreros de Shaolin, manuales d'artes marciales, enciclopedies militares, escritos hist\u00f3ricos, rellaciones de viaxes, ficci\u00f3n y poes\u00eda. Ensin embargu estes fontes nun nomen deng\u00fan estilu espec\u00edficu orixin\u00e1u en Shaolin. \u00c9stes, en contraste coles del periodu Tang, refi\u00e9rense a los m\u00e9todos Shaolin de combate con armes, incluyendo una habilid\u00e1 pola que los monxos de Shaolin algamaron sonad\u00eda: el palu (\"gun\"; \"gwan\" en canton\u00e9s). El xeneral Ming Qi Jiguang incluy\u00f3 la descripci\u00f3n del Shaolin Quan Fa (\"m\u00e9todos de box\u00e9u de Shaolin\") y t\u00e9uniques de palu nel so llibru Ji Xiao Xin Shu, que pue traducise como \"Nuevu Llibru de Rexistru de T\u00e9uniques Efeutives\". Cuando esti llibru s'espardi\u00f3 pel este d'Asia, tuvo bien d'influyencia nel desarrollu de les artes marciales en rexones como Okinawa y Corea.\nLa era moderna.\nLos estilos de llucha que se prautiquen g\u00fcei foron esporpollando colos sieglos, dempu\u00e9s d'amestar formes que nacieron m\u00e1s serondamente. Hai que citar por exemplu'l Bagua, Box\u00e9u Borrachu, Garra d'\u00c1guila, Cinco Animales, Hsing I, Hung Gar, Lau Gar, Monu, Bak Mei Pai, Mantis Relixosa, Grulla Blanca de Fujian, Wing Chun y Tai Chi Chuan.\nEn 1900-1901 la Socied\u00e1 de la Xusta Harmon\u00eda llevant\u00f3se contra los ocupantes estranxeros y los misioneros cristianos en China. Esta refrontada conozse n'Occidente como Rebeli\u00f3n Boxer por mor de les artes marciales y exercicios prauticaos polos rebeldes. Anque a lo primero rebalbiaben contra la Dinast\u00eda Qing manch\u00fa, la Emperatriz Dowager Cixi f\u00edxose col control de la rebeli\u00f3n y tent\u00f3 d'usala contra les potencies foriates. El fracasu de la rebeli\u00f3n traxo diez a\u00f1os m\u00e1s tarde la cayida de la Dinast\u00eda Qing y la creaci\u00f3n de la Rep\u00fablica de China.\nLa visi\u00f3n actual de les artes marciales chines ta fuertemente influyida polos fechos del periodu republicanu (1912\u20131949), cuando les artes marciales foron faci\u00e9ndose m\u00e1s accesibles al p\u00fablicu en xeneral y munchos artistes marciales foron afalaos a abrir la ense\u00f1anza del so arte. Daquella dalgunos consideraron les artes marciales como un mediu de promover l'arguyu nacional y construir una naci\u00f3n fuerte. De resultes public\u00e1ronse munchos manuales d'entrenamientu, cre\u00f3se una academia de formaci\u00f3n, organiz\u00e1ronse dos es\u00e1menes nacionales y equipos de demostraci\u00f3n viaxaron al estranxeru, y per tola China y en varies comunidaes chines del esterior form\u00e1ronse numberoses asociaciones d'artes marciales. L'Academia Central Guoshu (Zhongyang Guoshuguan), creada pol gobiernu en 1928, y l'Asociaci\u00f3n Atl\u00e9tica Jing Wu, fundada por Huo Yuanjia en 1910, son exemplos d'organizaciones que promov\u00eden una sistematizaci\u00f3n de les artes marciales chines. El gobiernu republicanu entam\u00f3 a partir de 1932 una serie de competiciones provinciales y nacionales pa promover les artes marciales de China. En 1936, nos XXI Xuegos Ol\u00edmpicos de Berl\u00edn, un pi\u00f1u d'artistes marciales chinos demostr\u00f3'l so arte \u00e9nte una audiencia internacional per primer vez. Col tiempu estos fechos hab\u00eden llevar a la consideranza popular de les artes marciales como deporte.\nCol fin de la Guerra Civil China y la fundaci\u00f3n de la Rep\u00fablica Popular China el 1 d'ochobre de 1949, les artes marciales chines ensamaron r\u00e1pido pel mundu. Munchos artistes marciales famosos escoyeron desarreyase de la RPC y degolar a Taiw\u00e1n, \u1e24ong Kong, y otres partes del mundu. Estos maestros principiaron a ense\u00f1ar nel sen de les comunidaes chines del esterior, pero col tiempu ensamaron les sos ense\u00f1ances pa incluyir xente d'otros grupos \u00e9tnicos.\nDientro China torg\u00f3se la pr\u00e1utica de les artes marciales tradicionales nos a\u00f1os gafos de la Revoluci\u00f3n Cultural China (1969\u20131976). Lo mesmo que munchos otros aspeutos de la vida tradicional, les artes marciales sufrieron na Rep\u00fablica Popular China una tresformaci\u00f3n radical col env\u00eds d'alliniales cola doctrina revolucionaria mao\u00edsta. La RPC promovi\u00f3'l deporte estataliz\u00e1u del Wushu, pa sustituyir a les escueles independientes d'artes marciales. Con esti nuevu deporte de competici\u00f3n desanici\u00e1bense lo que se consideraben aspeutos potencialmente soversivos de la defensa personal y de los llinaxes familiares de les artes marciales chines. Tami\u00e9n afalaben l'usu del t\u00e9rminu \"Kuoshu\" (o Guoshu, que significa \"les artes de la naci\u00f3n\"), en vez del m\u00e1s coloquial de gongfu, nun esfuerciu p'asociar m\u00e1s ci\u00f1idamente les artes marciales col arguyu nacional m\u00e1s que colos llogros individuales. En 1958 el gobiernu estableci\u00f3 l'Asociaci\u00f3n de Wushu de Toa China como organizaci\u00f3n reguladora del entrenamientu de les artes marciales. La Comisi\u00f3n Estatal China d'Educaci\u00f3n F\u00edsica y Deportes dirix\u00f3 la creaci\u00f3n d'un sistema nacional de Wushu qu'incluy\u00eda formes est\u00e1ndar, curr\u00edculum d'ense\u00f1anza y niveles d'instrucci\u00f3n. Introd\u00faxose'l Wushu tanto na escuela secundaria como na universid\u00e1. El desaniciu de la ense\u00f1anza tradicional aflox\u00f3 na Era de Reconstrucci\u00f3n (1976\u20131989), cuando la ideolox\u00eda comunista volvi\u00f3se m\u00e1s bonaz pa con otros puntos de vista. En 1979 la Comisi\u00f3n Estatal d'Educaci\u00f3n F\u00edsica y Deportes cre\u00f3 un grupu operativu especial pa reevaluar la ense\u00f1anza y la pr\u00e1utica del Wushu. En 1986 fund\u00f3se l'Institutu Nacional Chinu d'Investigaci\u00f3n del Wushu como autorid\u00e1 central pa la investigaci\u00f3n y alministraci\u00f3n de les actividaes de Wushu na Rep\u00fablica Popular China. Los cambeos nes pol\u00edtiques y actit\u00faes gubernamentales haza los deportes en xeneral empobinaron a pesllar la Comisi\u00f3n Estatal de Deportes (l'autorid\u00e1 cimera nesa materia) en 1998. Esti piesllu viose como un intentu de despolitizar parcialmente los deportes organizaos y enveredar les pol\u00edtiques deportives chines a un enfoque m\u00e1s orient\u00e1u al merc\u00e1u. De resultes d'estos factores sociol\u00f3xicos cambiantes en China, el gobiernu chinu ta afalando los puntos de vista de los estilos de Wushu tanto tradicionales como modernos. Les artes marciales chines son agora un elementu integrante de la cultura china.\nEstilos.\nVer tami\u00e9n: Llista de les artes marciales de China\nChina tien una llarga historia de tradiciones marciales qu'incl\u00fai cientos d'estilos diferentes. Nos \u00faltimos dos mil a\u00f1os espoxigaron munchos estilos, ca\u00fan col so particular conxuntu de t\u00e9uniques ya idees. Hai tami\u00e9n temes que son comunes a los diferentes estilos, que davezu se clasifiquen en \"families\" (\u5bb6, ji\u0101), \"sectes\" (\u6d3e, pai) o \"escueles\" (\u9580, men). Hai estilos con movimientos mim\u00e9ticos d'animales y otros inspiraos en varies filosof\u00edes, mitos y lleendes de China. Dellos c\u00e9ntrense sobre too nel aprovechamientu del qi, mientres qu'otros f\u00e1enlo na competici\u00f3n.\nLes artes marciales chines pueden dixebrase en categor\u00edes pa diferenciales. Por exemplu hai artes marciales \"esternes\" y \"internes\". Tami\u00e9n pueden categorizase por fasteres, como en \"nortices\" y \"sure\u00f1es\", seg\u00fan la parte de China u s'orixinaren, al norte o al sur del R\u00edu Yangtze (Chang Jiang); inclusive pueden clasificase seg\u00fan la provincia o la ciud\u00e1. La diferencia que m\u00e1s rescampla ente los estilos nortizos y sure\u00f1os ye que los nortizos tienden a centrase en pataes r\u00e1pides y potentes, saltos y movimientos en xeneral fluidos y r\u00e1pidos, mentanto los sure\u00f1os dan-y m\u00e1s importancia a unes t\u00e9uniques fuertes de mano y brazu, a postures estables y fites y a desplazamientos r\u00e1pidos. Exemplos d'estilos nortizos son el changquan y el xingyiquan. Exemplos d'estilos sure\u00f1os son el Bak Mei, Choy Li Fut y Wing Chun. Les artes marciales chines pueden tami\u00e9n clasificase seg\u00fan la relix\u00f3n, los estilos d'imitaci\u00f3n, y los estilos familiares como'l Hung Gar. Estr\u00e9mense tami\u00e9n los entrenamientos de los diferentes grupos de les artes marciales chines al marxe del tipu de clasificaci\u00f3n. Pero pocos artistes marciales con esperiencia faen una distinci\u00f3n clara ente estilos internos y esternos, o suscriben la idea de que los sistemes nortizos b\u00e1sense sobre too en pataes y los sure\u00f1os m\u00e1s en t\u00e9uniques potentes coles estremidaes superiores. La mayor\u00eda de los estilos contienen elementos tanto duros como suaves, al marxe de qu\u00e9 nome reciban. Analizando les diferencies acordies colos principios del yin y el yang, los fil\u00f3sofos dicen que la falta de cualquier d'ellos desequilibra les habilidaes del prauticante o les fai deficientes, darr\u00e9u que'l yin y el yang por s\u00ed solos nam\u00e1i que son la met\u00e1 d'un completu. Si eses diferencies esistieron alcuando, esborr\u00e1ronse dempu\u00e9s.\nEntrenamientu.\nL'entrenamientu de les artes marciales chines consta de los siguientes componentes: bases, formes, aplicaciones y armes; los distintos estilos dan-y distinta importancia a cada componente. Adem\u00e1s la mayor\u00eda de les artes marciales chines tienen mui en cuenta la filosof\u00eda, la \u00e9tica y incluso la pr\u00e1utica m\u00e9dica. Un sistema d'entrenamientu completu tien que tener tami\u00e9n en consideranza les actit\u00faes y cultura de China.\nBases.\nLes \"bases\" son una parte cimera de cualquier entrenamientu marcial, y\u00e1 qu'ensin elles un estudiante nun ye quien a progresar a les t\u00e9uniques m\u00e1s avanzaes. Les bases constr\u00fainse de cutiu con t\u00e9uniques rudimentaries, incluyendo guardies, y exercicios de condicionamientu. L'entrenamientu b\u00e1sicu pue incluyir movimientos simples que se faen repetidamente; otros exemplos d'entrenamientu b\u00e1sicu son los estiramientos, meditaci\u00f3n, golpes, proyeiciones, o blincos. Ensin m\u00fasculos fuertes y flexibles, el manexu del Qi o respiraci\u00f3n, y la mec\u00e1nica corporal correuta, faise imposible qu'un estudiante progrese nes artes marciales chines. Un dichu com\u00fan sobre l'entrenamientu nes artes marciales chines reza: \u201cL'entrenamientu esternu incl\u00fai les manes, los g\u00fceyos, el cuerpu y les guardies. L'entrenamientu internu incl\u00fai'l coraz\u00f3n, l'esp\u00edritu, la mente, l'aliendu y la fuercia.\u201d\nFormes.\n\"Formes\", o \"taolu\" (\u5957\u8def, t\u00e0o l\u00f9), son series de movimientos predeterminaos combinaos pa poder prauticalos como un conxuntu llinial de movimientos. Les formes ten\u00eden n'orixe l'env\u00eds de caltener el llinax d'una rama particular d'un estilu, y ense\u00f1\u00e1bense davezu a estudiantes avanzaos que fueren escoy\u00edos pa caltener el llinax del arte. Les formes taben dise\u00f1aes pa contener exercicios concretos, representativos y orientaos al acondicionamientu, que pudieren estrayese, probase y entrenase polos estudiantes en sesiones de sparring.\nG\u00fcei munchos consideren que les formes son una de les m\u00e1s importantes pr\u00e1utiques nes artes marciales chines. Tradicionalmente xugaron un papel m\u00e1s peque\u00f1u nel entrenamientu de l'aplicaci\u00f3n en combate, y foron clisaes pol sparring, l'exercitamientu y l'acondicionamientu. Les formes van construyendo adulces la flexibilid\u00e1 del prauticante, la fuercia interna y esterna, la velocid\u00e1 y la forma f\u00edsica, y aprienden equilibriu y coordinaci\u00f3n. Munchos estilos contienen formes qu'usen una bona riestra d'armes de tama\u00f1u y tipu variaos, usaes a una o dos manes. Tami\u00e9n hai estilos que se centren nun determin\u00e1u tipu d'arma. Les formes pens\u00e1ronse pa ser pr\u00e1utiques, utilizables y aplicables, asina como p'amenar la fluidez, la meditaci\u00f3n, la flexibilid\u00e1, l'equilibriu y la coordinaci\u00f3n. \u00d3yese de cutiu a los maestros dicir: \u201centrena la to forma como si fuera sparring, y fai sparring como si fuera una forma.\"\nXeneralmente hai dos tipos de formes nes artes marciales chines. Les m\u00e1s comunes f\u00e1ense en solitariu por un \u00fanicu estudiante. Tami\u00e9n hai formes de \"sparring\", que son conxuntos de llucha coreografiaos fechos por dos o m\u00e1s persones. Les formes de sparring dise\u00f1\u00e1ronse pa familiarizar a los lluchadores principiantes coles mid\u00edes y conceutos b\u00e1sicos del combate, y pa valir como arb\u00edes d'exhibici\u00f3n de la escuela. Les formes de sparring qu'empleguen armes son especialmente \u00fatiles p'aprender a los estudiantes el llargor, l'espaciu y la t\u00e9unica requer\u00edos pa remanar un arma.\nAplicaci\u00f3n.\n\"Aplicaci\u00f3n\" refierse a la utilizaci\u00f3n pr\u00e1utica de t\u00e9uniques marciales. Idealmente les artes marciales chines b\u00e1sense na eficiencia y na eficacia. L'aplicaci\u00f3n incl\u00fai exercicios non cooperativos, como les manes qu'emburrien en munches artes marciales internes, y el sparring que se fai con varied\u00e1 de niveles de contautu y regles.\nCu\u00e1ndo y c\u00f3mo s'ense\u00f1en les aplicaciones difier en cada estilu. Angua\u00f1o munchos estilos empiecen a aprender a los nuevos estudiantes con exercicios nos que cada estudiante disp\u00f3n d'una mena predeterminada de t\u00e9unica y combate pa usar; estos exercicios son davezu semi-cooperativos, ello ye qu'un estudiante nun ufre resistencia activa a la t\u00e9unica col env\u00eds de permitir la so execuci\u00f3n demostrativa y clara. N'exercicios m\u00e1s pr\u00e1uticos, apl\u00edquense unes poques regles y los estudiantes prautiquen c\u00f3mo reaicionar y responder. 'Sparring' refierse al aspeutu m\u00e1s importante del entrenamientu d'aplicaci\u00f3n, asemeyando una situaci\u00f3n de combate qu'incl\u00fai normes y regles col aquel d'amenorgar el riesgu de da\u00f1u importante pa los estudiantes.\nLes competiciones de sparring nes artes marciales chines incl\u00fain les tradiciones de Lei tai (llucha en plataforma elevada) y Sanda o sanshou. Los leitai yeren combates p\u00fablicos de desaf\u00edu qu'apaecieron pela primer vez na Dinast\u00eda Song. L'oxetivu yera sacar al oponente d'una plataforma elevada por cualesquier mediu. San Shou y Sanda representen la evoluci\u00f3n moderna d'esos torneos de Lei Tai, pero con regles pa reducir el riesgu de mancadures series. Munches escueles d'artes marciales chines ense\u00f1en o trabayen coles normes de San Shou y Sanda, faciendo por incorporar los movimientos, carauter\u00edstiques y teor\u00eda del so estilu. Los artistes marciales chinos tami\u00e9n compiten en deportes de combate non chinos o mistos, como box\u00e9u, kickboxing y artes marciales mistes.\nEntrenamientu d'armes.\nLa mayor\u00eda de los estilos chinos tami\u00e9n entrenen un ampliu arsenal d'armes p'acondicionar el cuerpu y pa exercitar la coordinaci\u00f3n y la estratexa. L'entrenamientu d'armes (q\u00ecxi\u00e8 \u5668\u68b0) faise xeneralmente dempu\u00e9s de que l'estudiante seya ama\u00f1osu nes bases, formes y entrenamientu de les aplicaciones. La teor\u00eda b\u00e1sica del entrenamientu d'armes considera que l'arma ye una estensi\u00f3n del cuerpu, y que tien los mesmos requisitos de desplazamientu y coordinaci\u00f3n corporal que les bases. El procesu del entrenamientu d'armes entama con formes, formes por pareya, y dempu\u00e9s aplicaciones. La mayor\u00eda de los sistemes tienen m\u00e9todos d'entrenamientu pa ca\u00fana de les dieciocho armes del wushu arriendes de preseos especializaos propios del sistema.\n\u00c9tica.\nLes escueles chines tradicionales d'artes marciales, como los famosos monxos de Shaolin, avezaben tratar l'estudiu de les artes marciales non solo como un mediu de defensa personal o entrenamientu mental, sin\u00f3n tami\u00e9n como un sistema \u00e9ticu. Wude (\u6b66\u5fb7) pue tornase como \"moralid\u00e1 marcial\" y constr\u00faise coles pallabres \"wu\" (\u6b66), que significa marcial, y \"de\" (\u5fb7), que significa moralid\u00e1. Wude oc\u00fapase de dos aspeutos: \"moralid\u00e1 nel actuar\" y \"moralid\u00e1 de pensamientu\". La moralid\u00e1 nel actuar refierse a les rellaciones sociales; la moralid\u00e1 de pensamientu significa cultivar l'harmon\u00eda interior ente la mente emocional (Xin, \u5fc3) y la mente intelixente (Hui,\u6167). La fin \u00faltima ye algamar la \u201cnon polarid\u00e1\u201d (Wuji, \u7121\u6975, mui rellacion\u00e1u col conceutu tao\u00edsta de wu wei), onde intelixencia y emoci\u00f3n t\u00e1n n'harmon\u00eda.\nCultura popular.\nNa cultura popular pueden atopase referencies a los conceutos y usu de les artes marciales chines. Hist\u00f3ricamente la influyencia de les artes marciales chines pue atopase en llibros y nes artes de representaci\u00f3n espec\u00edfiques d'Asia. Estes influyencies aportaron va poco a les pel\u00edcules y a la televisi\u00f3n, que lleguen a muncha m\u00e1s audiencia. De resultes les artes marciales chines trescendieron les sos fontes \u00e9tniques y tienen un inter\u00e9s global.\nLes artes marciales xueguen un papel cimeru nel x\u00e9neru lliterariu conoc\u00edu como wuxia. Esti tipu de ficci\u00f3n b\u00e1sase en conceutos chinos de fidalgu\u00eda, una socied\u00e1 d'artes marciales dixebrada (wulin) y un tema central qu'incl\u00fai les artes marciales. At\u00f3pense hestories wuxia tan ceo como nos sieglos II y III e.C., pa la Dinast\u00eda Tang empiecen a ser populares y pa la Dinast\u00eda Ming evolucionen a la forma de noveles. Esti x\u00e9neru ye tov\u00eda bien popular en bona parte d'Asia y ye la principal influyencia pa la perceici\u00f3n p\u00fablica de les artes marciales.\nPueden tami\u00e9n atopase influyencies de les artes marciales na \u00f3pera china, de la que la \u00f3pera de Pek\u00edn ye \u00fan de los exemplos m\u00e1s conoc\u00edos. Esta forma popular de drama naz na Dinast\u00eda Tang y sigue siendo un exemplu de la cultura china. Na \u00f3pera china pueden atopase dellos movimientos d'artes marciales, y tami\u00e9n hai artistes marciales qu'act\u00faen en \u00f3peres chines.\nModernamente les artes marciales chines dieron llugar al x\u00e9neru cinematogr\u00e1ficu conoc\u00edu como cine d'artes marciales. Les pel\u00edcules de Bruce Lee fueron responsables del inicial espa\u00f1\u00edu de la popularid\u00e1 de les artes marciales n'Occidente nos a\u00f1os 1970.\nArtistes marciales y actores como Jet Li y Jackie Chan caltienen vivu l'inter\u00e9s poles pel\u00edcules d'esti x\u00e9neru. Los filmes chinos d'artes marciales avecen conocese como \"pel\u00edcules de kungfu\", y tov\u00eda tienen dalguna sonad\u00eda.\nN'Occidente'l kung fu lleg\u00f3 a ser un productu com\u00fan nel x\u00e9neru d'aici\u00f3n, y apaez en munchos filmes que xeneralmente nun se consideren d'artes marciales. Por exemplu la trilox\u00eda Matrix, Kill Bill, y Transporter.\nLos temes d'artes marciales tami\u00e9n pueden alcontrase nes cadenes de televisi\u00f3n. Una serie de televisi\u00f3n de los Estaos Xun\u00edos de principios de los 1970 llamada \"Kung Fu\" tami\u00e9n sirvi\u00f3 pa popularizar les artes marciales chines en televisi\u00f3n. Con 60 episodios a lo llargo de tres a\u00f1os, foi unu de los primeros espect\u00e1culos televisivos norteamericanos n'intentar sopelexar la filosof\u00eda y la pr\u00e1utica de les artes marciales chines. L'emplegu de t\u00e9uniques de les artes marciales chines pue atopase agora na mayor\u00eda de les series televisives d'aici\u00f3n, anque solo de cuando en vez ye retratada a fondo la filosof\u00eda de les artes marciales de China."}
{"id": "30372", "revid": "28171", "url": "https://ast.wikipedia.org/wiki?curid=30372", "title": "Kung fu", "text": "Kung fu pue referise a:"}
{"id": "30373", "revid": "28171", "url": "https://ast.wikipedia.org/wiki?curid=30373", "title": "Wushu", "text": "Wushu pue referise a:\n\"Ver wushu (t\u00e9rminu) pa m\u00e1s informaci\u00f3n sobre'l t\u00e9rminu \"wushu\", incluyendo una traducci\u00f3n lliteral y una esplicaci\u00f3n de los sos usos.\"\ntami\u00e9n llam\u00e1u chi-fa"}
{"id": "30374", "revid": "35", "url": "https://ast.wikipedia.org/wiki?curid=30374", "title": "Wushu (t\u00e9rminu)", "text": "Wushu (chinu simplific\u00e1u: \u6b66\u672f; chinu tradicional: \u6b66\u8853; pinyin: w\u01d4sh\u00f9) significa lliteralmente \"arte marcial\". Ye un t\u00e9rminu m\u00e1s afechiscu que kung fu, sicas\u00ed inda m\u00e1s us\u00e1u, que pue significar lo mesmo arte marcial qu'\"habilid\u00e1\": un artesanu tien que ser curiosu pa exercer el so oficiu, ye dicir posiar un bon \"kung fu\". D\u2019esta miente dizse tami\u00e9n qu'un prauticante de wushu tien bon \"kung fu\" na so pr\u00e1utica del wushu. Nel so sen m\u00e1s ampliu, la pallabra wushu pue ser la manera de los falantes de chinu pa nomar cualesquier arte marcial del mundu, anque na pr\u00e1utica refierse al deporte modernu denomin\u00e1u \"wushu\", tami\u00e9n conoc\u00edu como \"wushu modernu\" o \"wushu contemporaneu\"; o inclusive a los estremaos estilos d'Artes marciales de China.\nTraducci\u00f3n.\nLa pallabra wushu f\u00f3rmenla dos car\u00e1uteres chinos: \u6b66 (w\u01d4), que significa marcial o militar, y \u8853 (sh\u00f9), que se torna a arte, habilid\u00e1 o m\u00e9todu. Amestaos dan \u6b66\u8853 \"w\u01d4sh\u00f9\" o \"arte marcial\"."}
{"id": "30375", "revid": "43102", "url": "https://ast.wikipedia.org/wiki?curid=30375", "title": "Simbolox\u00eda del franquismu", "text": "La simbolox\u00eda del franquismu ye'l conxuntu de s\u00edmbolos que s'utilizaron como referente ic\u00f3nicu pa identificar visualmente al r\u00e9xime franquista y a les persones ya instituciones que s'identificaben con \u00e9lli, y marcar l'apropiaci\u00f3n simb\u00f3lica de llugares emblem\u00e1ticos, munchos d'ellos utilizaos como espacios de la memoria. Utiliz\u00f3se masivamente, siguiendo les modernes t\u00e9uniques de propaganda pa consiguir una presencia apolmonante en tolos \u00e1mbitos p\u00fablicu y priv\u00e1u: banderes, escudos, efixes, monumentos, sellos, medayes, insinies, uniformes y distintivos de toes clases. Inclusive los asientos de los tresportes p\u00fablicos yeren oxetu d'apropiaci\u00f3n simb\u00f3lica pa perpetuar l'alcordanza de la \"Gloriosa Cruzada\": un cartelu qu'indicaba \"Acut\u00e1u pa caballeros tull\u00edos\".\nL'ausencia de llexitimid\u00e1 democr\u00e1tica del r\u00e9xime de Franco impuls\u00f3 la busca de llexitimidaes alternatives de corte carism\u00e1ticu, d'acordies col fascismu italianu o'l nazismu alem\u00e1n, los sos aliaos al empiezu de la Segunda Guerra Mundial. L'ausencia de cr\u00edtica interna (prohibida la oposici\u00f3n y h\u00e1bilmente xestionaes pol \"Xeneral\u00edsimu\" los contrapesos ente les distintes \"families del r\u00e9xime\"), produci\u00f3 dende bien ceo un verdaderu cultu a la personalid\u00e1 del \"Caudiellu\". \nLa parafernalia simb\u00f3lica del franquismu anici\u00f3se mientres la Guerra Civil (1936-1939), tres la so esaltaci\u00f3n a la xefatura del Est\u00e1u, adoptando en bona midida la desenvuelta nos a\u00f1os anteriores por Falanxe Espa\u00f1ola de les JONS, a la que se sum\u00f3 la de los tradicionalistes o carlistes, y la mesma del Ex\u00e9rcitu (sobremanera de dellos cuerpos particularmente venceyaos a Franco, como la Lex\u00f3n Espa\u00f1ola). Ello ye que el part\u00edu \u00fanicu cre\u00e1u por fusi\u00f3n de falanxistes y tradicionalistes (la Falanxe Espa\u00f1ola Tradicionalista y de les Xuntes d'Ofensiva Nacional Sindicalista\", m\u00e1s conocida como Movimientu Nacional) foi dot\u00e1u con un uniforme que sumaba a la camisa azul falanxista la boina colorada carlista y los correaxes militares (que y\u00e1 s'utilizaben con anteriorid\u00e1 marcando'l calter paramilitar de la Falanxe); tami\u00e9n incluy\u00eda una corbata negra como llutu por Jos\u00e9 Antonio. Sigui\u00f3 utiliz\u00e1ndose mientres tol periodu de la dictadura de Franco.\nA pesar de la retirada de dalgunos d'estos s\u00edmbolos nos primeros a\u00f1os de la Transici\u00f3n \u2014destacadamente los grandes emblemes de xugu y fleches de la emblem\u00e1tica Casa Sindical (torre de lladriyos construyida n'estilu racionalista frente al Mus\u00e9u del Prado) y de la sede central del Movimientu na cai Alcal\u00e1 de Madrid o el recobramientu del nome de cais (por casu, en Madrid, la Gran V\u00eda, hasta ent\u00f3s \"Avenida de Jos\u00e9 Antonio\", o'l Pas\u00e9u de la Castellana, hasta ent\u00f3s \"Avenida del Xeneral\u00edsimu\")\u2014 munchos d'ellos permanecieron, y en parte la simbolox\u00eda franquista sigue presente angua\u00f1o, m\u00e1s de trenta a\u00f1os dempu\u00e9s de la muerte de Franco. La llei denominada Llei de Memoria Hist\u00f3rica (aprobada pol Congresu de los Diputaos el 31 d'ochobre de 2007) establez la retirada d'estos s\u00edmbolos, obligando a les instituciones p\u00fabliques a ello, y quitando d'ayudes a les instituciones privaes que nun les retiren. Foi oxetu de particular redaici\u00f3n lo referente a los s\u00edmbolos que puedan afectar a la Ilesia Cat\u00f3lica, introduci\u00e9ndose una salvaguarda por razones relixoses, al par de la que salva a los monumentos con valor art\u00edsticu.\nBanderes y emblemes: l'escudu de l'\u00e1guila\".\nNes xornaes del Pronunciamientu del 17 y 18 de xunetu de 1936, les fuercies militares sulevaes usaron la bandera nacional col escudu d'armes vixente, esto ye, la vixente \"tricolor\" col escudu de 1869, que yeren los aprobaos pola Constituci\u00f3n espa\u00f1ola de 1931. Sicas\u00ed, los sulevaos llueu alvirtieron nel terr\u00e9n operacional el tracamundiu que se creaba a la d'estremar les sos unidaes de les del bandu gubernamental, especialmente nos combates aereu y naval. Per otra parte, dientro de la heteroxeneid\u00e1 de families pol\u00edtiques del bandu sublev\u00e1u, los tradicionalistes y requet\u00e9s en Navarra demandaron dir a los frentes con banderes coloraes y gualdas\" o bien, con blanques nes que bordaban aspes coloraes, llamaes de borgo\u00f1a o de San Andr\u00e9s, incluyendo una diversid\u00e1 d'emblemes ente los qu'hab\u00eda un amiestu de simbolox\u00eda monarquista y relixosa, esta \u00faltima particularmente empobinada escontra'l cultu del \"Sagr\u00e1u Coraz\u00f3n\". El gobiernu de la Xunta de Defensa Nacional resolvi\u00f3 esta situaci\u00f3n en cuanto al cap\u00edtulu de banderes, pente medies del Decretu de 29 d'agostu de 1936, robl\u00e1u pol xeneral Miguel Cabanellas Ferrer, que restablec\u00eda la bandera colorada y gualda. Curiosamente, nun se fixo referencia nin a les dimensiones nin al escudu, de manera que les fuercies sulevaes emplegaron ensame d'escudos distintos. Pa resolver esta situaci\u00f3n, la Xunta complet\u00f3'l Decretu cola Orde de 13 de setiembre de 1936 roblada pol coronel Federico Montaner, pola que s'establec\u00eda que les formes y dimensiones de les banderes de les unidaes del Ex\u00e9rcitu fueren les mesmes d'antes de la proclamaci\u00f3n de la Rep\u00fablica y que l'escudu fuera'l republicanu. Finalmente, y en considerando les pretensiones de la ent\u00f3s influyente Falanxe, un nuevu dise\u00f1u pal escudu foi formalmente descritu y regul\u00e1u pol Decretu n\u1d58 470 de 2 de febreru de 1938 robl\u00e1u pol xeneral Franco.\nL'escudu ent\u00f3s representativu del bandu sublev\u00e1u y de la so ideolox\u00eda, populariz\u00e1u como l'escudu de l'\u00e1guila\", ser\u00eda impuestu al t\u00e9rminu del conflictu como escudu nacional d'Espa\u00f1a vixente, inclusive tres dellos llixeros retoques t\u00e9unicos aprobaos en 1945, non solamente mientres el periodu del r\u00e9xime franquista puramente, si non que tami\u00e9n mientres el periodu de la Transici\u00f3n democr\u00e1tica hasta 1981, magar que con ciertos cambeos de valor simb\u00f3licu aprobaes en 1977.\nPor espresa volunt\u00e1 del gobiernu franquista, el dise\u00f1u del escudu supunxo una noved\u00e1 con al respeutive de la tradicional configuraci\u00f3n pal escudu nacional dende 1868, momentu a partir del cual, les armes d'Espa\u00f1a como Est\u00e1u dexaron tar acomu\u00f1aes a les de la dinast\u00eda reinante, ensin perxuiciu d'emplegar los elementos b\u00e1sicos d'\u00e9sta como yera'l cuartelado colos blasones de Castiella, Lle\u00f3n, Arag\u00f3n y Navarra y \u00abentado\u00bb en punta col de Reinu de Granada Granada, cola inclusi\u00f3n d'otros elementos her\u00e1ldicos hist\u00f3ricos a los que se confiri\u00f3 una distinta simbolox\u00eda:\nL'\u00c1guila presente nel escudu de Franco nun ye un s\u00edmbolu orixinal del r\u00e9xime sin\u00f3n que yera y\u00e1 utiliz\u00e1u nes armes de los Reis Cat\u00f3licos. \u00c9sti yera'l \u00c1guila de San Xuan qu'Isabel la Cat\u00f3lica incorpor\u00f3 como soporte al escudu pola devoci\u00f3n al evanxelista cola que la soberana a\u00f1edi\u00f3'l lema \u00ab\"sub umbra alarum tuarum protexe nos\"\u00bb (prot\u00e9xinos so la solombra de les tos ales). Inclusive se fixo coronar reina de Castiella el d\u00eda de la so festivid\u00e1. Utiliz\u00f3se una her\u00e1ldica asemeyada a la utilizada polos Reis Cat\u00f3licos, sustituyendo les armes d'Arag\u00f3n-Sicilia poles de Navarra, a\u00f1edi\u00e9ronse les Columnes de H\u00e9rcules y la divisa Una, Grande y Llibre\".\nEl Xugu, el Fexe y el nuedu gordianu.\nOrixe.\nNa tradici\u00f3n her\u00e1ldica espa\u00f1ola, el xugu, el fexe de fleches y el nuedu gordianu, fueron elementos que, xunto col ramu de granaes, y el lema \"Tanto Monta\", conformaben la divisa personal mesma m\u00e1s espublizada de los Reis Cat\u00f3licos, tal que foi afigur\u00e1u nel cancioneru\" de Pedro Marcuello. Esta divisa foi incorporada a la combinaci\u00f3n de les armes familiares de dambos mar\u00edos a partir de 1475, seg\u00fan apaut\u00f3se nes capitulaciones de la llamada Concordia de Segovia y de la cual, una representaci\u00f3n gr\u00e1fica del escudu qu'identificar\u00eda la xunta de los dos reinos m\u00e1s importantes de la pen\u00ednsula, ye la imaxe del escudu m\u00e1s antigua caltenida. Seg\u00fan Faustino Men\u00e9ndez Pidal de Navascu\u00e9s la significaci\u00f3n de la divisa yera daquella de calter galantiador, formando un xuegu mutuu simb\u00f3licu fund\u00e1u nes iniciales de los nomes de dambos mar\u00edos, siguiendo un costume de la d\u00f3mina pola que cada c\u00f3nyuge emplegaba les iniciales del so correspondiente na firma de documentos, tal que lo declararon los mesmos reis en 1497 pente medies de la ordenanza que regulaba'l grab\u00e1u de les monedes de plata, con un signific\u00e1u xenu\u00edn d'iguald\u00e1 de dambos soberanos.\nAtribuy\u00edos nel so conxuntu equivocadamente a Antonio de Nebrija, a el que seg\u00fan Men\u00e9ndez Pidal solo corresponder\u00eda-y la creaci\u00f3n del lema \"Tanto Monta\", la so interpretaci\u00f3n foi oxetu de diverses conxetures por distintos autores munchos de los cual refi\u00e9rense a esplicaciones fant\u00e1stiques o lleendes infundaes. Mesma del Rei yera la divisa del nuedu gordianu, d'enraigono na corona d'Arag\u00f3n, y que se dispon\u00eda perpendicularmente al xugu, como asina apaez nel cancioneru de Marcuello o nel tremes del palaciu de l'Aljafer\u00eda de Zaragoza, pero qu'en Castiella caus\u00f3 tracamundiu y foi acomu\u00f1\u00e1u a les coyundas del xugu. La fleches pela so parte fueron representaes nun n\u00famberu variable, pero siempres apuntando escontra baxo. Col tiempu esta divisa propia a los Reis Cat\u00f3licos como mar\u00edos espubliz\u00f3se a otres composiciones her\u00e1ldiques siendo adopt\u00e1u en della de les sos variantes como parte de los emblemes non solamente de villes y ciudaes, como por casu Ronda, Marbella o M\u00e1laga, sin\u00f3n tami\u00e9n d'Estaos como Puertu Ricu o los Pa\u00edses Baxos.\nEmblema de la Falanxe.\nL'adopci\u00f3n d'esti s\u00edmbolu prod\u00faxose por causa de una esplicaci\u00f3n d'un profesor de la Universid\u00e1 de Granada, Fernando de los R\u00edos, d'enclinos socialistes, que nuna clase de Derechu Pol\u00edticu instruyendo sobre l'Est\u00e1u Fascista y los sos s\u00edmbolos, fixo un apunte nel encer\u00e1u con un ramillete de fleches entroncadas con un xugu, indicando qu'esi ser\u00eda'l s\u00edmbolu del fascismo de nacer o surdir n'Espa\u00f1a:\nUn alumnu asistente a esa clase, Juan Aparicio L\u00f3pez, foi'l que suxuri\u00f3 l'adopci\u00f3n d'esti s\u00edmbolu pa les JONS d'On\u00e9simo Redondo y Ramiro Ledesma (Xuntes d'Ofensiva Nacional Sindicalista). Tami\u00e9n propunxo la bandera colorao y negro\" y el lema \"Espa\u00f1a, una, grande y llibre\".\nEl que dise\u00f1\u00f3 la yuxtaposici\u00f3n con que foi adopt\u00e1u'l s\u00edmbolu de la JONS foi'l burgal\u00e9s Escribano Ortega, firmante del manifiestu de los gallos de marzu\" nel que converx\u00eden la so cualid\u00e1 de dibuxante cola so personalid\u00e1 tradicionalista. Nuna cuartiya ray\u00f3 la verticalid\u00e1 oblicua de les fleches y la horizontalid\u00e1 maciza del xugu y disp\u00fanxose a xunilos pola so converxencia y asina foi como renaci\u00f3 l'emblema al que Ramiro Ledesma adopt\u00f3 como representativu de les nueves JONS y que m\u00e1s tarde perdurar\u00eda y ser\u00eda adopt\u00e1u por Falanxe nel momentu mesmu de la fusi\u00f3n el 13 de febreru de 1934 representada por Ramiro y Jos\u00e9 Antonio nun \u00e1ticu de la Gran V\u00eda madrilana. M\u00e1s tarde, Jos\u00e9 Antonio Primo de Rivera, el 19 d'ochobre del mesmu a\u00f1u, nuna comunicaci\u00f3n ente otres coses dic\u00eda:\nEl poeta y militante falanxista Rafael S\u00e1nchez Mazas remembr\u00f3 nuna edici\u00f3n de la revista \"El Fascio\" de 1933 les motivaciones pa la adopaci\u00f3n per parte de la Falanxe Espa\u00f1ola de dalgunos de los elementos de la divisa de los Reis Cat\u00f3licos, llegando a atribuyir el so orixe a delles de les obres del poeta romanu Virxiliu (70 e.\u00a0C. \u2013 19 e.\u00a0C.), el simbolismu de les fleches, como espresi\u00f3n de la guerra remembrada na so obra \"Eneida\", y el xugu, pa los llabores agrarios, basada pa les Ge\u00f3rgicas, col que pretend\u00eda conferise a la divisa, un signific\u00e1u propiu al ideariu falanxista:\nPa los responsables del ideariu falanxista como Jos\u00e9 Antonio Primo de Rivera, Juan Aparicio, Ernesto Gim\u00e9nez Caballero, Ramiro Ledesma, Orbegozo, que dexaron les sos reflexones na revista \"Fascio\" l'emblema escoy\u00edu tami\u00e9n s'averaba al del fascismu italianu, esti de la mesma inspir\u00e1u nel fascio o s\u00edmbolu de los l\u00edctores romanos, pente medies de l'asociaci\u00f3n polis\u00e9mica n'espa\u00f1ol de la pallabra fai, tami\u00e9n del llat\u00edn \"fasces\", que s'entiende como fai de fleches o de trigu, o como l'imperativu del verbu \"faer\", afaci\u00e9ndose al esp\u00edritu revolucionariu que quer\u00eda dase a la Falanxe y a la grave cuesti\u00f3n de la reforma agraria, tema de l'actualid\u00e1 pol\u00edtica de los primeros a\u00f1os de la Segunda Rep\u00fablica. S\u00e1nchez Mazas volv\u00eda recordar la intencionalidad simb\u00f3lica acomu\u00f1ando'l fexe de fleches a un vocable propiu del campesinado, qu'inclusive inspir\u00f3 un cuentu tradicional: el del padre que al morrer manda a los sos f\u00edos mayores partir un fexe, cosa imposible, ente que'l f\u00edu peque\u00f1u cons\u00edguelu f\u00e1cilmente quebrando les espigues d'una nuna. La moraleja ye, que permaneciendo xun\u00edos como'l fexe, van ser invencibles. El xugu y el fexe de fleches quer\u00eden simbolizar una forma de vida y a una forma de gobernar, prudente y al empar entamadora:\nEl dise\u00f1u del xugu y el fexe de fleches foi descritu na pragm\u00e1tica expedida polos Reis Cat\u00f3licos en Medina del Campo nel a\u00f1u 1497, pa llevar a cabu la so reforma monetaria onde pretend\u00eden unificar el sistema monetariu am\u00e1s de regular el funcionamientu de les cases de moneda y monederos. Nes moneda introducieron el xugu, el fexe y el nuedu gordianu.\nL'emblema del Xugu foi'l propuestu por Antonio de Nebrija a Fernando como emblema de la so esposa Ysabel, qu'enantes -y pidi\u00f3 que l'emblema empezara por Y. El poeta prop\u00fanxo-y el Xugu porque foi l'oxetu al que taba arreyada una cuerda col nuedu gordianu\", un nuedu que yera imposible de desamarrar menos pa el que tuviera destin\u00e1u a ser el conquistador del mundu. El mesmu Alexandru Magnu sac\u00f3 el so espada y cort\u00f3la esclamando \"Tanto monta\" (da lo mesmo), por que'l rei tomara l'acci\u00f3n direuta pa faer valir la so posici\u00f3n. \nY ufiert\u00e1u nel a\u00f1u 1516 al Emperador Carlos V:\nEl decretu de 1938, qu'especificaba'l nuevu escudu d'armes del r\u00e9xime, incluy\u00f3 estos elementos seg\u00fan la disposici\u00f3n usada nel sieglu XIV, esto ye, col fexe de fleches apuntando escontra baxo, pero a partir de 1945, el nuevu dise\u00f1u vari\u00f3 esa posici\u00f3n y de magar, el fexe apuntar\u00eda escontra riba, aver\u00e1ndola a la interpretaci\u00f3n falanxista. Esti s\u00edmbolu foi adopt\u00e1u pol franquismu como s\u00edmbolu del nuevu y \u00fanicu part\u00edu del r\u00e9xime, Falanxe Espa\u00f1ola Tradicionalista de les JONS (FET JONS), frutu de la uni\u00f3n de Falanxe Espa\u00f1ola de les JONS y Comuni\u00f3n Tradicionalista (carlistes) nel que tami\u00e9n s'integraron miembros del restu de part\u00edos y grupos derechiegos que sofitaben la sulevaci\u00f3n y qu'hab\u00eden qued\u00e1u disueltos tres l'entamu de la Guerra: la Confederaci\u00f3n Espa\u00f1ola de Dereches Aut\u00f3nomes (CEDA), mon\u00e1rquicos alfonsinos y otros part\u00edos de significaci\u00f3n derechiega, agrarios, etc.\nEl v\u00edctor.\nEl v\u00edctor ye un s\u00edmbolu acu\u00f1\u00e1u nel Antiguu Imperiu romanu y que deriv\u00f3 del crism\u00f3n.\nA partir del Edictu de Mil\u00e1n nel a\u00f1u 313, de nuesa yera, el crism\u00f3n apaec\u00eda en monedes, estandartes y col tiempu pas\u00f3 a formar parte tami\u00e9n de los escudos de los lexonarios romanos. Seg\u00fan la lleenda l'emperador Constantino nos sos sua\u00f1os, la nueche anterior a la batalla de la Ponte Milvio, apaeci\u00f3se-y el crism\u00f3n al par de les pallabres de \"\u00abIn hoc signu vinces\u00bb\" (\u00abCon esti signu vas vencer\u00bb). A otru d\u00eda \u00e9sti sustituy\u00f3'l \u00e1guila imperial pol crism\u00f3n o \"labarum\" y gan\u00f3 la batalla. \nAdulces foi tresform\u00e1ndose nos escudos romanos hasta adoptar otra forma bien distinta. Convirti\u00e9rase n'otru s\u00edmbolu: el V\u00edctor, Escudu de la Victoria o Victoriosu.\nFoi adopt\u00e1u por d\u00e9l universidaes espa\u00f1oles dende'l sieglu XIV, como la de Salamanca y m\u00e1s tarde la d'Alcal\u00e1 de Henares como emblema pa el doctores, n'inscripciones murales con pintura colorada o negra que se caltienen angua\u00f1o. Finalmente, escoy\u00f3se como adecuado pa ser utiliz\u00e1u nel Desfile de la Victoria\" (18 de xunetu de 1939) y, a partir d'ent\u00f3s, mientres tola dictadura franquista, como emblema propiu de Franco. \nEquivocadamente pi\u00e9nsase que foi dise\u00f1\u00e1u pol ocultista Corintiu Haza, qu'incorporar\u00eda al emblema s\u00edmbolos astrol\u00f3xicos pa protexer simb\u00f3licamente al Caudiellu\".\nEstandarte, gui\u00f3n y escudu de Franco.\nNel a\u00f1u 1940 cre\u00f3se'l estandarte y gui\u00f3n que fueron emplegaos hasta'l so fallecimientu pol dictador. La mesma banda y los dos dragantes conten\u00eden les columnes de H\u00e9rcules con fuste en plata, base y capitel corintiu n'oru y dambes timbradas con una corona imperial na columna pr\u00f3xima al llau del m\u00e1stil y una corona real abierta na m\u00e1s allo\u00f1ada. La columna del llau m\u00e1s cercanu al m\u00e1stil apaec\u00eda asitiada nel cantu inferior, ente que la otra lo taba nel cantu cimeru.\nNa creaci\u00f3n del estandarte utiliz\u00f3se de base la Banda Real de Castiella que yera una banda personal de los reis de Castiella y darr\u00e9u usada polos Habsburgu.\nL'estandarte, la bandera que foi izada en residencies oficiales, acuartelamientos y naves de l'Armada consisti\u00f3 nuna ense\u00f1a cuadrada colos elementos mentaos.\nLa Banda de Castiella y les Columnes de H\u00e9rcules tami\u00e9n formaron parte del escudu personal qu'empleg\u00f3 Franco como Jefe d'Est\u00e1u. Nesti escudu tami\u00e9n figuraba encolada la Cruz Laureado de San Fernando y una corona abierta, ensin diademes, denominada corona militar de caudillaje.\nLes estatua del Caudiellu.\nSon les representaciones escult\u00f3riques qu'esisten de too tipu del dictador: yeren bustos, estatua ecuestres, etc., que, mientres el r\u00e9xime, asiti\u00e1bense nes places o llugares emblem\u00e1ticos de munches ciudaes espa\u00f1oles.\nEn cuanto al n\u00famberu y significaci\u00f3n d'estes estatua en cada unu de los periodos del franquismu, prop\u00fanxose una interpretaci\u00f3n seg\u00fan la cual hasta l'a\u00f1u 1959 (sobremanera nos a\u00f1os cuarenta) pretend\u00edase legitimar el r\u00e9xime y \"perpetuar la memoria de la victoria\"; nos a\u00f1os sesenta rind\u00edase \"homenaxe particular a Franco y a la so obra\" (nun esp\u00edritu coinicidente col de la conmemoraci\u00f3n de los \"XXV A\u00f1os de Paz\" -1964-); y nel \u00faltimu periodu (enllarg\u00e1u tres la muerte de Franco hasta 1978) pretende afitase la memoria\" con un oxetivu inmovilista\".\nLlugares onde s'atopen estes estatua na actualid\u00e1:"}
{"id": "30376", "revid": "37624", "url": "https://ast.wikipedia.org/wiki?curid=30376", "title": "Kung fu (t\u00e9rminu)", "text": "Kung-fu, Gongfu o Gung Fu (chinu simplific\u00e1u: \u529f\u592b, pinyin: g\u014dngfu) ye un t\u00e9rminu bastante conoc\u00edu del idioma chinu empleg\u00e1u angua\u00f1o pa nomar les Artes marciales de China. Ello ye, esti t\u00e9rminu acueye a toles artes d'esta mena surd\u00edes nel territoriu chinu, lo que sup\u00f3n m\u00e1s de doscientos estilos a veces dafechu estremaos, ensin cuntar les correspondientes rames. \nSicas\u00ed'l so signific\u00e1u orixinal ye daqu\u00e9 diferente. Nun tien que ver necesariamente colo marcial, sin\u00f3n que se refier a la perfeici\u00f3n en dalguna habilid\u00e1 pola mor del trabayu y el tiempu invert\u00edos nel so desarrollu.\nEl t\u00e9rminu Kung fu vien de les pallabres en chinu canton\u00e9s \"kung\": trabayu, llabor; y \"fu\": correuto, afechisco, bien fecho, sabio, ensembre. Lliteralmente Kung fu pod\u00eda tornase a \"Trabayu bien fechu\", pol conceutu de que too a lo que se-y dedique xera y tiempu llega a pintoriu."}
{"id": "30382", "revid": "43102", "url": "https://ast.wikipedia.org/wiki?curid=30382", "title": "Llista de les artes marciales de China", "text": "Los cientos de diferentes escueles y estilos de les artes marciales de China son llamaos en conxuntu Kung Fu (\u529f\u592b), Wushu (\u6b66\u8853), Kuoshu (\u570b\u8853), o Quan fa (\u62f3\u6cd5), dependiendo de les persones o grupos que lo faigan. La siguiente llista nun ye dende llueu completa.\nEstilos internos y esternos.\nLes artes marciales chines pueden estremase n\u2019estilos Neijia (\u5167\u5bb6, \"familia interna\") o Waijia (\u5916\u5bb6, \"familia esterna\").\nMunchos estilos combinen t\u00e9uniques tanto internes como esternes. Un bon exemplu ye\u2019l Chow Gar.\nHai un continuu alderique na comunid\u00e1 de les artes marciales a nivel tanto popular como acad\u00e9micu sobre la distinci\u00f3n ente artes \"internes\" y \"esternes\". Poro la llista d'estilos consideraos internos o esternos pue variar de manera seg\u00fan les fontes. Solamente hai tres estilos chinos que son universalmente reconoc\u00edos como internos, y ll\u00e1menlos dacuando \"estilos internos ortodoxos.\" Estos tres estilos son Xingyiquan, Baguazhang y Tai Chi Chuan, consideraos internos y como artes aparte por Sun Lutang, que populariz\u00f3 muncho los t\u00e9rminos \"neijia\" y \"waijia\" como m\u00e9todu de clasificar les artes marciales."}
{"id": "30388", "revid": "43102", "url": "https://ast.wikipedia.org/wiki?curid=30388", "title": "Sensei", "text": "Sensei (\u5148\u751f) ye una pallabra xaponesa que dende los car\u00e1uteres kanji \"sen\" (\u5148) y \"sei\" (\u751f nacer, vida) t\u00f3rnase lliteralmente a \u201cel que naci\u00f3 enantes\". Llibremente sensei vien significar maestru o profesor, y en Xap\u00f3n \u00fasase como t\u00edtulu pa dirixise a profesionales como abogaos, contables, m\u00e9dicos, pol\u00edticos, cl\u00e9rigos, y otres figures d'autorid\u00e1. La pallabra \u00fasase tami\u00e9n p'amosar respetu a daqui\u00e9n qu'algam\u00f3 ciertu nivel de maestr\u00eda nuna forma d'arte o en dalguna otra habilid\u00e1: por exemplu pa dirixise a novelistes consagraos, empresarios, m\u00fasicos, maestros d'artes marciales y artistes. \nLa espresi\u00f3n xaponesa \"sensei\" amiesta los mesmos car\u00e1uteres que la pallabra china pronunciada xi\u0101nsh\u0113ng en mandar\u00edn. Xiansheng ye un t\u00edtulu de cortes\u00eda pa una persona digna de respetu. Pue dir tami\u00e9n al par del nome de daqui\u00e9n pa significar \"caballeru\" o, m\u00e1s de cutiu, \"se\u00f1or\". Primero del desarrollu de les modernes lling\u00fces llariegues de China, \"xiansheng\" us\u00f3se pa dirixise a maestros d'entrambos x\u00e9neros; esto cay\u00f3 en desusu nel mandar\u00edn est\u00e1ndar, masque cons\u00e9rvase en dellos dialeutos chinos sure\u00f1os como\u2019l canton\u00e9s, Hokkien y Hakka, onde tov\u00eda tien el signific\u00e1u de \"maestru\" o \"doctor\". En xapon\u00e9s, \"sensei\" \u00fasase tov\u00eda pa dirixise a persones d'entrambos x\u00e9neros. Los sos usos nos actuales idiomes chinos del sur y en xapon\u00e9s tan escurque m\u00e1s acordies cola etimolox\u00eda. \nUsu n'Occidente.\nFuera de Xap\u00f3n la pallabra \"sensei\" \u00fasase cuasi siempre pa referise a un instructor d'artes marciales d'orixe xapon\u00e9s de diferente grau seg\u00fan la escuela, pero tami\u00e9n llega a usase fuera de les artes marciales y contestos culturales asemeyaos (por casu la llamada cultura otaku). Por exemplu en contestos de fala inglesa \"sensei\" \u00fasase davezu nos negocios y na industria pa referise a un espertu esternu qu'entrena o aconseya sobre la escelencia operativa y organizativa.\nUsu nel Budismu.\nNa escuela zen Sanbo Kyodan, \"sensei\" \u00fasase pa referise a profesores ordenaos per debaxo del grau de roshi. Ensin embargo otres escueles del Budismu xapon\u00e9s empleguen el t\u00edtulu pa cualquier sacerdote al marxe de la so antig\u00fced\u00e1; por exemplu \u00fasase pa ministros del Jodo Shinshu nos Estaos Xun\u00edos, seyan o non xaponeses. Seg\u00fan el maestru zen Seung Sahn, na escuela de zen Kwan Um el t\u00edtulu Ji Do Poep Sa Nim ye netu al t\u00edtulu xapon\u00e9s \"sensei.\" Nel Budismu Nichiren, \"sensei\" refierse a l'autorid\u00e1 cimera de la organizaci\u00f3n.\nConnotaciones negatives.\nNel so pa\u00eds d'orixe, \"sensei\" pue tami\u00e9n usase con connotaciones negatives. Siguidores y almiradores ac\u00e9rrimes \u00fasenla dacuando pa combayar, como cuando falen de o se dirixen a cabezaleros carism\u00e1ticos de la empresa, la pol\u00edtica o lo espiritual. Sobre too los falantes xaponeses son sensibles a esti usu cuando se refier a miembros d'una socied\u00e1 zarrada, venceyando o identificando \"sensei\" con una persona en particular \u2014munchos si non la mayor\u00eda de los falantes ven darr\u00e9u esti usu como indicativu de siguidores que falen d'un cabezaleru carism\u00e1ticu espiritual o sectariu\u2014. Cuando parolen sobre estes situaciones, los falantes xaponeses usen dacuando\u2019l t\u00e9rminu faltonamente pa facer risi\u00f3n del afalagamientu esaxer\u00e1u, y los medios xaponeses inv\u00f3quenlu de cutiu pa sorrayar la megaloman\u00eda de los que se dexen contemplar d'esta manera. Nestos casos na fala pron\u00fanciase un sarc\u00e1sticu \"sensei\" pa resaltalu, mientres que per escritu nun se pon en kanji sin\u00f3n n'escritura katakana, neto a les comines o cursives n'asturianu."}
{"id": "30389", "revid": "43102", "url": "https://ast.wikipedia.org/wiki?curid=30389", "title": "Sifu", "text": "Sifu o Shifu (\u5e2b\u5085 o tami\u00e9n \u5e2b\u7236; pinyin: \"sh\u012bfu\", canton\u00e9s: \"si1 fu6\") son maneres de pronunciar la pallabra china que significa maestru. El car\u00e1uter \u5e2b significa \u201cprofesor\u201d. El signific\u00e1u de \u5085 ye \u201ctutor\u201d, y el de \u7236, \u201cpadre\u201d. Estos dos \u00faltimos car\u00e1uteres ll\u00e9ense \"fu\" col mesmu tonu en canton\u00e9s y en mandar\u00edn, lo que crea dalguna ambig\u00fced\u00e1. En chinu \u00fasase davezu\u2019l t\u00e9rminu asemey\u00e1u de \u8001\u5e2b \"l\u01ceosh\u012b\" (canton\u00e9s \"lou5 si1\"), que significa \"profesor\". \nAnque se pronuncien igual y tienen significaos paec\u00edos, los dos t\u00e9rminos son distintos y el so usu estrem\u00e1u. L\u2019antiguu t\u00e9rminu \u5e2b\u5085 tien solamente\u2019l signific\u00e1u de \"maestru\", y \u00fasase pa espresar el respetu xeneral del falante poles habilidaes y esperiencia del apell\u00e1u. D\u2019esta miente, por exemplu, un veceru pue dirixise asina a un mec\u00e1nicu del motor. Ensin embargu\u2019l t\u00e9rminu m\u00e1s serondu de \u5e2b\u7236 lleva\u2019l signific\u00e1u dual de \"maestru\" y \"padre\", poro implica una llinia de continuid\u00e1 na rellaci\u00f3n ente profesor y estudiante. Por exemplu, nun contestu de trabayu, hai que la usar solamente pa dirixirse al \"propiu\" instructor o maestru del falante. Nel exemplu anterior, l'aprendiz de mec\u00e1nicu tien que se dirixir asina al so maestru, pero non el veceru. Per otra parte una personalid\u00e1 relixosa, y por estensi\u00f3n los espertos n\u2019artes marciales chines, pueden ser trataos como \"maestru-padre\" (\u5e2b\u7236) en cualesquier contestu.\nUsu com\u00fan.\nNes cultures chines, el t\u00e9rminu \u00fasase como una forma respetuosa de dirixise a persones que t\u00e1n n\u2019oficios cualificaos, como a xoferes, cocineros, decoradores, asina como a artistes de l'actuaci\u00f3n y, menos davezu, p'artistes gr\u00e1ficos como pintores y cal\u00edgrafos. La pallabra m\u00e1s avezada pa dirixise a los espertos nes artes gr\u00e1fiques ye \"dashi\", \"gran maestru\". Darr\u00e9u que nun ta clara la llende d'en qu\u00e9 oficios pue aplicase \"sifu\" o \"shifu\", \u00fasase tradicionalmente pa referise a los oficios tradicionales onde la ense\u00f1anza se fai por aprendimientu, cuando un \"maestru\" (\"sh\u012bfu\" \u5e2b\u5085) tien el so correspondiente \"aprendiz\" (\"t\u00fad\u00ec\" \u5f92\u5f1f). Del mesmu mou, al implicar la instrucci\u00f3n relixosa una rellaci\u00f3n maestru-estudiante asemeyada al aprendimientu, los monxos budistes y los sacerdotes tao\u00edstes son tami\u00e9n trataos de \"sifu\" o \"shifu\".\nA los profesionales colexaos como m\u00e9dicos y abogaos raro ye que los llamen \"\"sifu\" o \"shifu\", y hai miembros d'eses profesiones qu'inclusive pueden atopar faltosa esa manera d'apellalos. Tampoco los acad\u00e9micos y profesores nun son xeneralmente apellaos \"sifu\" o \"shifu\". Especialmente na China continental, pero tami\u00e9n tradicionalmente en Taiw\u00e1n y n\u2019otros llugares, el t\u00e9rminu prefer\u00edu p'acad\u00e9micos y profesionales colexaos ensin t\u00edtulos especiales (p.e. nun s\u2019incl\u00fain los doctores en medicina) ye \"laoshi\" (\u8001\u5e2b). Incluso pa los doctores en medicina\u2019l t\u00edtulu \"laoshi\"\" pue considerase superior a \"doctor\". A los qu'algamaron nivel pa ser trataos de \"laoshi\", como los profesores de les facultaes de medicina o los que tienen el doctor\u00e1u, hai que los tratar de \"laoshi\" m\u00e1s que de \"doctor\". El mesmu t\u00e9rminu pue usase tami\u00e9n pa los que t\u00e1n n\u2019otros llabores que pueden considerase asemeyaes a los acad\u00e9micos y profesionales, como los escritores consagraos.\nColoquialmente\u2019l t\u00e9rminu pue usase m\u00e1s xeneralmente pa entendese coles persones coles que\u2019l falante nun ta familiariz\u00e1u, daqu\u00e9 paec\u00edo a la manera asturiana vulgar de llamar \"xefe\" a un desconoc\u00edu.\nUsu nes artes marciales.\nTradicionalmente nes artes marciales chines, vien empleg\u00e1ndose sifu como t\u00e9rminu familiar y signu de respetu igual que nel usu xeneral.\nEl t\u00e9rminu empl\u00e9gase nun contestu m\u00e1s \u00edntimu cuando un estudiante se convierte n\u2019estudiante formal o disc\u00edpulu del maestru. L\u2019aceutaci\u00f3n como estudiante ye un actu performal, que rique davezu una ceremonia de discipul\u00e1u llamada \"bai shi\" (\u201chonrar, venerar al maestru\u201d). Dempu\u00e9s de la ceremonia, la rellaci\u00f3n def\u00ednese m\u00e1s direutamente en t\u00e9rminos de padre/f\u00edu, y el tratamientu va m\u00e1s all\u00e1 del respetu poles habilidaes y los conocimientos."}
{"id": "30390", "revid": "10224", "url": "https://ast.wikipedia.org/wiki?curid=30390", "title": "Sif\u00fa", "text": ""}
{"id": "30391", "revid": "10224", "url": "https://ast.wikipedia.org/wiki?curid=30391", "title": "Shifu", "text": ""}
{"id": "30396", "revid": "37624", "url": "https://ast.wikipedia.org/wiki?curid=30396", "title": "David Julius", "text": "David Julius ye un bioqu\u00edmicu d'Estaos Xun\u00edos. Ye consider\u00e1u como'l pioneru nel an\u00e1lisis molecular de los nociceptores.\nBiograf\u00eda.\nNaci\u00f3 en Brighton Beach, Brooklyn y llicenci\u00f3se en Biolox\u00eda en 1977 nel Institutu Teunol\u00f3xicu de Massachusetts (MIT, nes sos sigles n'ingl\u00e9s). En 1984 doctor\u00f3se en Bioqu\u00edmica na Universid\u00e1 de Berkeley. Ye profesor de la Universid\u00e1 de California en San Francisco.\nJulius ye miembru de numberoses academies como l'Academia Nacional de Ciencies d'Estaos Xun\u00edos, o l'Academia Nacional de les Artes y les Ciencies.\nInvestigaci\u00f3n cient\u00edfica.\nDavid Julius evidenci\u00f3 la existencia d'una neurona sensorial denominada como nociceptor, que responder\u00eda a est\u00edmulos f\u00edsicos o qu\u00edmicos cuya intensid\u00e1 produz dolor nel ser humanu. Polo tanto, Julius considera que la nocicepci\u00f3n ye una modalid\u00e1 sensorial espec\u00edfica y individual.\nArriendes d'ello, Julius identific\u00f3 a la canal TRPV1 como receptor neuronal d'est\u00edmulos nocivos. Con esta canal, ye posible tratar dolores cr\u00f3nicos, s\u00edndromes inflamatorios neur\u00f3xenos, o los asociaos a l'artritis, el c\u00e1ncer o l'asma.\nRecibi\u00f3 numberosos premios, ente los que destaca'l Premiu Kerr n'investigaci\u00f3n b\u00e1sica de la Socied\u00e1 Americana del Dolor (2006), el Premiu Z\u00fclch d'investigaci\u00f3n neuronal de la Socied\u00e1 Max Planck (2006), el Premiu Edward Scolnick en Neurociencia del MIT (2007), el Premiu Alden Spencer de Neurociencia de la Universid\u00e1 de Columbia (2007), el Premiu Julius Axelrod de la Socied\u00e1 de Neurociencia (2007) o el Premiu Pr\u00edncipe d'Asturies d'Investigaci\u00f3n Cient\u00edfica y T\u00e9unica de 2010 xunto a Linda R. Watkins y Baruch Minke."}
{"id": "30400", "revid": "735", "url": "https://ast.wikipedia.org/wiki?curid=30400", "title": "Koryu", "text": "Koryu (\u53e4\u6d41, kory\u016b) ye una pallabra xaponesa venceyada al \u00e1mbitu de les artes marciales xaponeses antig\u00fces. Esta pallabra t\u00f3rnase lliteralmente a \u201cvieyu estilu\u201d, de\u53e4 \"ko\" (antiguo, vieyo) y \u6d41 \"ry\u016b\" (escuela, estilu); o tami\u00e9n a \"escuela tradicional\" Koryu ye un t\u00e9rminu xeneral pa escueles xaponeses d'artes marciales anteriores a la Restauraci\u00f3n Meiji (el periodu ente 1866 y 1869 cuando biltaron importantes cambeos sociopol\u00edticos que llevaron a la modernizaci\u00f3n del Xap\u00f3n). Anque nun hai data oficial d'aniciu, dase davezu la de 1868, el primer a\u00f1u del periodu Meiji, o la de 1876, cuando se dict\u00f3 l\"'edictu Haitorei\" que prohib\u00eda llevar espaes en p\u00fablicu.\nLos sistemes xaponeses de budo posteriores a la Restauraci\u00f3n Meiji con\u00f3cense como \"shinbudo\" o \"gendai budo\". Ente los m\u00e1s conoc\u00edos t\u00e1n el yudu, kendo modernu, \"iaido\" y aikido. Los sistemes koryu de les artes marciales xaponeses incl\u00fain de cutiu t\u00e9uniques de llucha con y ensin armes. Normalmente apri\u00e9ndense estremaes armes a los estudiantes d'estos antiguos sistemes.\nKobudo.\nKobudo (\u53e4\u6b66\u9053) ye un t\u00e9rminu xapon\u00e9s que pue traducise como \"v\u00eda marcial antigua.\" Anta\u00f1o conoc\u00edase como Kobujutsu (\"arte marcial antiguu\"), pero cuando les artes marciales principiaron a prauticase xeneralmente por otres razones que les puralmente pr\u00e1utiques, conozse agora m\u00e1s como Kobudo. Dientro Xap\u00f3n pue referise a cualquier arte marcial tradicional y ye sin\u00f3nimu de Koryu. Pero nun hai que confundir esti Kobudo col Kobudo d'Okinawa.\nOtome ryu.\nNel periodu feudal de la historia xaponesa, munches escueles koryu foron la \"otome ry\u016b\" (lliteralmente, \"lo que fluye pero queda en casa\") d'un determin\u00e1u dominiu \"han\". Ser una \"otome ry\u016b\" acarrexaba qu'al so cabezaleru-y tocaba un xornal n'arroz del \"koku\" (una unid\u00e1 de midida usada pa calcular ingresos n'arroz y pa midir la bayura relativa d'un \"han\") total del \"han\" a camb\u00e9u d'entrenar a los samur\u00e1is del dominiu. Sicas\u00ed hab\u00eda esceiciones a la fundaci\u00f3n por un \"han\" en concreto, y munchos \"ryu\" o nunca foron sofitaos por un \"han\" o f\u00f3ronlo solo en parte. Por exemplu a la Tenshin Sh\u014dden Katori Shint\u014d-ry\u016b encont\u00e1benla solo les donaciones de los \"bushi\" de la fastera y nunca tuvo venceyada a un dominiu espec\u00edficu. Igualmente la Maniwa Nen-ry\u016b foi fundada y encontada polos granxeros nativos del pueblo de Maniwa na Prefeutura Gunma, col env\u00eds de protexer el pueblu. Un tercer exemplu ye la Kashima Shin-ry\u016b, que recibi\u00f3\u2019l nome d'un famosu santuariu Shinto y que sacaba fondos pa encontase de los impuestos sobre les actividaes venceyaes a les tierres posiaes o controlaes pol templu, asina como de sirvir de guardies hereditarios del santuariu Kashima. Poro estos tipos d'alcuerdos permit\u00eden a los cabezaleros de les escueles dedicase ensembre a ense\u00f1ar, mientres fac\u00eden estremaos servicios a los proteutores de la escuela.\nSolamente cola Restauraci\u00f3n Meiji estos cuasi 500 a\u00f1os d'alcuerdos empecipiaron a acabase y dellos cabezaleros d'escueles tuvieron que buscar otros medios de vida. Ense\u00f1ar los sos \"ryu\" al p\u00fablicu en xeneral foi solamente una de les principales opciones. Angua\u00f1o los maestros xefe d'un koryu o d'una escuela de \"kenjutsu\" g\u00e1nense la vida ense\u00f1ando\u2019l so arte, pero cola so devoci\u00f3n garanticen que les sos artes siguen puxando unes cuantes xeneraciones.\nLlista de los principales koryu.\nLa siguiente llista nun ta completa; solamente incl\u00fai les escueles llex\u00edtimes m\u00e1s conoc\u00edes:"}
{"id": "30401", "revid": "10224", "url": "https://ast.wikipedia.org/wiki?curid=30401", "title": "Koryu bujutsu", "text": ""}
{"id": "30402", "revid": "10224", "url": "https://ast.wikipedia.org/wiki?curid=30402", "title": "Kory\u016b", "text": ""}
{"id": "30403", "revid": "10224", "url": "https://ast.wikipedia.org/wiki?curid=30403", "title": "Kory\u016b bud\u014d", "text": ""}
{"id": "30405", "revid": "43102", "url": "https://ast.wikipedia.org/wiki?curid=30405", "title": "Nacionalismu europ\u00e9u", "text": "El europatriotismo o nacionalismu europeo ye'l patriotismu d'Europa. Con \u00e9l ta rellacion\u00e1u'l pan-nacionalismu europeo.\nEl europatriotismo nun ye una pallabra bien definida, y mientres dalgunos enti\u00e9ndenlo como'l patriotismu pa y sobre Europa, los sos ideales comunes, heriedu y nociones asemeyaos (temes en discutiniu), munchos ven el Europatriotismo defin\u00edu como'l patriotismu pa y sobre la Xuni\u00f3n Europea. Tal patriotismu de la Uni\u00f3n Europea nun ye xeneralmente'l patriotismu pa les instituciones de la Uni\u00f3n Europea, sin\u00f3n el patriotismu pa una visi\u00f3n de los pueblos de la Uni\u00f3n que s'identifiquen primero cola Uni\u00f3n Europea como un futuru de est\u00e1u naci\u00f3n (o un cuerpu supranacional asemey\u00e1u) a diferencia de los pueblos onde'l patriotismu ye'l del Est\u00e1u miembru de la Uni\u00f3n Europea, del cual ellos son ciudadanos. Munchos tami\u00e9n sostienen una visi\u00f3n na que la Uni\u00f3n Europea tomar\u00eda tol continente. Sicas\u00ed, tami\u00e9n se sostienen otres propuestes como la creaci\u00f3n d'unos Estaos Xun\u00edos d'Europa.\nHistoria.\nEl nacionalismu europeo naz cola idea de Victor Hugo de los Estaos Xun\u00edos d'Europa. Resalvada esta idea polos contempor\u00e1neos de Victor Hugo, algamo'l so cl\u00edmax nos a\u00f1os 20, sobremanera en setiembre de 1929, cuando'l presidente de Francia, Aristide Briand fixo un discursu nel que dic\u00eda qu'Europa hai d'avanzar escontra un modelu federal.\nSicas\u00ed, el nacionalismu europeo viose atay\u00e1u pol ascensu de Hitler al poder y la Segunda Guerra Mundial. Tal guerra fixo qu'Europa dexara de ser el centru del mundu, pasando a los Estaos Xun\u00edos d'Am\u00e9rica.\nDempu\u00e9s de la Segunda Guerra Mundial, la idea de Victor Hugo foi creciendo y dando frutos, tal como la creaci\u00f3n primero de la Comunid\u00e1 Econ\u00f3mica Europea, depu\u00e9s de la Uni\u00f3n Europea y l'implantaci\u00f3n de la moneda \u00fanica para tola Uni\u00f3n y la Constituci\u00f3n Europea.\nCultura ya identid\u00e1 Pan-Europea.\nLa idea de pan-europe\u00edsmu implica que'l prefixu apl\u00edcase a lo llargo de toa Europa en contraste colos pa\u00edses que lu conformen na actualid\u00e1.\nHist\u00f3ricamente, la cultura europea nun lleg\u00f3 a una unid\u00e1 xeopol\u00edtica, y\u00e1 que les cultures nacionales influyeron na creaci\u00f3n de estado-naci\u00f3n. Na actualid\u00e1, la integraci\u00f3n europea coesiste coles llealtaes nacionales y el patriotismu nacional.\nEl desenvolvimientu d'una identid\u00e1 europea vese como un oxetivu vital na adquisici\u00f3n d'influencia pol\u00edtica, econ\u00f3mica y militar en tol mundu d'una Europa xunida. Sofita la fundaci\u00f3n de valores comunes europeos, como los derechos humanos fundamentales y l'espardimientu del bienestar. Tami\u00e9n fortalez la democracia supranacional y les instituciones sociales de la Xuni\u00f3n Europea. El conceutu d'identid\u00e1 com\u00fan europea ye vistu como un subproductu de la meta principal del procesu integrador europ\u00e9u, y se promueve viviegamente. Les poblaciones del Reinu Xun\u00edu, los Pa\u00edses Baxos y Escandinavia tienen una alta proporci\u00f3n de euroescepticismo.\nCultura popular.\nLos exemplos de la cultura pan-europeo contempor\u00e1nea llindar a delles formes de cultura popular:\nLos intentos apostaos pa usar la cultura popular pa promover la identificaci\u00f3n cola Uni\u00f3n Europea fueron revesosos. En 1997, la Uni\u00f3n Europea distribuy\u00f3 un c\u00f3mic titul\u00e1u \"La Guerra del Xel\u00e1u d'Artimora\", dedic\u00e1u a los ne\u00f1os de les escueles. La oficina de la XE en Londres nun lo distribuy\u00f3 por cuenta de la reacci\u00f3n d'indiferencia escontra tal puntos de vista.\nSimbolox\u00eda europea.\nEl continente europ\u00e9u ent\u00e1 nun tien s\u00edmbolos oficiales, pero si ti\u00e9nenlos les organizaciones europees.\nDalgunos d'ellos son:\nDeporte.\nCasi tol deporte n'Europa ta entam\u00e1u sobre una base nacional o subnacional. Los equipos europeos\" son raros, un exemplu ye la Copa Ryder, un torn\u00e9u de golf ente Europa y los Estaos Xun\u00edos d'Am\u00e9rica. Prop\u00fanxose crear un Equipu Ol\u00edmpicu Europ\u00e9u, que romper\u00eda cola organizaci\u00f3n esistente al travi\u00e9s de los Comit\u00e9s Ol\u00edmpicos Nacionales. L'ex-presidente de la Comisi\u00f3n Europea, Romano Prodi, suxuri\u00f3 que los equipos europeos ten\u00eden de llevar la bandera europea xunto cola banda nacional, propuesta qu'enox\u00f3 a los euroesc\u00e9pticos. Seg\u00fan los sondeos del Eurobar\u00f3metro, nam\u00e1i'l 5% de los encuestaos pens\u00f3 qu'un equipu europ\u00e9u fadr\u00eda-yos sentir m\u00e1s \"ciudadanos europeos\".\nLos equipos nacionales participen en competiciones internacionales, entamaes por federaciones deportives internacionales, que con frecuencia tienen una seici\u00f3n europea. Esto da llugar a un sistema xer\u00e1rquicu nos eventos deportivos: nacional, europ\u00e9u y global. En dellos casos, la competici\u00f3n tien m\u00e1s calter \"pan-europ\u00e9u\". El f\u00fatbol -el deporte m\u00e1s popular n'Europa- ent\u00e1mase mundialmente pola FIFA y nel \u00e1mbitu europ\u00e9u ent\u00e1malu la UEFA. Xunto cola organizaci\u00f3n tradicional nacional/internacional, la competici\u00f3n direuta ente los principales equipos a un nivel pan-europeo volvi\u00f3se m\u00e1s importante.\nPan-nacionalismu europ\u00e9u.\nNel sieglu XIX, col surdimientu de los nacionalismu, surdieron tami\u00e9n idees d'unificaci\u00f3n pan-europea, dalgunes d'elles basaes nel arianismo y en teor\u00edes sobre la raza. Dempu\u00e9s de que les pol\u00edtiques nazis y l'Holocaustu desacreditaran estes teor\u00edes raciales, el \u00e9nfasis movi\u00f3se al pan-nacionalismu cultural.\nNel pensamientu pan-europe\u00edsta, t\u00e1n aquellos que sofiten la idea d'Europa como una sola naci\u00f3n. En franc\u00e9s atopa'l t\u00e9rminu \"Nation-Europe\" o \"Europe-Nation\" acomu\u00f1ada simpre cola estrema derecha y grupos neo-fascistes y sobremanera cola Nouvelle Droite. N'ingl\u00e9s, el t\u00e9rminu \"European Nationalism\" suelse encurtiar en \"Euronationalism\". El sofitu a esta idea ye pol\u00edticamente marxinal. Parad\u00f3xicamente -una y bones la idea d'una sola naci\u00f3n europea implica la desapaici\u00f3n de les naciones esistentes- los part\u00edos nacionalistes son el que m\u00e1s la sofiten.\nGrupo pan-europeos.\nEn Francia el nacionalismu pan-europeo ta represent\u00e1u pol Bloc Identitaire.\nOtra organizaci\u00f3n, anque m\u00e1s esmolecida con considerancies antisem\u00edticas y antiamericanes, ta R\u00e9seau Radical.\nEn B\u00e9lxica la principal organizaci\u00f3n nacionalista europea ye Synergies europ\u00e9ennes liderada pol llector universitariu Robert Steuckers. Consid\u00e9rase-y parte de la Nueva Derecha.\nEn dambos pa\u00edses la idea tami\u00e9n ta defendida pol Parti Communautaire National-Europ\u00e9en, un grupu Nacional-Bolxevique que devas\u00f3 al Parti Communautaire Europ\u00e9en de Jean Thiriart.\nLos Nacional-Bolxeviques rusos quieren xunir Europa y Rusia (incluyida la parte asi\u00e1tica) nuna uni\u00f3n euroas\u00edatica controlada per Rusia (Neo-Eurasianismo).\nJeune Europe y Uni\u00f3n Internacional Paneuropea son otros dos partido paneuropeos.\nGran Europa.\nLa idea de la Gran Europa refierse a la espansi\u00f3n d'Europa, devasando les fronteres tradicionales, incluyendo naciones trans-euroasi\u00e1tiques o aquelles con proximid\u00e1 col heriedu europ\u00e9u.\nEn concretu, puede faer frente a escenarios futuros de l'ampliaci\u00f3n o'l desenvolvimientu de la Uni\u00f3n Europea, hasta'l puntu d'una Europa federal o Eurosfera o la Europa reunificada tres la cayida del Tel\u00f3n d'Aceru."}
{"id": "30406", "revid": "28171", "url": "https://ast.wikipedia.org/wiki?curid=30406", "title": "James Montgomery Flagg", "text": "James Montgomery Flagg foi un artista y dibuxante d'Estaos Xun\u00edos d'Am\u00e9rica. Trabay\u00f3 en diversos medios art\u00edsticos, pero ye m\u00e1s reconoc\u00edu como cartelista.\nFlagg naci\u00f3 en Pelham Manor, Nueva York. Dende bien ne\u00f1u sinti\u00f3se atray\u00edu pol dibuxu, y entam\u00f3 a ilustrar revistes nacionales a la ed\u00e1 de doce a\u00f1os. A los catorce, trabay\u00f3 pal magac\u00edn \"Life\", y al a\u00f1u siguiente ya taba na plant\u00eda d'otru magac\u00edn, \"Judge\". Ente 1894 y 1898, asisti\u00f3 al Art Students League of New York.\nEstudi\u00f3 Belles Artes en Londres y Par\u00eds ente los a\u00f1os 1898\u20131900, depu\u00e9s torn\u00f3 a los Estaos Xun\u00edos, onde fizo incontables ilustraciones pa llibros, portaes de revistes, dibuxos pol\u00edticos y humor\u00edsticos, publicid\u00e1, etc. Ente les sos creaciones destac\u00f3 la tira c\u00f3mica qu'apaeci\u00f3 regularmente en \"Judge\" ente 1903 y 1907 sobre un personaxe vagabundu titulada Nervy Nat. \nEl so cartel m\u00e1s famosu foi cre\u00e1u en 1917 p'afalar el reclutamientu al ex\u00e9rcitu d'Estaos Xun\u00edos mientres la Primer Guerra Mundial. Representaba al T\u00edu Sam se\u00f1alando al espeutador (inspir\u00e1u nel cartel de Lord Kitchener pal ex\u00e9rcitu brit\u00e1nicu en pose asemeyada) cola frase \"I Want YOU for U.S. Army\". \nJames Montgomery Flagg morri\u00f3 en Nueva York y foi enterr\u00e1u nel Cementeriu Woodlawn.\nTrabayos.\n[[Categor\u00eda:Dibuxantes|Flagg]]\n[[Categor\u00eda:Persones d'Estaos Xun\u00edos]]\n[[Categor\u00eda:Wikipedia:Mantenimientu:Persones ensin plant\u00eda NF]]"}
{"id": "30409", "revid": "28171", "url": "https://ast.wikipedia.org/wiki?curid=30409", "title": "Urbano Prieto", "text": "Urbano Prieto ye un cantante asturianu de tonada.\nComo ye habitual nel mundu de la tonada, Urbano participa nos concursos entamaos a lo llargo d'Asturies y, ente otros, algam\u00f3'l segundu premiu na XIV edici\u00f3n del Concursu de Canci\u00f3n de les Mines.\nNel a\u00f1u 2002 grab\u00f3 con otros int\u00e9rpretes el CD \"La Tonada de la Mina\" nel que dex\u00f3 registraos los temas de \"La Carbonera\" y \"D\u00e9xame pasar que voi\".\nNel a\u00f1u 2004 particip\u00f3 nel espect\u00e1culu \"Nel Cam\u00edn\" del que yera guion\u00edsta Ismael Gonz\u00e1lez Arias.\nTami\u00e9n interpret\u00f3 canci\u00f3n dialogada xunto con Liliana Casta\u00f1\u00f3n.\nA lo llargo de los a\u00f1os 2003, 2005, 2006 y 2007 tuvo presente nos llistaos del Memorial Silvino Arg\u00fcelles, que reconoc\u00eden a les meyores voces del a\u00f1u."}
{"id": "30410", "revid": "43102", "url": "https://ast.wikipedia.org/wiki?curid=30410", "title": "Kendo", "text": "Kendo (\u5263\u9053, kend\u014d), col signific\u00e1u de \"v\u00eda de la espada\", ye un Gendai Budo bas\u00e1u na esgrima xaponesa. Ye una evoluci\u00f3n emparentada col arte del \"kenjutsu\", y los sos exercicios y pr\u00e1utica anicien de delles escueles concretes d'esgrima. La principal influencia t\u00e9unica nel so desendolcu foi la escuela Itto-ryu de \"kenjutsu\" (fundada contra'l sieglu XVI d.C.), cola so filosof\u00eda central al rodiu del conceutu de que tolos golpes n'esgrima xiren sobre la t\u00e9unica \"kiri-oroshi\" (cortada vertical p'abaxo). La forma moderna de kendo empecipi\u00f3 realmente a desendolcase cola introducci\u00f3n, por Naganuma Sirozaemon Kunisato (1688-1767), de les espaes de bamb\u00fa llamaes \"shinai\" y el conxuntu de pieces llixeres d'armadura de madera llam\u00e1u \"bogu\", que permitieron la pr\u00e1utica de golpes con potencia y velocid\u00e1 plenes ensin riesgu de mancar a los competidores.\nAngua\u00f1o cuasi tola pr\u00e1utica del kendo moderno ta gobernada pola Zen Nippon Kendo Renmei (Federaci\u00f3n de Kendo de Tou Xap\u00f3n), fundada nel 1951. Les competiciones x\u00falguense por puntos, declar\u00e1ndose ganador al primer competidor qu'algame dos puntos sobre\u2019l so oponente. Un puntu pue algamase con un golpe trunfante y correutamente execut\u00e1u a cualesquiera d'estos oxetivos: garg\u00fcelu, altu la cabeza, llaos de la cabeza, llaos del cuerpu, o antebrazos. Los prauticantes tami\u00e9n compiten en competiciones de formes (\"kata\"), usando espaes de madera o de metal embotao, d'acordies cola riestra de formes promulgaes pola ZNKR."}
{"id": "30411", "revid": "37624", "url": "https://ast.wikipedia.org/wiki?curid=30411", "title": "Aikido", "text": "Aikido (\u5408\u6c23\u9053, aikid\u014d) ye un arte marcial xapon\u00e9s bas\u00e1u n'agarres desarroll\u00e1u por Morihei Ueshiba (\u690d\u829d \u76db\u5e73, \"Ueshiba Morihei\", 1883-1969). L'arte consta de t\u00e9uniques de \"golpiar\", \"proyeutar\" y \"trabar articulaciones\", y tien sonad\u00eda pola so fluidez y por adautase al atacante en cuenta d'oponer \u201cfuercia contra fuercia\u201d. D\u00e1se-y la mayor importancia a axeitase al ritmu y a la intenci\u00f3n del oponente col env\u00eds d'atopar la oportunid\u00e1 y posici\u00f3n m\u00e1s afayadices p'aplicar fuercia. Tami\u00e9n ye conoc\u00edu l'aikido pola importancia que da al desendolcu espiritual y filos\u00f3ficu de los sos estudiantes reflexando'l fondu relixosu del so fundador.\nMorihei Ueshiba desendolc\u00f3 l'aikido principalmente dende'l Daito-ryu aiki-jujutsu amestando movimientos d'entrenamientu como los del \"yari\" (llanza), \"jo\" (un palu curtiu), y quiciabes tami\u00e9n \"juken\" (bayoneta). Disc\u00fatese si la influyencia m\u00e1s fuerte ye la del \"kenjutsu\", darr\u00e9u qu'un prauticante d'aikido mu\u00e9vese muncho como un xugadora d'esgrima coles manes vac\u00edes."}
{"id": "30412", "revid": "35", "url": "https://ast.wikipedia.org/wiki?curid=30412", "title": "Concursu de la Canci\u00f3n Asturiana de les Mines", "text": "El Concursu de la Canci\u00f3n Asturiana de les Mines ye un concursu de tonada entam\u00e1u pola Asociaci\u00f3n Cultura San Luis, de La Nueva (Llangr\u00e9u). Entam\u00f3 la so andadura nel a\u00f1u 1994, y foi patrocin\u00e1u pol diariu La Voz de Asturias hasta la so desaparici\u00f3n, faci\u00e9ndose darr\u00e9gu cargu del patrociniu'l diariu El Comercio.\nExisten varies categor\u00edes tanto masculines como femenines, incluyendo les de \"canci\u00f3n allerana\", \"canci\u00f3n minera\", \"gaita\", \"int\u00e9rpretes mozos\" o \"cantantes aficionaos\".\nEl primeru de los concursos, con Bel\u00e9n Arboleya como gaitera oficial, solo tuvo dos categor\u00edes \"Absoluta homes\" y \"Mozos homes\" y el so palmar\u00e9s foi'l siguiente:\nCampe\u00f3n: Maximino Sol\u00eds Lada\nSegundu: Ismael Tom\u00e1s Montes\nTerceru: Avelino Fern\u00e1ndez Corte\nCampe\u00f3n: Eloy L\u00f3pez Cuello\nSegundu: Andr\u00e9s Baraga\u00f1o Espina\nTerceru: Herm\u00f3genes Fern\u00e1ndez"}
{"id": "30416", "revid": "116", "url": "https://ast.wikipedia.org/wiki?curid=30416", "title": "Sumo", "text": "Sumo (\u76f8\u64b2, sum\u014d), consider\u00e1u por munchos el deporte nacional de Xap\u00f3n, tien los gua\u00f1os all\u00e1 una vezona. Los primeros rexistros escritos de Xap\u00f3n, dataos nel sieglu VIII d.C., conse\u00f1en el primer torn\u00e9u de sumo nel 23 d.C., per aciu concretamente del pidimientu del emperador, y el combate continuaba hasta qu'un home taba demasiao manc\u00e1u pa siguir. Nel 728 d.C., l'emperador Sh\u014dmu Tenn\u014d (\u8056\u6b66 \u5929\u7687, 701-756) entam\u00f3 a celebrar torneos oficiales de sumo nos festivales anuales de la collecha. Esta tradici\u00f3n de facer torneos delantre l'emperador continu\u00f3, pero espardi\u00f3se pasu ente pasu, con torneos que tami\u00e9n se celebraben nos festivales Shinto, y l'entrenamientu de sumo foi col tiempu amest\u00e1ndose al entrenamientu militar. Pal sieglu XVII, el sumo yera un deporte profesional organiz\u00e1u, abiertu al p\u00fablicu, del que gociaben tanto la clas alta como\u2019l com\u00fan.\nG\u00fcei\u2019l sumo reti\u00e9n munchos de los sos rebilicoques tradicionales, incluyendo un \u00e1rbitru vist\u00edu de sacerdote Shinto, y un ritual onde los competidores palmotien, apatayen, y avienten d\u00e9l sal nel ronchu enantes de cada combate. Pa ganar un combate los competidores empleguen t\u00e9uniques de proyeici\u00f3n y agarre pa llevar al otru al suelu; pierde\u2019l primeru en cincar en suelu con una parte del cuerpu que nun seyan los pies, o en tocar fuera\u2019l ronchu con cualesquier parte del cuerpu. En Xap\u00f3n f\u00e1ense al a\u00f1u seis grandes torneos, y los nomes y graos relativos de cada lluchador profesional espubl\u00edcense dempu\u00e9s de cada torn\u00e9u nuna llista official llamada \"banzuke\", que siguen relixosamente los ac\u00e9rrimes del sumo."}
{"id": "30417", "revid": "37624", "url": "https://ast.wikipedia.org/wiki?curid=30417", "title": "Kyudo", "text": "Kyudo (\u5f13\u9053, Ky\u016bd\u014d), que significa \u201cv\u00eda del arcu\", ye'l nome modernu de l'arquer\u00eda xaponesa. Orixinalmente en Xap\u00f3n, el kyujutsu, l'arte del arcu, yera una disciplina de los samur\u00e1is, la clas social xaponesa de los guerreros. L'arcu ye un arma de llarga distancia que permit\u00eda a una unid\u00e1 militar enfrentase a una fuercia oponente demientres taba inda llo\u00f1e. Si los arqueros diben d'a caballu, pod\u00eden usalos inclusive con efeutos m\u00e1s destructivos como plataforma m\u00f3vil d'armes. Los arqueros us\u00e1bense tami\u00e9n n'asedios y en batalles marines. \nCon too, del sieglu XVI n'adelantre les armes de fuegu foron arrequexando adulces al arcu como arma de guerra dominante. Como \u00e9sti perdi\u00f3 la so importancia como arma de guerra, y baxo la influencia del Budismu, Shinto, Tao\u00edsmu y Confucianismu, l'arquer\u00eda xaponesa evolucion\u00f3 al kyudo, la \u201cv\u00eda del arcu\". En delles escueles el kyudo praut\u00edcase como una pr\u00e1utica contemplativa enforma refinada, mentanto n'otres praut\u00edcase como un deporte modernu."}
{"id": "30418", "revid": "37624", "url": "https://ast.wikipedia.org/wiki?curid=30418", "title": "Jujutsu", "text": "Jujutsu (\u67d4\u8853, j\u016bjutsu), t\u00f3rnase lliteralmente a \"arte de la flexibilid\u00e1\". Pa ser m\u00e1s exautos, significa l'arte d'usar la fuercia indireuta pa vencer a un oponente, como con llaves d'articulaciones o t\u00e9uniques de proyeici\u00f3n, al contrario que la fuercia direuta que se fai por exemplu coles pu\u00f1aes o les pataes. Esto nun implica que'l jujutsu nun ense\u00f1e o emplegue golpes, sin\u00f3n que'l prop\u00f3situ del arte ye, sobre too, l'habilid\u00e1 de volver la fuercia d'un atacante contra \u00e9l y contraatacar nel puntu m\u00e1s d\u00e9bil o indefensu. \nLos m\u00e9todos de combate incl\u00fain golpes (pataes, pu\u00f1aes), proyeiciones (proyeiciones corporales, proyeiciones sobre los xuegos, proyeiciones por desequilibriu), controles (arrestar, estrangular, garrar, lluchar) y armes. Les t\u00e1ctiques defensives incl\u00fain bloquiar, safar, desequilibrar, adautase y escapar. Armes secundaries como'l \"tanto\" (pu\u00f1al), \"ryufundo kusari\" (cadena con contrapesu), \"jutte\" (porra de fierro, pa machucar cascos), y \"kakushi buki\" (armes secretes o disimulaes) incluy\u00e9ronse cuasi siempre nel \"koryu\" jujutsu.\nLa mayor\u00eda d'estos sistemes bas\u00e1bense nes circunstancies del campu batalla, y prautic\u00e1bense como artes complementaries de los sistemes d'armes m\u00e1s comunes ya importantes. Daquella a estes artes de llucha d\u00e1ban-yos nomes perestremaos, como \"kogusoku\", \"yawara\", \"kumiuchi\", y \"hakuda\". En realid\u00e1 estos sistemes d'agarres nun yeren dafechamente sistemes de combate ensin armes, pero descr\u00edbense m\u00e1s esautamente como medios a travi\u00e9s de los qu'un guerreru desarm\u00e1u o poco arm\u00e1u podia vencer en batalla a un enemigu mui bien arm\u00e1u y con armadura. Idealmente'l samurai tar\u00eda arm\u00e1u y nun precisar\u00eda enfotase neses t\u00e9uniques.\nEn tiempos m\u00e1s serondos, dellos koryu tresform\u00e1ronse en sistemes m\u00e1s familiares pa los prauticantes del jujutsu que normalmente vemos g\u00fcei. Estos sistemes t\u00e1n xeneralmente dise\u00f1aos pa enfrentase a oponentes que nun lleven armadura nin t\u00e1n nun mediu de batalla. Poro incl\u00fain munchu usu de \"atemi waza\" (t\u00e9uniques de cutir en puntos vitales). Son t\u00e1ctiques que diben ser de pocu xeitu contra un oponente con armadura nun campu batalla. Pero ser\u00eden de munchu valir pa daqui\u00e9n que s'enfrentara a un enemigu o oponente en tiempos de paz vist\u00edu con ropa normal de cai. De xemes en cuando inclu\u00edense nel curr\u00edculum armes discretes como cuchiellos o \"tessen\" (abanicos de fierro).\nAngua\u00f1o praut\u00edquense munches formes de jujutsu, tanto antig\u00fces como modernes. Dellos m\u00e9todos de jujutsu incorpor\u00e1ronse o amest\u00e1ronse al yudu y al aikido, y tami\u00e9n foron esportaos al mundu enteru y tresformaos en sistemes de llucha deportiva, adoptaos en too o en parte por escueles de k\u00e1rate o otres artes marciales non emparentaes, prauticaos inda como se facia hai sieglos, o tolo anterior en xunto."}
{"id": "30419", "revid": "10224", "url": "https://ast.wikipedia.org/wiki?curid=30419", "title": "Jiu Jitsu", "text": ""}
{"id": "30420", "revid": "10224", "url": "https://ast.wikipedia.org/wiki?curid=30420", "title": "Jiu-jitsu", "text": ""}
{"id": "30421", "revid": "10224", "url": "https://ast.wikipedia.org/wiki?curid=30421", "title": "Ju jitsu", "text": ""}
{"id": "30422", "revid": "10224", "url": "https://ast.wikipedia.org/wiki?curid=30422", "title": "Ju-jitsu", "text": ""}
{"id": "30423", "revid": "10224", "url": "https://ast.wikipedia.org/wiki?curid=30423", "title": "Ju jutsu", "text": ""}
{"id": "30424", "revid": "10224", "url": "https://ast.wikipedia.org/wiki?curid=30424", "title": "Ju-jutsu", "text": ""}
{"id": "30425", "revid": "735", "url": "https://ast.wikipedia.org/wiki?curid=30425", "title": "Ninjutsu", "text": "El ninjutsu foi desendolc\u00e1u por dellos grupos de persones principalmente de la provincia d'Iga y de la ciud\u00e1 de Koka, prefeutura de Shiga, en Xap\u00f3n. Al travi\u00e9s de la historia los \"shinobi\" foron consideraos asesinos, esploradores y esp\u00edes, pero en realid\u00e1 yeren persones con fuertes creyencies espirituales que refugaben vivir les sos vides d'una manera que nun escoyeren ellos mesmos. Son sobre too conoc\u00edos pol so usu del disimulu y l'enga\u00f1u. Na imaxinaci\u00f3n del p\u00fablicu foron venceyaos a actividaes consideraes criminales por los est\u00e1ndares modernos. A lo llargo la historia munches escueles (\"ryu\") estremaes ense\u00f1aron les sos versiones \u00faniques del \"ninjutsu\". Un exemplu d'estes ye la Togakure-ryu. Esti \"ryu\" foi desarroll\u00e1u por un guerreru samurai venc\u00edu llam\u00e1u Daisuke Togakure dempu\u00e9s d'escapar a la rex\u00f3n d'Iga. M\u00e1s tarde contaut\u00f3 col monxu guerreru Kain Doshi, que-y aprendi\u00f3 una nueva manera de ver la vida y los medios pa sobrevivir (\"ninjutsu\"). \nEl \"ninjutsu\" construy\u00f3se como una coleici\u00f3n de t\u00e9uniques fundamentalmente pa sobrevivencia nel est\u00e1u en guerra del Xap\u00f3n feudal nel sieglu XIV. Los \"ninja\" usaben el so arte p'asegurase la sobrevivencia nuna d\u00f3mina de violentu baruyu pol\u00edticu. El ninjutsu incluy\u00eda m\u00e9todos de llograr informaci\u00f3n y t\u00e9uniques d'evitar ser descubiertu, fuximientu y desinformaci\u00f3n. El \"ninjutsu\" tami\u00e9n pue abarcar entrenamientu n\u2019amarutase, safase, degolar, arquer\u00eda, medicina, explosivos y velenos."}
{"id": "30426", "revid": "10224", "url": "https://ast.wikipedia.org/wiki?curid=30426", "title": "Ninjitsu", "text": ""}
{"id": "30427", "revid": "10224", "url": "https://ast.wikipedia.org/wiki?curid=30427", "title": "Ninpo", "text": ""}
{"id": "30428", "revid": "10224", "url": "https://ast.wikipedia.org/wiki?curid=30428", "title": "Shinobi-jutsu", "text": ""}
{"id": "30434", "revid": "43102", "url": "https://ast.wikipedia.org/wiki?curid=30434", "title": "Artes marciales de Xap\u00f3n", "text": "Artes marciales de Xap\u00f3n ye una espresi\u00f3n a respeutive de la pergrande varied\u00e1 d'artes marciales natives de Xap\u00f3n. Polo menos tres t\u00e9rminos xaponeses interc\u00e1mbiense davezu cola fras \"artes marciales de Xap\u00f3n\": \"budo\", que lliteralmente significa \"v\u00eda marcial\", \"bujutsu\" (\u6b66\u8853), que nun tien torna perfeuta pero que significa dalgo asina como ciencia, arte o oficiu de la guerra; y \"bugei\" (\u6b66\u82b8), que lliteralmente significa \"arte marcial.\" La pallabra \"budo\" ye moderna, y normalmente val pa indicar la pr\u00e1utica de les artes marcales como un mou de vida, y abarca dimensiones f\u00edsiques, espirituales, y morales col aquel del medru, realizaci\u00f3n o desarrollu personal. Los t\u00e9rminos \"bujutsu\" y \"bugei\" tienen definiciones m\u00e1s discretes, polo menos si se fala dende'l puntu de vista hist\u00f3ricu. \"Bujutsu\" refierse concretamente a l'aplicaci\u00f3n pr\u00e1utica de les t\u00e1utiques y t\u00e9uniques marciales nel combate real. \"Bugei\" refierse a l'adautaci\u00f3n o deprendimientu d'eses t\u00e1utiques y t\u00e9uniques pa facilitar la instrucci\u00f3n y divulgaci\u00f3n sistematizaes dientro d'un rodiu d'aprendizaxe formal.\nHistoria.\nL'aniciu hist\u00f3ricu de les artes marciales xaponeses hai que lu alcu\u00e9ntrase nes tradiciones guerreres de los samur\u00e1i y nel sistema de castres qu'acutaba l'usu d'armes pa los miembros de les clases guerreres. Al principiu esper\u00e1base que los samur\u00e1i fueren afechiscos en munches armes, asina como en combate a mano vac\u00eda, y qu'algamaren el dominiu m\u00e1s altu posible de les habilidaes de combate col env\u00eds d'honrase a s\u00ed mesmos o al so se\u00f1or. Col tiempu esti prop\u00f3situ anici\u00f3 una filosof\u00eda de llograr metes espirituales per aciu d'esforciase en perfeicionar les habilidaes marciales.\nPolo com\u00fan el desendolcu de les t\u00e9uniques combatives enxar\u00e9yase coles arb\u00edes usaes pa executar eses t\u00e9uniques. Nun mundu en constante camb\u00e9u, eses arb\u00edes cambien constantemente riquiendo que les t\u00e9uniques pa usales se reinventen de contino. La historia del Xap\u00f3n ye \u00fanica pol so relativu aislamientu. En comparanza coles del restu'l mundu, les arb\u00edes xaponeses de guerra evolucionaron adulces. Munchos piensen qu'esto dio a la clas guerrera la oportunid\u00e1 d'estudiar les sos armes m\u00e1s a fondu que n'otres cultures. Ensin embargu la ense\u00f1anza y entrenamientu d'estes artes marciales evolucion\u00f3, primero coles circunstancies de los campos de batalla (l'arquer\u00eda que dexa pasu a la espada, que dexa pasu a la llanza), llueu a travi\u00e9s d'un llargu periodu de paz y finalmente nos tiempos modernos. Col tiempu dos tendencies definieron les artes: primero hubo una especializaci\u00f3n creciente, y en segundu llugar munches artes evolucionaron haza pr\u00e1utiques m\u00e1s pac\u00edfiques tresmitiendo les ense\u00f1ances del budo, qu'impliquen un prop\u00f3situ m\u00e1s altu que'l simple de dominar les armes.\nLes artes marciales aniciaes o desarrollaes en Xap\u00f3n son perestremaes, con grandes diferencies nes arb\u00edes d'entrenamientu, m\u00e9todos y filosof\u00eda ente les innumberables escueles y estilos. Ello ye, les artes marciales xaponeses div\u00eddense xeneralmente en \"koryu\" y \"gendai budo\" en base respeutivamente a si esist\u00eden o non enantes de la Restauraci\u00f3n Meiji. Darr\u00e9u que \"gendai budo\" y \"kory\u016b\" avecen compartir el mesmu orixe hist\u00f3ricu, at\u00f3pense dellos tipos d'artes marciales (como jujutsu, kenjutsu, o naginatajutsu) en dambos llaos de la llende.\nKory\u016b.\nVer: Koryu\n\"Kory\u016b\" (\u53e4\u6d41), col signific\u00e1u d'escuela tradicional o vieya escuela, refierse espec\u00edficamente a escueles d'artes marciales qu'aniciaron en Xap\u00f3n o enantes del principiu de la Restauraci\u00f3n Meiji en 1866, o enantes del edictu Haitorei en 1876.\nEl t\u00e9rminu \u00fasase tami\u00e9n xeneralmente pa indicar qu'un estilu o arte concretu ye \"tradicional\" m\u00e1s que \"modernu\". Ensin embargu hai dalg\u00fan alderique al rodiu de lo que pa un arte significa ser \"tradicional\" o \"modernu\". Como regla xeneral de clasificaci\u00f3n, el prop\u00f3situ principal d'un arte marcial \"koryu\" tien de ser el so usu na guerra. L'exemplu m\u00e1s estremu d'una escuela \"koryu\" ye aquella que calti\u00e9n les sos pr\u00e1utiques marciales tradicionales, y davezu antig\u00fces, inclusive nun habiendo guerres pa probales. Otres escueles \"koryu\" pueden facer cambeos nes sos pr\u00e1utiques pa reflexar el pasu'l tiempu (lo que pue que resulte, o pue que non, na perda de la condici\u00f3n de \"koryu\" a g\u00fceyos del observador). Nesto estr\u00e9mense de les artes marciales \"modernes\", que principalmente oc\u00fapense de la meyora personal (mental, f\u00edsica o espiritual) del prauticante individual, con estremaos graos d'empe\u00f1u na aplicaci\u00f3n pr\u00e1utica del arte marcial pa prop\u00f3sitos de deporte o de defensa personal.\nLes siguientes subseiciones nun representen escueles concretes d'artes marciales, sin\u00f3n m\u00e1s bien tipos xen\u00e9ricos d'artes marciales. Estes estr\u00e9mense xeneralmente en base a la so metodolox\u00eda y preseos d'entrenamientu, masque inda esisten munches diferencies dientro de ca\u00fana.\nSumo.\nVer: Sumo\nJujutsu.\nVer: Jujutsu\nL'arte de la espada.\nVer: Katana\nL'arte de la espada tien un sistema de valores cuasi mitol\u00f3xicu, y hai quien creye que ye l'arte marcial por escelencia, superando al restu. Al marxe de si ye cierta esa creyencia o non, la espada mesma foi suxetu d'histories y lleendes al travi\u00e9s de pr\u00e1uticamente toles cultures nes que s'emplegara como ferramienta de violencia. En Xap\u00f3n l'usu de la katana nun ye diferente. Anque n'orixe les m\u00e1s importantes habilidaes de la clas guerrera yeren la ma\u00f1a en montar a caballu y disparar l'arcu, esto col tiempu dex\u00f3 paso al manexu de la espada. Les primeres espaes, que pueden datase tan llo\u00f1e como la era Kofun (sieglos III y IV) yeren principalmente de cortu reutu. Seg\u00fan la lleenda les espaes curves reforzaes pol famosu procesu de dobl\u00e1u foron forxaes pela primer vez pol ferreru Amakuni Yasutsuna (ca. 700 e.C.). Otres fontes espliquen que'l procesu de dobl\u00e1u tr\u00e1xose a Xap\u00f3n dende China.\nEl principal desendolcu de la espada foi ente'l 985 d.C. y el 1597 d.C. Esti desendolcu carauter\u00edzase por ser enforma art\u00edsticu nes d\u00f3mines pac\u00edfiques, y volv\u00eda da-y importancia a la duraci\u00f3n, utilid\u00e1 y producci\u00f3n a embute nos periodos intermitentes de guerres, sobre too na guerra civil del periodu Kamakura nel sieglu XII y les invasiones mongoles del sieglu XIII (que concretamente vieron el pasu de la mayor parte de l'arquer\u00eda a caballu a la llucha pedestre cuerpu a cuerpu).\nEsti desendolcu de la espada ye paralelu al de los m\u00e9todos usaos pa remanala. En tiempos de paz, los guerreros entrenaben cola espada y inventaben nueves formes de facela eficaz. Eses teor\u00edes prob\u00e1benles llueu en guerra. Tres finar la guerra los que sobreviv\u00eden esaminaben lo que funcionara y lo que non, y diben tresmitiendo los sos conocimientos. Nel 1600 d.C., Tokugawa Ieyasu (1543-1616) algam\u00f3'l control total de tol Xap\u00f3n, y el pa\u00eds entam\u00f3 un periodu de paz duradera qu'hab\u00eda llegar hasta la Restauraci\u00f3n Meiji. Nesti periodu les t\u00e9uniques d'espada pasaron de ser la principal arb\u00eda pa matar a convertise en contenedores d'una filosof\u00eda de desarrollu personal y perfeicionamientu espiritual.\nLa terminolox\u00eda usada pa describir l'arte xapon\u00e9s del manexu de la espada ye daqu\u00e9 ambigua. Us\u00e1ronse munchos nomes pa describir los estremaos aspeutos del arte, o p'abarcar l'arte ensembre. \nKenjutsu.\nVer: Kenjutsu\n\"Kenjutsu\" (\u5263\u8853) significa lliteralmente \"l'arte/ciencia de la espada\". Anque'l t\u00e9rminu us\u00f3se pa nomar en xeneral el manexu de la espada ensembre, en tiempos modernos \"kenjutsu\" \u00fasase m\u00e1s davezu pa referise al aspeutu concretu de la esgrima xaponesa que ye l'entrenamientu con compa\u00f1eru arm\u00e1u con espada. Ye la forma m\u00e1s antigua d'entrenamientu, y nel so nivel m\u00e1s cenciellu consiste en dos compa\u00f1eros coles espaes desenvainaes que prautiquen habilidaes de combate. Hist\u00f3ricamente prautic\u00e1base con katanes de madera (\"bokken\"), y cuasi siempre consist\u00eda en formes predeterminaes llamaes \"kata\", o dacuando llamaes \"kumitachi\", asemeyaes a los exercicios por pareyes prauticaos en kendo. Ente los estudiantes m\u00e1s avanzaos, l'entrenamientu del \"kenjutsu\" tami\u00e9n pue incluyir graos crecientes de pr\u00e1utica d'estilu llibre.\nBattojutsu.\nVer: Battojutsu\n\"Battojutsu\" (\u629c\u5200\u8853), que significa lliteralmente \"l'arte/ciencia de desenvainar una espada\", ye l'aspeutu del manexu de la espada que se centra en desenvainar eficazmente la espada, cortar al enemigu y tornar la espada a la so vaina (\"saya\"). Concretamente'l t\u00e9rminu empecipi\u00f3 a usase nel periodu de los estaos en guerra (sieglos XV al XVII). Enforma rellacion\u00e1u col \"iaijutsu\", pero precedi\u00e9ndolu, l'entrenamientu del \"battojutsu\" c\u00e9ntrase nel contrataque defensivu. L'entrenamientu del \"battojutsu\" incorpora t\u00e9unicamente los \"kata\", pero xeneralmente consta d'unos pocos movimientos nam\u00e1i, centr\u00e1ndose n'arreblagar contra l'enemigu, desenvainar, facer una o m\u00e1s cortaes y envainar l'arma. Los exercicios de \"battojutsu\" avecen ser menos complicaos y mirar menos pola est\u00e9tica que los kates del \"iaijutsu\" o'l \"iaid\u014d\". Hai que se decatar finalmente de que l'usu del nome nun ye por s\u00ed mesmu definitoriu: lo que ye \"battojutsu\" pa una escuela igual ye \"iaijutsu\" pa otra.\nIaijutsu y Iaido.\nVer: Iaijutsu, Iaido\n\"Iaijutsu\" (\u5c45\u5408\u8853), que se traduz aproximao como \"l'arte/ciencia de la presencia mental y la reaici\u00f3n inmediata\u201d, ye tami\u00e9n l'arte xapon\u00e9s de desenvainar la espada. Pero al contrario que'l \"battojutsu\", el \"iaijutsu\" tiende a ser t\u00e9unicamente m\u00e1s complexu y c\u00e9ntrase muncho m\u00e1s en perfeicionar la forma. Los aspeutos t\u00e9unicos principales son: desenvainar la espada nidia y controladamente, travesar o cortar a un oponente, quitar el sangre del cortu, y envainar darr\u00e9u la espada. \n\"Iaido\" (\u5c45\u5408\u9053), que vien ser \"la v\u00eda de la presencia mental y la reaici\u00f3n inmediata\", ye te\u00f3ricamente la modernizaci\u00f3n del \"iaijutsu\", pero na pr\u00e1utica dambos son netos de cutiu. El camudamientu del \"jutsu\" pol \"do\" ye parte del inter\u00e9s del sieglu XX nel desarrollu personal y espiritual, una evoluci\u00f3n que tuvo llugar en munches artes marciales. Nel casu del \"iaido\", delles escueles nam\u00e1i cambiaron el nome ensin alteriar el curr\u00edculum, mientres qu'otres pasaron dafechu d'una orientaci\u00f3n combativa al medru espiritual.\nNaginatajutsu.\nVer: Naginatajutsu\n\"Naginatajutsu\" (\u9577\u5200\u8853) ye l'arte xapon\u00e9s de remanar la \"naginata\", un arma paecida a l'alabarda o la bisarma medievales europees. La pr\u00e1utica contempor\u00e1nea de \"naginata\" ye cuasi toa una forma modernizada (\"gendai budo\") llamada la \"v\u00eda de la naginata\" (\"naginata-do\") o \"nueva naginata\" (\"atarashii naginata\"), na que tami\u00e9n se faen competiciones.\nSicas\u00ed munchos koryu caltienen el naginatajutsu nel so curr\u00edculum. Ye de destacar tami\u00e9n qu'a \u00faltimos del periodu Edo, us\u00e1bense les naginata pa entrenar defensivamente a les dames. D'esta miente la mayor\u00eda de los estilos de naginatajutsu ll\u00e9venlos muyeres y la mayor\u00eda de los prauticantes xaponeses de naginata son muyeres. Esto llev\u00f3 a la idea de que'l naginatajutsu ye un arte marcial que nun usaben los guerreros homes. Pero en realid\u00e1'l naginatajutsu desarroll\u00e1ronlu monxos guerreros del Xap\u00f3n medieval tempranu y us\u00e1ronlu abondo los samur\u00e1i.\nSojutsu.\nVer: Sojutsu\n\"Sojutsu\" (\u69cd\u8853) ye l'arte xapon\u00e9s de lluchar cola llanza (\"yari\"). Na mayor parte de la historia del Xap\u00f3n el \"sojutsu\" prautic\u00e1ronlu enforma les escueles tradicionales. En tiempos de guerra, foi l'arte principal de munchos soldaos. G\u00fcei ye un arte secundariu ense\u00f1\u00e1u en mui poques escueles.\nNinjutsu.\nVer: Ninjutsu, Ninja\nEl \"ninjutsu\" foi desendolc\u00e1u por dellos grupos de persones principalmente de la provincia d'Iga y de la ciud\u00e1 de Koga, prefeutura de Shiga, en Xap\u00f3n. Al travi\u00e9s de la historia los \"shinobi\" foron consideraos asesinos, esploradores y esp\u00edes, pero en realid\u00e1 yeren persones con fuertes creyencies espirituales que refugaben vivir les sos vides d'una manera que nun escoyeren ellos mesmos. Son sobre too conoc\u00edos pol so usu del disimulu y l'enga\u00f1u. Na imaxinaci\u00f3n del p\u00fablicu foron venceyaos a actividaes consideraes criminales polos est\u00e1ndares modernos. A lo llargo la historia munches escueles (\"ryu\") estremaes ense\u00f1aron les sos versiones \u00faniques del \"ninjutsu\". Un exemplu d'estes ye la Togakure-ryu. Esti \"ryu\" foi desarroll\u00e1u por un guerreru samur\u00e1i venc\u00edu llam\u00e1u Daisuke Togakure dempu\u00e9s d'escapar a la rex\u00f3n d'Iga. M\u00e1s tarde contaut\u00f3 col monxu guerreru Kain Doshi, que-y aprendi\u00f3 una nueva manera de ver la vida y los medios pa sobrevivir (\"ninjutsu\"). \nEl \"ninjutsu\" construy\u00f3se como una coleici\u00f3n de t\u00e9uniques fundamentalmente pa sobrevivencia nel est\u00e1u en guerra del Xap\u00f3n feudal nel sieglu XIV. Los \"ninja\" usaben el so arte p'asegurase la sobrevivencia nuna d\u00f3mina de violentu baruyu pol\u00edticu. El ninjutsu incluy\u00eda m\u00e9todos de llograr informaci\u00f3n y t\u00e9uniques d'evitar ser descubiertu, fuximientu y desinformaci\u00f3n. El \"ninjutsu\" tami\u00e9n pue abarcar entrenamientu n'amarutase, safase, degolar, arquer\u00eda, medicina, esplosivos y velenos.\nOtres artes marciales koryu.\nLes escueles orixinales d'artes marciales de Xap\u00f3n foron cuasi dafechu \"sogo\" (xeneral) bujutsu. Cola llarga paz del shogunatu Tokugawa hubo una medr\u00eda na especializaci\u00f3n con munches escueles, que s'identificaron a s\u00ed mesmes con concretes armes de guerra principales. Sicas\u00ed hai munches armes adicionales emplegaes polos guerreros del Xap\u00f3n feudal, y un arte pa remanar ca\u00fana. Normalmente estudi\u00e1bense como armes secundaries o terciaries dientro d'una escuela, pero hai esceiciones, como l'arte de remanar el palu curtiu, (\"jodo\") que yera'l principal arte ense\u00f1\u00e1u pola Shint\u014d Mus\u014d-ry\u016b.\nEsistieron otres artes p'aprender habilidaes militares distintes al usu de les armes. Exemplos d'estes son habilidaes acu\u00e1tiques como nadar y vadiar r\u00edos (\"suijutsu\"), equitaci\u00f3n (\"bajutsu\"), provocar quemes y esbarrumbar (\"kajutsu\").\nGendai budo.\nVer: Gendai Budo\n\"Gendai bud\u014d\" (\u73fe\u4ee3\u6b66\u9053), col signific\u00e1u lliteral de \"v\u00eda marcial moderna\", ye un t\u00e9rminu xen\u00e9ricu us\u00e1u pa describir les artes marciales xaponeses que se consideren \"modernes\". Ello ye, o que l'arte foi fund\u00e1u dempu\u00e9s del entamu de la Restauraci\u00f3n Meiji en 1868, o que ye un arte que camud\u00f3 la so metodolox\u00eda talamente que perdi\u00f3'l calter de \"koryu\" y agora ye consider\u00e1u \"gendai budo\". Aikido y yudu son exemplos de \"gendai budo\" que foron fundaos na era moderna, mientres que'l \"iaido\" representa la modernizaci\u00f3n d'una pr\u00e1utica que tien sieglos d'esistencia.\nLa diferencia central ta en que, como s'esplicara m\u00e1s p'arriba en \"koryu\", les artes \"koryu\" praut\u00edquense como se facia cuando la so utilid\u00e1 principal yera'l so usu na guerra, mientres que'l prop\u00f3situ principal de los \"gendai budo\" ye l'ameyoramientu personal, cola aplicaci\u00f3n como prop\u00f3situ secundariu. Am\u00e1s munchos \"gendai budo\" incluyeron una parte deportiva moderna. El yudu y el kendo modernu son bonos exemplos d'esto.\nYudu.\nVer: Yudu\nKendo.\nVer: Kendo\nAikido.\nVer: Aikido\nKyudo.\nVer: Kyudo\nK\u00e1rate.\nVer: K\u00e1rate\nConceutos filos\u00f3ficos y estrat\u00e9xicos.\nAiki.\nEl principiu d' \"aiki\" (\u5408\u6c17) ye perdif\u00edcil de describir o esplicar. La traducci\u00f3n m\u00e1s cenciella d' \"aiki\", como \"enerx\u00eda que s'a\u00fane\", contradiz la so fondura filos\u00f3fica. En xeneral ye'l principiu d'adautase al oponente col aquel de vencelu. Ye precisamente esti conceutu d'\"adautase\", o \"aunise\", o inclusive \"harmonizase\" (toes elles interpretaciones v\u00e1lides d\"'ai\"), nel que ta l'enquiz. Unu pue \"adautase\" al oponente nun choque de fuercies, posiblemente hasta col result\u00e1u d'achuquinase entrambos, pero esto nun ye \"aiki\". \"Aiki\" enc\u00e1rnase na idea d'aunise f\u00edsica y mentalmente col oponente col env\u00eds espresu d'evitar un choque de fuercies direutu. Na pr\u00e1utica, \"aiki\" ll\u00f3grase primero auni\u00e9ndose col movimientu del oponente (aspeutu f\u00edsicu) asina como cola so intenci\u00f3n (parte mental), y dempu\u00e9s venciendo la volunt\u00e1 del oponente y redirixendo'l so movimientu y la so intenci\u00f3n.\nHist\u00f3ricamente esti principiu us\u00f3se pa prop\u00f3sitos destructivos, p'aprovechase d'una ventaya y matar al adversariu. El modernu arte del aikido ta fund\u00e1u sobre'l principiu de que'l control del oponente llogr\u00e1u pola aplicaci\u00f3n ama\u00f1osa d\"'aiki\" pue usase pa vencelu ensin da\u00f1alu.\nActit\u00fa.\n\"Kokoro\" (\u5fc3) ye un conceutu compart\u00edu por munches artes marciales pero que nun tien un \u00fanicu signific\u00e1u acept\u00e1u. T\u00f3rnase lliteralmente a \"coraz\u00f3n\", y n'otru contestu pue tami\u00e9n significar \"calter\" o \"actit\u00fa.\" El calter ye un conceutu central nel k\u00e1rate, y considerando la naturaleza \"do\" del k\u00e1rate modernu, dase muncha importancia al ameyoramientu personal. Dizse davezu que l'arte del karate ye pa la defensa personal; nun da\u00f1ar al oponente ye la so espresi\u00f3n cimera. Una cita popular qu'enzarra esti conceutu ye la siguiente:\nBudo.\nVer: Budo\nLliteralmente \"la v\u00eda de la guerra\", \u00fasase de manera asemeyada al t\u00e9rminu artes marciales masque refer\u00edu concretamente a los estilos xaponeses.\nBushido.\nVer: Bushido\nBushido, lliteralmente \"la v\u00eda del guerreru\", ye un c\u00f3digu d'honor pal mou de vida samur\u00e1i, en principiu asemey\u00e1u al de la caballer\u00eda pero culturalmente mui distintu. Los que cultiven el Bushido son exemplarmente afechiscos con una espada o un arcu, y son a resistir gran dolor y malestar. C\u00e9ntrase perriba too nel coraxe, bravura y llealt\u00e1 al propiu se\u00f1or (daimyo).\nCortes\u00eda.\nEn pallabres de Shigeru Egami:\nUnes pallabres que tengo oy\u00edo muncho son que \u201ctoo empieza con \"rei\" y termina con \"rei\"\u201d. La mesma pallabra, con too, pue interpretase de delles maneres; ye'l \"rei\" de \"reigi\", que significa \"etiqueta, cortes\u00eda\", y ye tami\u00e9n el \"rei\" de \"keirei\", \"saludu\" o \"reverencia.\" A veces espl\u00edcase'l signific\u00e1u de \"rei\" en t\u00e9rminos de \"kata\" o \"katachi\" (\"exercicios formales\" y \"forma\" o \"patr\u00f3n\"). Ye fundamental non solamente en k\u00e1rate sin\u00f3n en toles artes marciales modernes. Polo que se refier a les artes marciales modernes, hai qu'atalantar \"rei\" como la reverencia ceremonial que ye manifestaci\u00f3n d'educaci\u00f3n y de cortes\u00eda.\nEl que quier siguir la sienda del k\u00e1rate tien que ser cort\u00e9s, non solamente nel entrenamientu sin\u00f3n tami\u00e9n na vida diaria. Tien que ser humilde y parcial, pero nunca servil. La so execuci\u00f3n de los kates tien que reflexar valor y enfotu. Esta combinaci\u00f3n aparentemente parad\u00f3xica de valor y amabilid\u00e1 lleva al cabu a l'harmon\u00eda. Ye verd\u00e1 qu'ensin cortes\u00eda pi\u00e9rdese l'esp\u00edritu del k\u00e1rate, como sol\u00eda dicir el Maestru Funakoshi.\nKiai.\nVer: Kiai\nT\u00e9rminu que describe l'\u201desp\u00edritu de llucha\u201d y que se traduz davezu, anque non mui acertadamente, como \u201cgritu\u201d.\nM\u00e9todos duros y suaves.\nVer: Duro y suave (artes marciales)\nHai dos metodolox\u00edes estrat\u00e9xiques fundamentales d'aplicaci\u00f3n de la fuercia nes artes marciales xaponeses. Una ye'l m\u00e9todu duru (\u525b\u6cd5, g\u014dh\u014d), y otra ye'l m\u00e9todu suave (\u67d4\u6cd5, j\u016bh\u014d). Nestos conceutos ta impl\u00edcita la so naturaleza dixebrada pero igual ya interrellacionada, cumpliendo asina colos principios chinos del yin y yang (\"in\" y \"y\u014d\" en xapon\u00e9s).\nEl m\u00e9todu duru carauter\u00edzase pola aplicaci\u00f3n direuta de fuercia contra una fuercia opuesta. Na pr\u00e1utica esto pue ser un ataque direutu, consistente en movese direutamente haza l'oponente al tiempu qu'esti ye golpi\u00e1u. Una t\u00e9unica defensiva onde'l defensor af\u00edtase pa bloquiar o parar (oponi\u00e9ndose direutamente al ataque fren\u00e1ndolu o esvi\u00e1ndolu d'un golpe) ser\u00eda un exemplu d'un m\u00e9todu de defensa duru. Ye com\u00fan que les t\u00e9uniques del m\u00e9todu duru seyan lliniales.\nEl m\u00e9todu suave carauter\u00edzase pola aplicaci\u00f3n indireuta de fuercia, que refuga o redirixe la fuercia contraria. Un exemplu de m\u00e9todu suave ye por casu recibir un ataque saf\u00e1ndose pa que pase, y darr\u00e9u a\u00f1ader fuercia al miembru del atacante col env\u00eds de desequilibrar la turniada. Les t\u00e9uniques del m\u00e9todu suave son polo com\u00fan de xeitu circular.\nEstes definiciones fixeron nacer de cutiu la dixebra ilusoria ente artes marciales d'\u201destilu duru\u201d y d'\u201destilu suave\u201d. Lo cierto ye que la mayor\u00eda de los estilos prautiquen t\u00e9unicamente dambos, al marxe de la so nomenclatura interna. Analizando les diferencies seg\u00fan los principios del yin y el yang, los fil\u00f3sofos afirmen que la falta de cualquiera d'ellos fai les habilidaes del prauticante desequilibraes o deficientes, porque'l yin y el yang por separao son ca\u00fan solamente una parte d'un tou.\nApertures, iniciativa y oportunid\u00e1.\nLes apertures, la iniciativa y la oportunid\u00e1 son conceutos dafechamente interrellacionaos aplicables a la defensa personal y al deporte competitivu. Ca\u00fan d'ellos describe distintes considerances refer\u00edes a entamar un ataque o contratacar con \u00e9situ.\nLes apertures (\u9699, suki) son la base d'un ataque efeutivu. Anque ye posible cutir con eficacia a un oponente que ta prepar\u00e1u pa recibir un ataque, ye bramente preferible atacar cuando y onde haya una apertura nel oponente. Lo que significa qu'haya una apertura pue ser daqu\u00e9 tan descar\u00e1u como que l'oponente vuele gald\u00edu y baxe la so guardia (por exemplu que baxe les manes), o tan sutil como un intre instantaneu de desconcentraci\u00f3n. Na cl\u00e1sica forma de combate ente maestros, ca\u00fan d'ellos para cuasi ensin mover nin llixu hasta que nota la m\u00e1s m\u00ednima apertura; solo ent\u00f3s llancen un ataque tan ablucante como puedan, col env\u00eds d'achuquinar al oponente con un solu golpe.\nNes artes marciales xaponeses, \"iniciativa\" (\u5148, sen) refierse al \"momentu decisivu nel qu'entama l'aici\u00f3n de matar.\"\nHai dos tipos d'iniciativa nes artes marciales xaponeses: iniciativa anticipada (\u5148\u306e\u5148, sen no sen) y iniciativa retrasada (\u5f8c\u306e\u5148, go no sen). Cada tipu d'iniciativa ye complementu del otru, y tien diferentes ventayes y puntos flacos. La iniciativa anticipada ye tomar ventaya d'una apertura na guardia o concentraci\u00f3n d'un adversariu. Pa tener dafechu la iniciativa anticipada, l'ataque llanz\u00e1u tien de facese con total sincerid\u00e1 y ensin duldar un mizcu, y pr\u00e1uticamente inorando la posibilid\u00e1 d'un contrataque del oponente. La iniciativa retrasada implica un intentu activu de provocar un ataque del oponente que cree un puntu flacu nes defenses d'esti, davezu faciendo xamuestra d'una apertura que resulta demasiao tentadora como pa que la refugue l'adversariu.\nLos conceutos anteriores tan integraos na idea del intervalu o oportunid\u00e1 nel combate (\u9593\u5408\u3044, maai). \"Maai\" ye un conceutu complexu, que non solo incl\u00fai la distancia ente oponentes, sin\u00f3n tami\u00e9n el tiempu que-yos lleva cruciar la distancia, y l'\u00e1ngulu y ritmu d'ataque. Concretamente ye la \u201cposici\u00f3n\u201d exauta dende la qu'un oponente pue cutir al otru dempu\u00e9s de considerar los elementos anteriores. Por exemplu'l \"maai\" del oponente m\u00e1s r\u00e1pidu ta m\u00e1s llo\u00f1e que'l del m\u00e1s lentu. Lo ideal ye qu'un oponente caltenga \"maai\" al tiempu que torga que l'otru faiga lo mesmo.\nLos Tres Ataques\nShuhari.\nEl principiu de shuhari describe les tres etapes del deprendimientu.\nEstaos de la mente: vac\u00eda, inamovible, sollerte, y de principiante.\nVer respeutivamente: Mushin, Fudoshin, Zanshin, Shoshin\nPedagox\u00eda.\nEscueles.\nVer: Ryu (escuela)\nCol signific\u00e1u lliteral de \"corriente\" o \u201cfluxu\u201d, el t\u00e9rminu xapon\u00e9s \u201cryu\u201d (nun pronunciar \u201cr\u00edu\u201d sin\u00f3n \u201cri\u00fa\u201d) \u00fasase pa describir una escuela concreta d'un arte.\nInstructores.\nSensei (\u5148\u751f) ye'l t\u00edtulu us\u00e1u pal maestru, nun sen asemey\u00e1u al acad\u00e9micu \u201cprofesor\u201d. Soke (\u5b97\u5bb6, s\u014dke) traduzse como \u201cmaestru cabezaleru\u201d, col sen de cabezaleru d'un \u201cryu\u201d.\nPrincipiantes y avanzaos.\nLa rellaci\u00f3n carauter\u00edstica ente estudiantes avanzaos (\u5148\u8f29, senpai) y estudiantes primerizos (\u5f8c\u8f29, k\u014dhai) nun anicia nes artes marciales, sin\u00f3n na cultura xaponesa y asi\u00e1tica en xeneral. Enconta les rellaciones interpersonales xaponeses en munchos contestos, como nos negocios, na escuela o nos deportes, y vieno tami\u00e9n a ser parte del procesu de deprendimientu nes escueles xaponeses d'artes marciales. Un estudiante veteranu ye superior de tolos estudiantes qu'empezaron a entrenar dempu\u00e9s d'\u00e9l o bien t\u00e1n perbaxo en grau. El rol d'estudiante avanz\u00e1u ye decisivu pal adoctrinamientu de los principiantes na etiqueta, \u00e9tica del trabayu y otres virt\u00faes importantes pa la escuela. Del estudiante primerizu o m\u00e1s nuevu esp\u00e9rase que trate a los m\u00e1s avanzaos con respetu, y xuega un papel importante en da-yos a \u00e9stos la oportunid\u00e1 d'aprender habilidaes de lideralgu. Los estudiantes m\u00e1s avanzaos pueden dar clase formalmente o non, pero en tolo que respeuta al so rol son maestros, como exemplu y como est\u00edmulu, pa los estudiantes que van detr\u00e1s.\nSistemes de graos.\nHai dos sistemes d'educaci\u00f3n nes artes marciales xaponeses, anque delles escueles son conoc\u00edes por entemecer estos dos sistemes. El sistema d'educaci\u00f3n antiguu (d'enantes de 1868) b\u00e1sase nun curr\u00edculum que trata de caltener la tradici\u00f3n. Dichu curr\u00edculum consta d'unos pocos niveles que se tresmiten dientro'l \u201cryu\u201d (tradici\u00f3n). El curr\u00edculum remata cuando l'estudiante algama una \u201cllicencia de tresmisi\u00f3n total\u201d (\"menkyo kaiden\"), que ye una llicencia que permite al estudiante ense\u00f1ar la tradici\u00f3n del ryu fuera d'\u00e9l.\nEl sistema modernu (\"dan'i\") cre\u00e1u dempu\u00e9s de 1868, cr\u00e9yese que ye deb\u00edu al fundador del yudu Jigoro Kano y b\u00e1sase en conceder unos cintos seg\u00fan los estudiantes van algamando cada grau concretu. Los estudiantes progresen por promoci\u00f3n, cumpliendo procedimientos formales d'esame, a travi\u00e9s d'una riestra de graos \"kyu\" a los que sigue otra riestra de graos \"dan\". Delles artes usen solamente cintos blancos y negros pa estremar los niveles d'habilid\u00e1, mentanto otres usen una progresi\u00f3n de cintos de color pa los niveles \"kyu\".\nFormes.\nVer: Kata\nDizse davezu que les formes (\"kata\") son l'espinazu de les artes marciales. Ensin embargu les estremaes escueles y estilos dan-y una importancia mui distinta a esta pr\u00e1utica."}
{"id": "30435", "revid": "116", "url": "https://ast.wikipedia.org/wiki?curid=30435", "title": "Bodhidharma", "text": "Bodhidharma (xapon\u00e9s: \"Daruma\"; pinyin: \"P\u00fat\u00edd\u00e1m\u00f3\"; Wade-Giles: \"P'u-t'i-ta-mo\") foi un monxu budista que vivi\u00f3 contra\u2019l sieglu V (anque delles fontes opinen que nel VI), y del que tradicionalmente se creye que ye\u2019l tresmisor y patriarca del Zen (chinu: \"Ch\u00e1n\", s\u00e1nscritu: \"Dhy\u0101na\") a China. Nun queda muncha informaci\u00f3n d'aquelles d\u00f3mines sobre la vida de Bodhidharma, y les narraciones posteriores ll\u00e9guennos entemec\u00edes con lleendes, pero la mayor parte de los rellatos t\u00e1n d'alcuerdu en que foi un monxu del sur de la India que march\u00f3 primero pal sur de China y posteriormente col\u00f3 pal norte. Alder\u00edcase sobre la data de la so llegada: un rellatu antiguu diz que lleg\u00f3 en tiempos de la dinast\u00eda Liu Song (420\u2013479), mentanto otros posteriores dicen que lleg\u00f3 cuando la dinast\u00eda Liang (502\u2013557). Actualmente ac\u00e9utase l'entamu del sieglu V.\nPr\u00e1utica y ense\u00f1ances.\nMeditaci\u00f3n.\nT\u00e1nl\u00edn (506\u2013574), nel so pr\u00f3logu al testu atribuy\u00edu a Bodhidharma \"Dos Entraes y Cuatro Actos\", y D\u00e0oxu\u0101n (596-667), nel \"Nueves Biograf\u00edes de Monxos Eminentes\", menten una pr\u00e1utica de Bodhidharma denominada \"arreguilar pa la par\u00e9\" (\u58c1\u89c0 \"b\u00ecgu\u0101n\"). Tanto T\u00e1nl\u00edn como D\u00e0oxu\u0101n venceyen esta pr\u00e1utica d'\"arreguilar pa la par\u00e9\" cola d'\"aselar la mente\" (\u5b89\u5fc3 \"\u0101n x\u012bn\"). N\u2019otru llau diz tami\u00e9n D\u00e0oxu\u0101n: \"Los m\u00e9ritos del m\u00e9todu Mahayana d'arreguilar pa la pare son los m\u00e1s altos\". Estes son les primeres menciones nel rellatu hist\u00f3ricu de lo qu'igual ye un tipu de meditaci\u00f3n budista zazen rellacionada con Bodhidharma.\nOtramiente dizse nel \"Dos Entraes y Cuatro Actos\":\nAquellos que tornen de la ilusi\u00f3n pa la realid\u00e1, que \"mediten pa les par\u00e9s\", l'ausencia d'unu mesmu y de lo otro, la unid\u00e1 de sabiu y mortal, y que nun los mueven nin les escritures, tan dafechu y t\u00e1citamente acordies cola raz\u00f3n.\nMalapenes inda nun se sabe lo que yera exautamente la pr\u00e1utica d'\"arreguilar pa la par\u00e9\" de Bodhidharma. Cuasi tolos rellatos coinciden en tratar esta pr\u00e1utica como una variante indefinida de meditaci\u00f3n, o como una variante de la meditaci\u00f3n sentada asemeyada al zazen (\u5750\u79aa; chinu: \"zu\u00f2ch\u00e1n\") qu'hab\u00eda ser m\u00e1s tarde una carauter\u00edstica definitoria del Chan. Esta interpretaci\u00f3n ye sobre too com\u00fan ente los que siguen el puntu de vista del Chan. Sicas\u00ed tami\u00e9n hubo interpretaciones que v\u00eden esti \"arreguilar pa la par\u00e9\" como un fen\u00f3menu non meditativu.\nLleendes.\nBodhidharma y les artes marciales.\nSi se sigue\u2019l Yi Jin Jing (\"Cl\u00e1sicu del Camb\u00e9u de M\u00fasculos y Tendones\"), la influyencia de Bodhidharma ye determinante nel aniciu del Kung Fu de Shaolin, lo que lu convertir\u00eda nuna influyencia perimportante nes artes marciales en xeneral. Pero hai que tener en cuenta que tanto l'atribuci\u00f3n del Kung Fu de Shaolin a Bodhidharma como l'autenticid\u00e1 de la so autor\u00eda del Yi Jin Jing fueron condergaes por historiadores como Tang Hao, Xu Zhen y Matsuda Ryuchi.\nDeprendimientu.\nHai una llenda que diz que Bodhidharma refug\u00f3 siguir ense\u00f1ando hasta que\u2019l que ser\u00eda\u2019l so disc\u00edpulu Dazu Huike, que tuviera sollerte delles selmanes metanes la nieve al pie\u2019l monesteriu, tarazara\u2019l so brazu esquierdu pa demostra-y sincerid\u00e1."}
{"id": "30436", "revid": "37624", "url": "https://ast.wikipedia.org/wiki?curid=30436", "title": "Monasteriu Shaolin", "text": ""}
{"id": "30437", "revid": "5179", "url": "https://ast.wikipedia.org/wiki?curid=30437", "title": "Templu Shaolin", "text": ""}
{"id": "30438", "revid": "37624", "url": "https://ast.wikipedia.org/wiki?curid=30438", "title": "Shaolin", "text": "El monesteriu de Shaolin (; canton\u00e9s: \"Siulam\"; significa 'El monesteriu del monte nuevu o nuevu') ye un templu budista, asiti\u00e1u na provincia china de Henan y famosu pola so rellaci\u00f3n col budismu \"ch\u00e1n\" (zen) y la conex\u00f3n coles artes marciales de China. Ye, probablemente, unu de los monesterios budistes m\u00e1s famosos n'Occidente; conoc\u00edu m\u00e1s pol arte marcial o Shaolin Chuan (; significa 'Pu\u00f1u de Shaolin', tami\u00e9n llam\u00e1u Shaolin Wushu o Shaolin Kung Fu) que por el mesmu budismu.\nNel templu de Henan, desenvolvi\u00f3se una forma particular de pr\u00e1utica relixosa integrada al entrenamientu del complexu arte marcial, que s'estendi\u00f3 m\u00e1s all\u00e1 del templu. Col correr de los sieglos, otros templos fueron integraos a la orde de Shaolin, que ye s\u00edmbolu d'un parad\u00f3xicu sincretismu ente un sistema de llucha (qu'incl\u00fai golpes de pu\u00f1os, pataes, imitaci\u00f3n d'animales y usu d'armes) col conceutu de non violencia. El Budismu tien como centru de les sos ense\u00f1ances el principiu d'\u00c1himsa (la non violencia), y el vegetarianismo ye parte d'esti conceutu, al cual los monxos xunt\u00e1ronse per cientos d'a\u00f1os.\nEl monesteriu, xunto al so Monte de pagodes, foi inscritu como Patrimoniu de la Humanid\u00e1 el 31 de xunetu de 2010 como parte de la denominaci\u00f3n \"Monumentos hist\u00f3ricos de Dengfeng na \"Ciud\u00e1 del cielu y de la tierra\"\"\nMitos.\nEsisten numberosos estilos de \"Wushu\", pero'l m\u00e1s importante en t\u00e9rminos d'organizaci\u00f3n, m\u00e9todos d'entrenamientu y moralid\u00e1 fueron desenvueltos nel monesteriu budista de \"Shaolin\". Estes carauter\u00edstiques fixeron qu'aprender nel Templu \"Shaolin\" convertir nun s\u00edmbolu de respetu y dignid\u00e1.'\nEl t\u00e9rminu Kung Fu significa pr\u00e1utica y habilid\u00e1 o entrenamientu y habilid\u00e1, lo que s'adquier col tiempu, y tuvo los sos principales esponentes nel templu Shaolin, de la provincia de Henan, na zona norte de China central. Nel 519\u00a0d.\u00a0C., lleg\u00f3 proveniente del est\u00e1u de Liang, el Maestru Ta Mo y ense\u00f1o a los sacerdotes l'arte de la defensa personal. L'entrenamientu nel templu yera duru y adoptaron regles p'asegurase que los prauticantes nun fixeren mal usu del mesmu. Crearon ent\u00f3s dolce regles pa los prauticantes. La desobediencia yera castigada col despidu del templu, la vida yera dura pa fortalecer el cuerpu y l'esp\u00edritu, los graduaos ten\u00eden d'ayudar a la xente, nun pod\u00eden trasgredir la llei, ente otres\nLes artes marciales chines tienen un pas\u00e1u ricu pero en munchos casos mal entend\u00edos y\u00e1 s\u00eda por desconocimientu de los sos verdaderos raiga\u00f1os o de resultes de tracamundios de la verdadera evoluci\u00f3n hist\u00f3rica d'estes t\u00e9uniques p'asina poder atraer l'atenci\u00f3n del ne\u00f3fito. Los p\u00e1rrafos anteriores ilustren el tipu d'hestories que s'atopa na gran mayor\u00eda de publicaciones alrodiu de les artes marciales d'orixe chinu, que nun incl\u00fain fontes acad\u00e9miques series que les sofiten.\nEl templu de Shaolin y los sos monxos guerreros llexendarios dieron a lluz ya inspiraci\u00f3n a los estilos m\u00e1s renombraos del mundu. El Shaolin Kung Fu consid\u00e9rase unu de les ayalgues culturales de China y la so presencia puede sentise per tol mundu.Como una forma de autodefensa que tuvo mientres 1500 a\u00f1os d'usu realista y pr\u00e1uticu. Shaolin Kung Fu y la so fusi\u00f3n col Budismu Chan (zen) crea una forma d'arte hol\u00edstica que promueve l'equilibriu interior.\nPr\u00e1utica marcial.\nEsisten numberoses referencies que demuestren la esistencia de pr\u00e1utica marcial en China, antes de la fundaci\u00f3n del monesteriu \"Shaolin\" (495\u00a0d.\u00a0C.) ente les cualos at\u00f3pense: la Historia de \"Wei\", \u201c\"Wei Shou\"\u201d. La cual menta que mientres incursiones realizaes pol Emperador \"Wei\" del Norte en 446\u00a0d.\u00a0C., en monesterios alredor de \"Changan\" (\"Xian\"), afay\u00e1ronse y confiscaron llotes d'armes, lo qu'indica que la pr\u00e1utica marcial yera daqu\u00e9 com\u00fan de la d\u00f3mina\u201d. \u201cEl Templu \"Shaolin\" foi construy\u00edu en 495\u00a0d.\u00a0C. pol emperador \"Xiao Wen\" pal monxu \"Chan\", \"Ba Tuo\" de \"Tian Zhu\", estos monxos dizse practicaben \"Jiao Li\" como entretenimientu\u201d, lo cual contradiz la creencia popular de que los monxos de la d\u00f3mina nun conoc\u00eden les artes de llucha o que nun practicaben nenguna activid\u00e1 f\u00edsica hasta que \"Bodhidharma\" ense\u00f1\u00e1ralos; \"Jiao Li\" foi identific\u00e1u como un antecesor de lo qu'angua\u00f1o se conoz como \"Shuai Jiao\". Sicas\u00ed nesta d\u00f3mina la llucha y\u00e1 s'utilizaba como parte del entrenamientu militar. La Bibliograf\u00eda de la Historia de la Dinast\u00eda Han (206\u00a0e.\u00a0C.\u2013220\u00a0d.\u00a0C.) contienen menciones alrodiu de \"Shoubo\" y estremar de les t\u00e9uniques de llucha, \"Juedi\" la cual consider\u00e1base como una de les habilidaes militares de la d\u00f3mina.\u201d\nLa conex\u00f3n ente \"Bodhidharma\" y les artes marciales chines provienen de la novela Viaxes de \"Lao Tsan\" publicada en 1907. Les circunstancies qu'ayudaron a crear la fama del Templu \"Shaolin\" son ente otres: El so allugamientu nel monte Song, consider\u00e1u como unos de los cinco montes sagraos de China; la proximid\u00e1 del Templu a la ciud\u00e1 de \"Luoyang\" la cual sirvi\u00f3 como capital de delles dinast\u00edes; l'ayuda que dellos miembros del Templu brind\u00e1ron-y al iniciador de la Dinast\u00eda Tang, \"Li Shimin\" (Emperador \"Taizong\"), y la participaci\u00f3n en milicies mientres la campa\u00f1a na dinast\u00eda \"Ming\" en contra de los pirates chinos y xaponeses de la d\u00f3mina. La menci\u00f3n qu'apaez nel Cercu de \"Shaolin\", solo menta la participaci\u00f3n de 13 monxos na campa\u00f1a militar que dio entamu a la Dinast\u00eda \"Tang\".\nNel a\u00f1u 1513 un acad\u00e9micu de nome \"Du Mu\" (1459 \u2013 1525) viax\u00f3 a \"Shaolin\"' en \"Henan\", pa esaminar inscripciones antig\u00fces nuna gran n\u00famberu de cercos daos al templu por personaxes tan importantes como la emperatriz \"Wu\" (684 \u2013 705). \"Du Mu\" taba interes\u00e1u nestos cercos non solo como obres maestres de caligraf\u00eda antigua sin\u00f3n tami\u00e9n como fontes de la historia del templu. \"Du Mu\" afay\u00f3 que dellos monxos fueron reconoc\u00edos como guerreros, quien ayudaron a \"Li Shimin\" (600 \u2013 649) na campa\u00f1a que fundar\u00eda la dinast\u00eda \"Tang\" (618 \u2013 907), estos afayos rectificar\u00eden omisiones na Historia de la dinast\u00eda \"Tang\".Estos fechos tampoco fueron incluy\u00edos nos c\u00e1nones Budistes dedicaos a la historia del templu, la raz\u00f3n seg\u00fan el profesor \"Meir Shahar\" foi la participaci\u00f3n de monxos n'actividaes de guerra les cualos contradicen la doctrina y c\u00e1nones budistes los cualos ente otros prohiben quitar la vida a otru ser humanu.\nUna de les razones de la participaci\u00f3n de los monxos na campa\u00f1a militar na Dinast\u00eda \"Tang\", foi la rens\u00eda de los mesmos contra \"Wang Shichong\" quien s'apoderara de delles de les sos tierres, pero coles mesmes esisti\u00f3 una raz\u00f3n pol\u00edtica, los monxos sofitaron al que consideraron con m\u00e1s posibilidaes pa ganar la guerra, nesti casu \"Li Shimin\", esta informaci\u00f3n foi estudiada y analizada pol Profesor \"Meir Shahar\" quien estudio estensamente'l cercu \"Shaolin Si Bei\", ente otres fontes. Esta decisi\u00f3n garantiz\u00f3 la prosperid\u00e1 del templu nos sieglos posteriores. Depu\u00e9s de la victoria de \"Li Shimin\", el Templu vivir\u00eda una d\u00f3mina de segurid\u00e1 y rellumanza por cuenta de les sos actividaes na campa\u00f1a contra \"Wang\" ent\u00e1 a pesar de la persecuci\u00f3n que \"Li Shimin\" realizar\u00eda en contra d'otros templos budistes los cualos dexeneraron n'execuciones sumarias, zarru de templos budistes, el patrociniu pa la ordenaci\u00f3n de monxos Tao\u00edstes y el decretu d'usar solu monxos Tao\u00edstes en toles ceremonies oficiales; la \u00fanica esceici\u00f3n a esta campa\u00f1a foi'l Templu \"Shaolin\".\nEl \"Yi Jin Jing\" (Cl\u00e1sicu del Camb\u00e9u de M\u00fasculu), ye un testu atribuy\u00edu a \"Bodhidharma\" el cual incluy\u00f3se na lleenda que-y asigna la tresmisi\u00f3n d'artes marciales nel Templu \"Shaolin\", esti llibru foi escritu na Dinast\u00eda \"Ming\" en 1624\u00a0d.\u00a0C. por un monxu tao\u00edsta de nome \"Zining\" del monte \"Tiantai\", atribuy\u00edu de manera falsa a \"Bodhidharma\", les razones poles cualos munchu historiadores refuguen esta lleenda haber resum\u00edu l'historiador \"Lin Boyuan\" nel so \"Zhongguo Wushu Shi\", como sigue: Prefacios falsificados atribuy\u00edos al xeneral de la Dinast\u00eda \"Tang\", \"Li Jing\" y el xeneral de la Dinast\u00eda Song del sur \"Niu Gao\" tami\u00e9n fueron incluy\u00edos. Nestos ll\u00e9ese que, depu\u00e9s de que \"Bodhidharma\" termin\u00f3 de mirar el muriu dempu\u00e9s de nueve a\u00f1os nel Templu \"Shaolin\", dex\u00f3 una arca de fierro; cuando los monxos abrir, atoparon dos llibros \"Xi Sui Jing\" (Cl\u00e1sicu de la Llavadura del Migollu) y \"Yi Jin Jing\". El primer llibru tomar el so disc\u00edpulu \"Huike\", que depu\u00e9s dex\u00f3'l templu ensin dexar rastru; en cuanto al segundu los monxos despintar de manera ego\u00edsta, pa prauticar les sos ense\u00f1ances los cualos cayeron en males manes, perdiendo'l so sent\u00edu orixinal, los monxos algamar\u00eden la so fama gracies a la pr\u00e1utica d'estes t\u00e9uniques. Tou lo anterior usar pa concluyir que'l Templu \"Shaolin\" ye la fonte de les artes de llucha china. Esti manuscritu foi denunci\u00e1u por tener munchos errores, fantas\u00edes etc. Distintos historiadores denunciaron la falta de veracid\u00e1 d'esti manuscritu dalgunos de los cualos son: \"Tang Hao\", \"Xu Zhen\" y \"Matsuda Riuichi\". La copia disponible m\u00e1s antigua foi publicada en 1827 y la composici\u00f3n del testu foi fechada en 1624. Aun as\u00ed, la supuesta asociaci\u00f3n de \"Bodhidharma\" y les artes marciales apaeci\u00f3 na novela Viaxes de \"Lao Tsan\" (1904-1907).\nMientres la Dinast\u00eda \"Ming\", China sufri\u00f3 ataques constantes per parte de pirates xaponeses y chinos los cualos semaron el terror nes mari\u00f1es del Este del pa\u00eds. Mientres esti periodu, les fuercies chines vi\u00e9ronse ganaes en m\u00faltiples ocasiones, hasta l'apaici\u00f3n d'una de les figures militares m\u00e1s importantes d'esti pa\u00eds, el xeneral \"Qi Jiguang\". La falta de cualquier menci\u00f3n espec\u00edfica de t\u00e9uniques d'engarradiella ensin armes provenientes del Templu \"Shaolin\" ye esplicada pol investigador \"Stanley Henning\" quien concl\u00fain qu'esto se pudo deber a que les artes de llucha practicaes nel Templu yeren les mesmes que se practicaben fora del mesmu o que les sos t\u00e9uniques nun yeren dignes de ser mentaes. Lo opuesto asocede coles t\u00e9uniques de cay\u00e1u les cualos fueron mentaes por \"Qi\" nel so llibru \"Jixiao Xinshu\" (Llibru de Disciplina Efectiva), \u7ee7\u6548\u65b0\u4e66 . El profesor \"Shahar\", concl\u00fai que'l Templu desenvolvi\u00f3 delles t\u00e9uniques d'engarradiella a mano balera mientres /dempu\u00e9s de la Dinast\u00eda \"Ming\", contradiciendo la noci\u00f3n popular de t\u00e9uniques de box\u00e9u provenientes de \u2018'Shaolin\" solo dempu\u00e9s de la llegada de \"Bodhidharma\". Tenemos De esclariar que nun se niega'l fechu de que dellos monxos prauticaron t\u00e9uniques de combate, sicas\u00ed non na estensi\u00f3n que se quixo presentar.\n\"Cheng Zonyou\" (1561 - ?), quien escribi\u00f3 dellos manuales ilustraos que trataben avera del usu d'armes como la llanza, el cay\u00e1u llargu, la espada xaponesa y la ballesta; entreno nel Templu \"Shaolin\" por 10 a\u00f1os, sicas\u00ed solo considera un par de nomes como dignos de ser mentaos. \"Hong Zhan\" y el so alumnu \"Guan An\". Les t\u00e9uniques de llanza de \"Hong Zhan\" fueron calten\u00edes nel llibru, \u201cRexistru d'Armes\u201d, escritu por \"Wu Shu\" (el nome, non arte marcial), 1611 \u2013 1695. Nesti llibru rev\u00e9lase la influencia nes t\u00e9uniques de cay\u00e1u del Templu depu\u00e9s de la visita del xeneral \"Yu Dayou\". Na mesma d\u00f3mina, \u201c\"Cheng Zhoudou\" (1522 \u2013 1587\u00a0d.\u00a0C.) nel so llibru, \u201cEsplicaci\u00f3n de les T\u00e9uniques de Cay\u00e1u de la escuela de \"Shaolin\"\u201d, \"Shaolin Gunfa Chanzong\" o \"Shaolin Gun Tujie\", escribe que los monxos taben trabayando nes sos t\u00e9uniques de box\u00e9u, que nun ganaren nenguna reputaci\u00f3n a nivel nacional, estes t\u00e9uniques ent\u00e1 taben na so infancia pero qu'esperaben algamar una alta fama como la que gociaben les t\u00e9uniques de cay\u00e1u\u201d.\nEl xeneral \"Ming\", \"Yu Dayou\", quien foi compa\u00f1eru d'armes del xeneral \"Qi Jiguang\", escribi\u00f3 en, \"Shi Song Shaolin Siseng Zongji\", \u201cUn Poema pal Monxu \"Shaolin Zongji\"\u201d, que los monxos prauticaren l'usu del cay\u00e1u pero que col tiempu perdieren la so habilid\u00e1. \"Yu\", ens\u00e9\u00f1o-y el so t\u00e9uniques de cay\u00e1u llargu a un monxu llam\u00e1u \"Zongji\" el cual yera un siguidor mientres la campa\u00f1a de \"Yu\" contra los pirates xaponeses, y quien depu\u00e9s-y ense\u00f1ar\u00eda a los sos colegues\u201d.\nLa participaci\u00f3n de los monxos nestos dos campa\u00f1es fadr\u00eda al Templu famosu, y ye equ\u00ed onde'l llamatu Monxos Guerreros\u201d tendr\u00eda'l so orixe. Nesti periodu'l Templu yera due\u00f1u de grandes estensiones de tierra les cualos riqu\u00eden un gran n\u00famberu de trabayadores; seg\u00fan tami\u00e9n s'ufiertaba \u201csantuariu\u201d a aquellos que deseyaben escapar de persecuciones; criminales, persones con afiliaci\u00f3n a dinast\u00edes depuestes etc., qu'en munchos casos traer\u00eden la so conocencia marcial dientro del templu, siguiendo la so pr\u00e1utica y espardimientu. La participaci\u00f3n de monxos budistes n'actividaes de guerra, fai pensar qu'estos nun yeren monxos nel sent\u00edu estrictu de la pallabra. Les ense\u00f1ances budistes consideren el matar a otru ser humanu como la ofiensa m\u00e1s seria y col peor Karma, seg\u00fan los Ocho Caminos de Nobleza. Unu de los preceptos de los Ocho Caminos de Nobleza ye \"Sila\", o la conducta \u00e9tica'l cual define aquelles conductes que se deben evitar como por casu: Nun mentir, nun matar, nun robar etc. La novela los Band\u00edos del Banz\u00e1u o'l Marxe de l'Agua (\"Shu\u01d0h\u01d4 Zhu\u00e0n\") menten a un personaxe llam\u00e1u \"Lu Zhishen\", tami\u00e9n conoc\u00edu como Lu el Xagaz o'l Monxu Llocu quien foi un oficial nel ex\u00e9rcitu pero por cuenta de qu'ases\u00edn a un home viose oblig\u00e1u a despintase nel monesteriu del monte Wutai, sicas\u00ed esti monxu\u201d que bebe vinu, come carne, g\u00fasta-y engarrar y nun tien neng\u00fan reparu en matar, ye unvi\u00e1u a otru monesteriu por cuenta del so mal comportamientu. Esti tipu de \u201cmonxos\u201d apaecen n'otres obres lliteraries baxu en llamatu del Llocu Ji (\"Ji Dian\"), nel sieglu XVII m\u00e9ntase que munchos monxos\u201d quien viven pela redolada del monesteriu \"Shaolin\", violen les regles y doctrines budistes. Esto podr\u00eda esplicar la raz\u00f3n pola dalgunos monxos\u201d nun ten\u00eden neng\u00fan reparu en tomar una vida o portase d'una manera opuesta a la d'un monxu budista.\nLa gran mayor\u00eda de les hestories referentes a la influencia que tuvo'l Templu \"Shaolin\" na evoluci\u00f3n de les artes marciales chines, orixe de munchos de los estilos que se conocen angua\u00f1o, provienen de tradici\u00f3n oral, y hasta que nun s\u00eda comprobada cient\u00edficamente nun puede ser tomada como prueba d'aniciar d'un estilu. Unu de los exemplos m\u00e1s obvios foi la declaraci\u00f3n y la posterior construcci\u00f3n del llam\u00e1u Templu \"Shaolin\" del Sur, que consigui\u00f3 atraer turistes a esta rex\u00f3n. Los documentos que menten la participaci\u00f3n de monxos en campa\u00f1es militares solo provienen de les dinast\u00edes \"Tang\" y \"Ming\", y nos 700 a\u00f1os que les dixebren nun s'atoparon fontes similares que describan la so participaci\u00f3n na guerra. Adicionalmente, les versiones conoc\u00edes nun describen neng\u00fan estilu particular d'engarradiella a mano vacida (solo les t\u00e9uniques de cay\u00e1u na Dinast\u00eda \"Ming\"), seg\u00fan tami\u00e9n la \u00fanica menci\u00f3n de peque\u00f1os grupos de monxos (de 20 a 120) que participaron nestes campa\u00f1es y que la so participaci\u00f3n nun tendr\u00eda un efeutu demasi\u00e1u importante en campa\u00f1es militares de gran escala. Les fontes esistentes tampoco describen neng\u00fan entrenamientu militar formal nel Templu."}
{"id": "30442", "revid": "735", "url": "https://ast.wikipedia.org/wiki?curid=30442", "title": "Zen", "text": "El Zen ye una forma del Budismu Mahayana centrada na meditaci\u00f3n o \u201cilluminaci\u00f3n interior\u201d y que tien como carauter\u00edstica m\u00e1s visible la pr\u00e1utica de la postura llamada zazen, por siguir una tradici\u00f3n que bilta na postura de meditaci\u00f3n de Siddharta Gautama cuando algam\u00f3 la illuminaci\u00f3n baxo la \u201dfigal Bodhi\u201d, hai m\u00e1s de 2500 a\u00f1os na India. \nLa pallabra \"zen\" ye la pronunciaci\u00f3n xaponesa del car\u00e1uter \u7985, pronunci\u00e1u \"ch\u00e1n\" en chinu mandar\u00edn. La pallabra vien del s\u00e1nscritu \"dhy\u0101na\" (\u201cconcentraci\u00f3n perfeuta\u201d, \u201cmeditaci\u00f3n\u201d).\nEl zen en sent\u00edu ampliu incl\u00fai toles escueles derivaes del Chan chinu. Nesti sent\u00edu ampliu\u2019l zen praut\u00edcase sobre too en China, Xap\u00f3n, Corea y Vietnam. Quiciabes seya tami\u00e9n la forma de budismu m\u00e1s conocida y prauticada n\u2019Occidente, anque m\u00e1s na so forma xaponesa, per aciu sobre too del llabor intelectual y divulgador de Daisetz Teitaro Suzuki y del m\u00e1s pr\u00e1uticu del maestru Taisen Deshimaru. \nOrixe.\nLa lleenda del orixe de la tradici\u00f3n zen y de la llinia de los sos maestros naz d'un serm\u00f3n del Buda Shakyamuni a los sos disc\u00edpulos cuando taben axuntaos un d\u00eda pa falar del Dharma, seg\u00fan se cunta nel \"Sutra Lankavatara\".\nTentando d'esplicar un puntu de les sos ense\u00f1ances, bast\u00f3-y al Buda coyer silenciosamente una flor de figal. Dellos disc\u00edpulos quixeron interpretar esto, pero nengunu pescanci\u00f3\u2019l mensaxe que\u2019l Maestru tentaba d'apurri-yos, sacanteMahakashyapa, que sonris\u00f3 pal Buda. Ent\u00f3s el Buda sopelex\u00f3 delantre la xunta qu'acababa de tresmitir d'esta miente\u2019l so tesoru espiritual m\u00e1s preciosu. Esti, que llamen \u201cel Serm\u00f3n de la Flor\u201d, yera una anticipaci\u00f3n de la descripci\u00f3n del \"chan\" atribuyida a Bodhidharma: \u201censin escritures, un deprendimientu diferente (de tolos dem\u00e1s) que toca direutamente l'esp\u00edritu pa revelar la verdadera naturaleza del buda\u201d.\nSeg\u00fan la tradici\u00f3n foi\u2019l monxu indiu Bodhidharma\u2019l qu'introduxo\u2019l Zen en China a principios del sieglu VI. Bodhidharma yera\u2019l vent\u00e9simu octavu socesor nuna llinia de tresmisi\u00f3n de la ense\u00f1anza Zen qu'empecipia con Kasyapa, disc\u00edpulu direutu de Buda. Bodhidharma lleg\u00f3 al sur de China nel 520 d.C., y dempu\u00e9s d'unos a\u00f1os tratando en devan\u00e9u d'introducir el Zen en dellos reinos, envered\u00f3 pal templu Shaolin, onde consigui\u00f3 introducir a los monxos na nueva v\u00eda.\nDoctrina.\nBas\u00e1ndose nos sutres budistes del Mahayana, el Zen afirma la superiorid\u00e1 del cultivu de la meditaci\u00f3n como la v\u00eda preferente p'algamar el nirvana. El primer budismu centr\u00e1base nuna progresi\u00f3n per distintes etapes de meditaci\u00f3n o \u201cjhanas\u201d que van asocedi\u00e9ndose nun cultivu gradual del prauticante. Pela so parte\u2019l Zen afirma la esistencia d'un accesu direutu y espontaneu al \u00faltimu y cimeru de tolos \u201cjhanas\u201d (el que precede inmediatamente a la esperiencia del nirvana) ensin necesid\u00e1 de pasar pelos anteriores, per aciu de v\u00edes d'accesu espont\u00e1nees y que son ayenes a la racionalizaci\u00f3n de lo deprend\u00edo o a una idea de perfeicionamientu gradual. El Zen ye la tradici\u00f3n budista por escelencia de la intuici\u00f3n y la espontaneid\u00e1.\nPr\u00e1utiques.\nZazen.\nEl zazen ye una de les pr\u00e1utiques zen m\u00e1s conoc\u00edes n\u2019Occidente tres ser divulgada nos a\u00f1os 1970 pol maestru Taisen Deshimaru, de la escuela Soto. Consiste na cl\u00e1sica postura del Buda sent\u00e1u na posici\u00f3n del llotu. Esta posici\u00f3n alcu\u00e9ntrase muncho n\u2019estatues de Buda per tou Oriente: un home tranquilu colos g\u00fceyos entornaos, el llombu arrechu, les piernes cruciaes en posici\u00f3n de \"llotu\". Nel zazen esto suel facese sobre un peque\u00f1u cox\u00edn redondu llam\u00e1u zafu en xapon\u00e9s, qu'ayuda a bascular l'espinazu y a cincar les rod\u00edes en suelu.\nLa meditaci\u00f3n nesta postura consiste nuna atenci\u00f3n constante pero sele per parte del prauticante. Nun hai que pensar nin dexar de pensar. Hai que lliberar el pensamientu, ye dicir dexar cenciellamente pasar los pensamientos qu'alleguen. Nun apegase a ellos nin refugalos, como si los pensamientos fueren nubes que traviesen el cielu ensin dexar buelga. Esta contemplaci\u00f3n tranquila y sollerte llevar\u00e1 al siguidor a descubrir la so naturaleza b\u00fadica.\nKoan.\nLos koans son sobre too una pr\u00e1utica de la escuela xaponesa Rinzai. N\u2019orixe yeren espiriques y asoced\u00edos ente maestru y disc\u00edpulu, que se rexistraben per escrito. En Xap\u00f3n foron atropaos y ampliaos pola escuela Rinzai, qu'hab\u00eda usalos como t\u00e9unica de meditaci\u00f3n y non solo de reflex\u00f3n y ense\u00f1anza. Un koan pue ser una entruga aparentemente ensin xac\u00edu. Por exemplu: \"\u00bfcu\u00e1l ye\u2019l son\u00edu d'una sola mano qu'aplaude?\" o \"\u00bfcu\u00e1l yera\u2019l to rostru orixinal enantes de t\u00fa nacer?\". El prauticante tien que pescudar esti tipu d'entruga con una concentraci\u00f3n total hasta que\u2019l so razonamientu conceutual quede desanici\u00e1u, y asina pueda surdir \"prajna\", la sabidur\u00eda intuitiva. Esto ocasionar\u00e1 una illuminaci\u00f3n o espertar (en xapon\u00e9s \u201csatori\u201d) a la so naturaleza b\u00fadica.\nEl Zen en Xap\u00f3n.\nEl Zen ye m\u00e1s en concreto una de les formes xaponeses de budismu, si non la m\u00e1s popular naquel pa\u00eds s\u00ed la m\u00e1s venceyada a les distintes formes culturales de la tradici\u00f3n xaponesa. Les principales escueles del budismu xapon\u00e9s Zen son la Rinzai y la Soto, y, en menor midida, la Obaku. Estr\u00e9mense sobre too pola so especializaci\u00f3n nes distintes t\u00e9uniques de meditaci\u00f3n, como\u2019l koan (Rinzai, Obaku) y el zazen (Soto)."}
{"id": "30443", "revid": "10224", "url": "https://ast.wikipedia.org/wiki?curid=30443", "title": "Budismu Zen", "text": ""}
{"id": "30444", "revid": "10224", "url": "https://ast.wikipedia.org/wiki?curid=30444", "title": "Chan", "text": ""}
{"id": "30445", "revid": "10224", "url": "https://ast.wikipedia.org/wiki?curid=30445", "title": "Ch'an", "text": ""}
{"id": "30446", "revid": "10224", "url": "https://ast.wikipedia.org/wiki?curid=30446", "title": "Ch\u00e1n", "text": ""}
{"id": "30447", "revid": "10224", "url": "https://ast.wikipedia.org/wiki?curid=30447", "title": "Budismu Chan", "text": ""}
{"id": "30448", "revid": "7450", "url": "https://ast.wikipedia.org/wiki?curid=30448", "title": "TuEntidad", "text": ""}
{"id": "30449", "revid": "37624", "url": "https://ast.wikipedia.org/wiki?curid=30449", "title": "Topolox\u00eda de rede", "text": "La topolox\u00eda de rede o modelu de rede def\u00ednese como la cadena de comunicaci\u00f3n usada polos nodos que conformen una rede pa comunicase. Un exemplu claru de esto ye la topolox\u00eda d'\u00e1rbol, la cual ye llamada asina pola so apariencia est\u00e9tica, pola cual puede empezar col insertamientu del serviciu d'Internet dende'l provisor, pasando pol router, depu\u00e9s por un switch y este deriva a otru switch o otru router o cenciellamente a los hosts (estaciones de trabayu), la resultancia de esto ye una rede con apariencia d'\u00e1rbol porque dende'l primera router que se tien ramif\u00edcase la distribuci\u00f3n d'Internet dando llugar a la creaci\u00f3n de nueves redes o subredes tantu internes como esternes. Am\u00e1s de la topolox\u00eda est\u00e9tica, puede dase una topolox\u00eda l\u00f3xica a la rede y eso va depender de lo que se precise nel momentu.\nEn dellos casos puede usase la pallabra arquiteutura nun sent\u00edu relax\u00e1u pa falar al empar de la disposici\u00f3n f\u00edsica del cableaxe y de c\u00f3mo el protocolu considera dichu cableaxe. Asina, nun aniellu con una MAU (\"Multi-Station Access Unit\") podemos dicir que tenemos una topolox\u00eda n'an\u00edu, o de que se trata d'un aniellu con topolox\u00eda n'estrella .\nLa topolox\u00eda de rede determinar nam\u00e1i la configuraci\u00f3n de les conexones ente nodos. La distancia ente los nodos, les interconexones f\u00edsiques, les tases de tresmisi\u00f3n y los tipos de se\u00f1ales nun pertenecen a la topolox\u00eda de la rede, anque pueden trate afeutaos pola mesma."}
{"id": "30450", "revid": "7450", "url": "https://ast.wikipedia.org/wiki?curid=30450", "title": "Modelu de rede", "text": ""}
{"id": "30453", "revid": "43102", "url": "https://ast.wikipedia.org/wiki?curid=30453", "title": "Escuela Polit\u00e9unica d'Inxenier\u00eda de Xix\u00f3n", "text": "La Escuela Polit\u00e9unica d'Inxenier\u00eda de Xix\u00f3n ye la escuela d'Inxenier\u00eda de la Universid\u00e1 d'Uvi\u00e9u asitiada en Xix\u00f3n, Asturies (Espa\u00f1a).\nYe'l centru que result\u00f3 tres la fusi\u00f3n de tres escueles de inxenier\u00eda asitiaes nel Campus de Viesques de Xix\u00f3n al rematar l'a\u00f1u 2010:\nEstudios y servicios qu'ufierta.\nNa escuela imparten les siguientes educaciones afeches al Espaciu Europ\u00e9u d'Ense\u00f1ances Cimeres. La escuela tami\u00e9n tien un equipu rugbi."}
{"id": "30458", "revid": "7934", "url": "https://ast.wikipedia.org/wiki?curid=30458", "title": "Escuela Polit\u00e9cnica de Ingenier\u00eda de Gij\u00f3n", "text": ""}
{"id": "30461", "revid": "7795", "url": "https://ast.wikipedia.org/wiki?curid=30461", "title": "El Pericote", "text": ""}
{"id": "30462", "revid": "43102", "url": "https://ast.wikipedia.org/wiki?curid=30462", "title": "Blackburn Olympic Football Club", "text": "Blackburn Olympic F.C. foi un equipu de f\u00fatbol ingl\u00e9s de finales del sieglu XIX con sede na ciud\u00e1 de Blackburn, en Lancashire. A pesar de que'l club esisti\u00f3 nam\u00e1i una d\u00e9cada, ye bien importante na historia del f\u00fatbol en Inglaterra,ya que foi'l primer equipu del norte del pa\u00eds y el primeru de la clase trabayadora que gan\u00f3 la principal competici\u00f3n futbol\u00edstica de la naci\u00f3n, la Football Association Challenge Cup(conocida xeneralmente como FA Cup). La copa nam\u00e1i fuera ganada por equipos amateurs adineraos de los \"Home counties\", y la victoria del Olympic marc\u00f3 un puntu decisivu na transici\u00f3n del deporte, dende un pasatiempu de los caballeros de clase alta a un deporte profesional.\nEl club fund\u00f3se en 1878 y nos sos entamos nam\u00e1i particip\u00f3 en torneos locales menores. En 1880 ingres\u00f3 per primer vegada na FA Cup y tres a\u00f1os m\u00e1s tarde venci\u00f3 al Old Etonians F.C. en Kennington Oval, ganando'l trof\u00e9u. Esta victoria foi un factor importante na decisi\u00f3n tomada pol conseyu d'alministraci\u00f3n deportivu, la Football Association, pa dexar el profesionalismu. Sicas\u00ed, l'Olympic foi incapaz de competir colos equipos m\u00e1s ricos y de meyor soporte econ\u00f3micu de la era profesional y sumi\u00f3 en 1889.\nMunchos de los part\u00edos que'l Olympic xug\u00f3 de llocal apost\u00e1ronse nel Hole-i'-th-Wall Stadium, que-y debe'l so nome a un pub cercanu. A partir de 1880, la primera equipaci\u00f3n del Olympic consisti\u00f3 nuna camiseta celeste y pantalones blancos. Un xugador del club, James Ward, foi convoc\u00e1u pa la seleici\u00f3n inglesa y otros seis xugadores internacionales xugaron pa el club; ente estos atop\u00e1base Jack Hunter, el que yera l'entrenador del club cuando l'equipu gan\u00f3 la FA Cup."}
{"id": "30463", "revid": "37624", "url": "https://ast.wikipedia.org/wiki?curid=30463", "title": "FA Cup", "text": "La Football Association Challenge Cup, meyor conocida como la FA Cup o Copa d'Inglaterra ye una competici\u00f3n a\u00f1al de f\u00fatbol ingl\u00e9s d'eliminaci\u00f3n direuta, entamada pola Football Association. Por razones de patrociniu'l so nome oficial ye FA Cup sponsored by E.ON."}
{"id": "30464", "revid": "43102", "url": "https://ast.wikipedia.org/wiki?curid=30464", "title": "Blackburn", "text": "Blackburn ye una ciud\u00e1 inglesa del cond\u00e1u de Lancashire. Dende 1998 depende de l'autorid\u00e1 unitaria de Blackburn y Darwen.\nLa ciud\u00e1, qu'alluga al club de f\u00fatbol del f\u00fatbol del Blackburn Rovers foi mientres la Revoluci\u00f3n industrial un importante centru de la industria testil."}
{"id": "30465", "revid": "37624", "url": "https://ast.wikipedia.org/wiki?curid=30465", "title": "Old Etonians Football Club", "text": "L'Old Etonians Football Club ye un equipu de f\u00fatbol ingl\u00e9s form\u00e1u por xugadores qu'asistieron al Colexu Eton n'Eton, Berkshire. Nos 1880 l'equipu lleg\u00f3 delles vegaes a la final de la FA Cup, la cual algam\u00f3 en dos vegaes. Angua\u00f1o xuega na Arthurian League."}
{"id": "30472", "revid": "735", "url": "https://ast.wikipedia.org/wiki?curid=30472", "title": "Serravele", "text": ""}
{"id": "30474", "revid": "5179", "url": "https://ast.wikipedia.org/wiki?curid=30474", "title": "Vaticano", "text": ""}
{"id": "30475", "revid": "5179", "url": "https://ast.wikipedia.org/wiki?curid=30475", "title": "Ciud\u00e1 del Vaticano", "text": ""}
{"id": "30477", "revid": "7934", "url": "https://ast.wikipedia.org/wiki?curid=30477", "title": "Rainiero III de M\u00f3naco", "text": ""}
{"id": "30480", "revid": "735", "url": "https://ast.wikipedia.org/wiki?curid=30480", "title": "Chipre", "text": ""}
{"id": "30481", "revid": "735", "url": "https://ast.wikipedia.org/wiki?curid=30481", "title": "Demograf\u00eda de Chipre", "text": ""}
{"id": "30482", "revid": "735", "url": "https://ast.wikipedia.org/wiki?curid=30482", "title": "Xorxa", "text": ""}
{"id": "30484", "revid": "5110", "url": "https://ast.wikipedia.org/wiki?curid=30484", "title": "Azerbaiy\u00e1n", "text": ""}
{"id": "30486", "revid": "735", "url": "https://ast.wikipedia.org/wiki?curid=30486", "title": "Ucrania", "text": ""}
{"id": "30488", "revid": "5110", "url": "https://ast.wikipedia.org/wiki?curid=30488", "title": "Ucranianu", "text": ""}
{"id": "30489", "revid": "43102", "url": "https://ast.wikipedia.org/wiki?curid=30489", "title": "Bailian Quan", "text": "El Bailian Quan o Bailian Chuan (Box\u00e9u del Llotu Blancu) yera un estilu de Kung Fu o box\u00e9u chinu que Doshin So, el fundador del Shorinji Kempo, dic\u00eda qu'aprendiera col so primer maestru chinu, Chen Liang.\nRealmente nun se conoz pr\u00e1uticamente nada del Llotu Blancu como estilu de Kung Fu o wushu. L\u2019estudiosu del Shorinji Kempo Rogelio Casero creye que Doshin So nun deprendi\u00f3 Bailian Quan en cuantes estilu constituy\u00edu, sin\u00f3n que quixo denominar d'esta miente a les ense\u00f1ances del so maestru Chen Liang pola mor de la cercan\u00eda d'esti a una socied\u00e1 secreta llamada precisamente \u201cSocied\u00e1 del Llotu Blancu\u201d . \nEspec\u00falase con que\u2019l Box\u00e9u del Llotu Blancu fuera un estilu secretu prautic\u00e1u nel sen de dicha Socied\u00e1, escurque influy\u00edu enforma polos sistemes de Shaolin darr\u00e9u que los partidarios del Llotu Blancu aconcey\u00e1bense de cutiu nel Monesteriu Shaolin, onde cabildraben contra la dinast\u00eda manch\u00fa Qing. Dalgunos estudiosos como Donn F. Draeger dicen que los siguidores d'esta socied\u00e1 prauticaben dellos estilos de box\u00e9u chinu, y non unu solamente, y qu'am\u00e1s del entrenamientu a mano vac\u00eda entren\u00e1bense con armes, notablemente col \"chiang\" o llanza de fueya reuta. Otros son p'asegurar que\u2019l del Llotu Blancu yera un estilu mui r\u00e1pidu y potente, de distancia media-curtia, y con un claru predominiu del usu de les manes.\nSicas\u00ed esti sistema nun paez que se divulgara muncho, quiciabes deb\u00edo a un posible calter coxuntural (porque posiblemente fuera un sistema conceb\u00edu pa entrenar a combatientes en guerra), o pue que deb\u00edo a la so escura rellaci\u00f3n con una socied\u00e1 secreta. L\u2019enquiz ta en qu'angua\u00f1o nun se sabe un vierbu d'\u00e9l como tal estilu.\nPer otra parte, dao que\u2019l maestru Chen Liang fuera cabezaleru de la Socied\u00e1 de la Llanza Encarnada (\"Hong Qiang Hui\"), qu'impart\u00eda ente los siguidores un cursu d'artes marciales que duraba 128 d\u00edes, ye posible que lo qu'ense\u00f1aba Chen Liang (y que Doshin So denomin\u00f3 \u201cBailian Quan\u201d) consistiera na preparaci\u00f3n que se daba nesi cursu. De mou que pue que\u2019l Bailian Quan nun fuera m\u00e1s qu'un conxuntu de t\u00e9uniques y aplicaciones que s\u2019ense\u00f1aben pa dar a los miembros d'aquella secta una m\u00ednima preparaci\u00f3n marcial.\nPer otra parte Doshin So allugaba l'orixe de les t\u00e9uniques del Llotu Blancu nel Templu Shaolin, y vencey\u00e1bales direutamente a la tradici\u00f3n de Bodhidharma. La mesma tesis defenden pal so estilu los maestros de Lohan Quan (Box\u00e9u de los Arhat), qu'ente otres coses poseye 108 t\u00e9uniques d'inmediata aplicaci\u00f3n pr\u00e1utica en pareya. Nesti sen el Llotu Blancu lo mesmo yera una derivaci\u00f3n del Lohan Quan onde solo s\u2019estudiaben eses t\u00e9uniques o una versi\u00f3n d'elles col env\u00eds de tresmitir a\u00edna della habilid\u00e1 marcial."}
{"id": "30490", "revid": "10224", "url": "https://ast.wikipedia.org/wiki?curid=30490", "title": "Bailian Chuan", "text": ""}
{"id": "30491", "revid": "43102", "url": "https://ast.wikipedia.org/wiki?curid=30491", "title": "Baji Quan", "text": "Baji Quan o Pachi Chuan (\u516b\u6975\u62f3, B\u0101j\u00edqu\u00e1n, \u201cbox\u00e9u de los ocho estremos\u201d) ye un arte marcial de China carauteriz\u00e1u pol box\u00e9u curtiu y esplosivu, y que ye famosu polos sos golpes de coldu. Ye orixinariu de la provincia de Hebei, nel norte de China, pero tami\u00e9n ye conoc\u00edu angua\u00f1o n\u2019otros llugares, sobre too en Taiw\u00e1n. El so nome completu ye kai men baji quan (\u958b\u9580\u516b\u6975\u62f3), que significa \"pu\u00f1u de los ocho estremos de la puerta abierta\".\nAniciu.\nEl baji quan llam\u00e1base orixinalmente bazi quan o \"pu\u00f1u qu'arrastriella\" per aciu de que los pu\u00f1os, dexaos floxos y un poco\u00f1\u00edn abiertos, \u00fasense pa cutir p'abaxo como si foren un rastriellu. Pens\u00e1base qu'esti nome yera abondo toscu na so llingua nativa, asina que foi cambi\u00e1u a baji quan. El t\u00e9rminu \"baji\" vien del cl\u00e1sicu tao\u00edsta I Ching, y significa una \"estensi\u00f3n de toles direiciones\". Nesti casu significa \"que lo incl\u00fai too\" o \"l'universu.\" \nEl primer maestru rexistr\u00e1u de baji quan foi Wu Zhong (1712-1802). Maestros famosos qu'espardieron l'estilu foron Wu Xiufeng y Li Shuwen (1864-1934). Esti \u00faltimu yera de Cangzhou, Hebei, y algam\u00f3\u2019l nomatu de \"Dios de la Llanza Li\". Form\u00e1u como \"Wu Shen\" (personaxe marcial mascul\u00edn) de la opera de Pek\u00edn, foi tami\u00e9n un lluchador espertu. La so cita m\u00e1s famosa ye: \"Nun s\u00e9 c\u00f3mo ye golpiar a un home dos veces.\"\nEstudiantes de Li Shuwen foron Huo Dian Ge (escolta de Pu Yi, l'\u00faltimu emperador de China), Li Chenwu (escolta de Mao Zedong), y Liu Yun Qiao (axente secretu del nacionalista Kuomintang y instructor de los escoltes de Chiang Kai Shek). Dende ent\u00f3s el baji quan algam\u00f3 sonad\u00eda como \"estilu d'escoltes\". Ma Feng Tu y Ma Yin Tu introduxeron el baji nel Institutu Central Guoshu (Nanjing Guoshu Guan) onde s\u2019esixe a tolos estudiantes.\nEl baji quan comparte raiga\u00f1os con otru arte marcial d'Hebei, el Piguazhang. Al paecer Wu Zhong, el maestru m\u00e1s antiguu que se conoz del llinaxe del baji, ense\u00f1\u00f3 dambes artes al empar como un sistema integr\u00e1u de llucha. Col tiempu dixebr\u00e1ronse, y solamente volvi\u00f3 amestales Li Shuwen a finales del sieglu XVIII, principios del XIX. Como resclavu de la naturaleza complementaria d'estos dos estilos, hai una conseya que reza: \"Cuando\u2019l pigua s\u2019axunta al baji, axor\u00edcense tolos dioses y demonios. Cuando\u2019l baji s\u2019axunta al pigua, los h\u00e9roes sospiren al saber que nun son pa igualase a ello.\" \nHai angua\u00f1o delles families de baji quan, como Han, Huo, Ji, Li, Ma, Qiang, Wu y la rama Wu-Tan del maestru Liu Yunqiao. Hai delles diferencies nel entrenamientu ente les variantes, pero vienen ser lo mesmo n\u2019esencia. El titular del llinax de la familia Wu de baji quan en China ye Wu Lian Zhi. A travi\u00e9s de m\u00e1s de cincuenta a\u00f1os d'entrenamientu, arrexunt\u00f3 material y rexistros que foron tresmiti\u00e9ndose de xeneraci\u00f3n en xeneraci\u00f3n.\nCarauter\u00edstiques.\nT\u00e1ctica y estratexa.\nEl box\u00e9u baji ye conoc\u00edu por abrir a la fuercia los brazos del oponente (\"qiang kai men\") y por entamar ataques a los niveles altu, mediu y baxu del cuerpu (\"san pan lian ji\"). Sobre too ye \u00fatil en combate cuerpu a cuerpu, darr\u00e9u que se centra en golpes de coldu, rodiya, costazu y cadril. Cuando bloquia un ataque o s\u2019avera a un oponente, les t\u00e9uniques del baji quan c\u00e9ntrense en cutir los principales puntos febles, sobre too nel t\u00f3rax, piernes y pescuezu. \nLes \"seis grandes maneres d'abrir\" (\"liu da kai\") son:\nM\u00e9todos corporales y de desplazamientu.\nLos desplazamientos en baji quan tienen tres carauter\u00edstiques especiales: \"Zhen Jiao\", \"Nian Bu\" y \"Chuang Bu\".\nEstes t\u00e9uniques de golpes t\u00e1n rellacionaes cola medicina tradicional china, que sosti\u00e9n que toles partes del cuerpu t\u00e1n coneutaes, tanto f\u00edsica como espiritualmente. \nFormes.\nLes formes del baji div\u00eddense en rutines con y ensin armes. Hai 20 formes de pu\u00f1u, qu'incl\u00fain 12 Pu\u00f1os Baji d'Estructura Peque\u00f1a, Pu\u00f1u Baji del Tigre Negru, Baji Dan Zhai, Baji Dan Da/Dui Da, Baji Luohan Gong, y Baji Si Lang Kuan. Hai ocho formes d'armes, qu'incl\u00fain Liu He Da (llanza \u201cqiang\u201d), Chun Yang (espada \u201cjian\u201d), San Yin (sable \u201cdao\u201d), Xing Zhe Bang (palo), Pudao, y Chun Qiu (\u201cda dao\u201d, un espad\u00f3n llargu y pes\u00e1u pa garrar a dos manes, us\u00e1u polos xenerales cuando diben a caballu).\nXeneraci\u00f3n de potencia y m\u00e9todos d'espresi\u00f3n.\nLes carauter\u00edstiques principales del baji incl\u00fain golpaos de coldu, pu\u00f1etazos de brazu/pu\u00f1u, controles de cadril y golpes col costazu. Toles t\u00e9uniques exec\u00fatense con un puxu secu que se desendolca cola pr\u00e1utica. Ente los artistes marciales chinos el baji ye famosu polos sos movimientos r\u00e1pidos. El baji c\u00e9ntrase na llucha cuerpu a cuerpu, entrando dende una distancia llarga con un carauter\u00edsticu pasu de carga (\"zhen jiao\").\nLa esencia del baji quan ta nel jin, o m\u00e9todos de tresmitir potencia, sobre tol fa jing (potencia esplosiva). L\u2019estilu conti\u00e9n seis tipos de \"jin\", ocho maneres diferentes de golpiar y dellos principios d'usu de la potencia. La mayor\u00eda de los movimientos del baji quan empleguen un m\u00e9todu de cutir con un solu golpe dende una distancia percurtia. La mayor parte del da\u00f1u faise per aciu de l'aceleraci\u00f3n moment\u00e1nea que viaxa de la cintura al miembru y ye am\u00e1s aumentada pol pasu de carga conoc\u00edu como \"zhen jiao\".\nLos mecanismos del \"jin\" desend\u00f3lquense con munchos a\u00f1os de pr\u00e1utica, y el baji quan ye conoc\u00edu pol so entrenamientu trabayosu de la parte baxa del cuerpu y pola importancia que-y da a la \"posici\u00f3n d'a caballu\". La so posici\u00f3n d'a caballu ye m\u00e1s alta que la d'otros t\u00edpicos estilos de box\u00e9u llargu. Netu qu'otros estilos, tien tami\u00e9n la \"posici\u00f3n del arqueru\", la \"posici\u00f3n sobre una pierna\", la \"posici\u00f3n vac\u00eda\" (xubu), la \"posici\u00f3n cayendo\" (pubu), etc. Hai ocho diferentes guardies de les manes, arriendes de diferentes tipos de respiraci\u00f3n y \"zhen jiao\".\nLos seis Poderes Carauter\u00edsticos Principales son:\nInfluencies.\nEl baji c\u00e9ntrase en ser m\u00e1s direutu, n\u2019acabar en golpaes potentes y r\u00e1pides qu'incapaciten al oponente pa siguir. Sicas\u00ed hai dellos estilos que deriven de los principales conceutos o principios del baji quan sobre c\u00f3mo golpiar al oponente:\nMunches d'estes formes t\u00e1n tami\u00e9n basaes o mezclaes col Lohan Quan, un estilu de Shaolin. El t\u00e9rminu \"ba shi\" pue tami\u00e9n referise a baji, pero hai que decatase de que\u2019l t\u00e9rminu \u00fasase tami\u00e9n en xingyi quan. \nBruce Lee, igual que munchos de los contempor\u00e1neos de so, estudi\u00f3 estilos como\u2019l baji quan. Lee incorpor\u00f3 al so entrenamientu del Wing Chun movimientos \u00fatiles d'otros estilos, incluyendo\u2019l baji."}
{"id": "30492", "revid": "10224", "url": "https://ast.wikipedia.org/wiki?curid=30492", "title": "Bajiquan", "text": ""}
{"id": "30493", "revid": "10224", "url": "https://ast.wikipedia.org/wiki?curid=30493", "title": "Pachi Chuan", "text": ""}
{"id": "30494", "revid": "116", "url": "https://ast.wikipedia.org/wiki?curid=30494", "title": "Chin Na", "text": "Chin Na o Qinna (\u64d2\u62ff, pinyin: q\u00edn n\u00e1; Wade-Giles: ch'in\u00b2 na\u00b2) ye un t\u00e9rminu chinu refer\u00edu a t\u00e9uniques usaes nes artes marciales de China basaes nel control o torga de les articulaciones o m\u00fasculos/tendones d'un oponente pa que nun pueda movese, neutralizando asina la so habilid\u00e1 de llucha. Tami\u00e9n \"chin na su\", (\u8853, sh\u00f9 significa \"t\u00e9unica\u201d) t\u00f3rnase lliteralmente a \"t\u00e9unica de garrar y torgar\". Delles escueles usen cenciellamente la pallabra \"na\" pa describir les t\u00e9uniques. El Chin Na carauter\u00edzase por t\u00e9uniques d'agarre tanto de pie como en suelu.\nUnos instructores de les artes marciales de China c\u00e9ntrense m\u00e1s qu'otros nes sos t\u00e9uniques chin na. Esta ye una de les principales razones poles que\u2019l \"chin na\" d'una escuela pue estremase del d'otra. Hai m\u00e1s de 700 t\u00e9uniques tradicionales solamente de Chin Na nel estilu de la Grulla Blanca, y quiciabes m\u00e1s n\u2019otros estilos. Munches t\u00e9uniques Chin Na asem\u00e9yense a les que s\u2019atopen n\u2019otres artes basaes n\u2019agarres como\u2019l Jiu Jitsu Brasilanu. Dependiendo de la escuela y del instructor, el Chin Na estruct\u00farase de distintes formes. Dellos sistemes Chin Na asem\u00e9yense al Jiu Jitsu brasilanu per aciu del so enfoque na llucha de suelu. Otros pue que seyan m\u00e1s asemeyaos al Yudu per aciu del so enfoque nel Rou Dao (les t\u00e9uniques \"suaves\" del Chin Na) de pie. Otra escuela igual se paez m\u00e1s al Hapkido per aciu del so enfoque en llaves de mo\u00f1eca y d'articulaciones peque\u00f1es. Angua\u00f1o nun hai una forma sistematizada universalmente aceptada de Chin Na, sin\u00f3n que cada escuela estr\u00e9mase por mor de la formaci\u00f3n del instructor o pola so preferencia o enfoque personal.\nT\u00e9uniques.\nMentanto les t\u00e9uniques de les llinies del \"chin na\" son prauticaes en dalg\u00fan grau pola mayor\u00eda de les artes marciales de tol mundu, munches artes marciales chines son famoses pola so especializaci\u00f3n en tales aplicaciones. Estilos como la \"Garra d'\u00c1guila\" (Yingzhuaquan \u9df9\u722a\u62f3), qu'incl\u00fai 108 t\u00e9uniques chin na diferentes; la \"Mantis Relixosa\" (Tanglangquan \u87b3\u8782\u62f3); les t\u00e9uniques de \"Garra de Tigre\" del Hung Gar (\u6d2a\u5bb6), y el shuai jiao, son exemplos de sonad\u00eda.\nPue facese una clasificaci\u00f3n xeneral del Chin Na d'esta miente:\n\"Chin\" significa coyer o garrar, \"na\" significa inmovilizar o francer, y mentanto estes aiciones f\u00e1ense de cutiu nesi orde (garrar y llueu inmovilizar), les dos pueden tami\u00e9n intercambiase nel entrenamientu y na defensa personal. Ello ye, un agarre nun va siempre sigu\u00edu d'una inmovilizaci\u00f3n o rompimientu, y una inmovilizaci\u00f3n o rompimientu nun tienen por qu\u00e9 venir daos necesariamente por un agarre.\nHai della superposici\u00f3n ente la teor\u00eda y t\u00e9unica del chin na y les rames de la medicina tradicional china conoc\u00edes como tui na (\u63a8\u62cf), asina como un emplegu del qigong ofensivu y defensivu como complementu del entrenamientu del chin na en dellos estilos."}
{"id": "30495", "revid": "43102", "url": "https://ast.wikipedia.org/wiki?curid=30495", "title": "Yihe Quan", "text": "El Yihe Quan o Yihemen Quan (Box\u00e9u Harmoniosu, o de la Xusta Harmon\u00eda) ye \u00fan de los estilos de Kung Fu o box\u00e9u chinu que\u2019l fundador del Shorinji Kempo, Doshin So, dic\u00eda qu'aprendiera na so moced\u00e1 en China.\nD\u2019acordies col estudiosu del Shorinji Kempo Rogelio Casero , sacantes el testimoniu de Doshin So nun se pescuda malpenes informaci\u00f3n sobre esti estilu, a pesar de que paez tener una rellaci\u00f3n obvia cola \u2013\u00e9sta s\u00ed d'abonda sonad\u00eda\u2013 \u201cYihe Quan\u201d (m\u00e1s tarde denominada Yihetuan), la principal socied\u00e1 secreta qu'afal\u00f3 la Rebeli\u00f3n Boxer de 1900.\nComo estilu de llucha, \u201cYihe Quan\u201d ye\u2019l nome qu'adopt\u00f3 na Rebeli\u00f3n de los Boxers el Meihua Quan (Box\u00e9u de la Flor de Cirolar). Al paecer un prauticante de Meihua Quan llam\u00e1u Zhao Sanduo foi\u2019l creador de la Yihe Quan (\u201cSocied\u00e1 de la Xusta Harmon\u00eda\u201d, Giwaken en xapon\u00e9s) na \u00faltima d\u00e9cada del sieglu XIX. Esto fizo que popularmente fuera f\u00e1cil venceyar un nome col otru.\nUna versi\u00f3n menos conocida atrib\u00fai la creaci\u00f3n del estilu Yihe Quan a un tal Zhu Hungtang, de la provincia de Shandong, que de mano centr\u00f3se dafechu na pr\u00e1utica del Kung Fu a cencielles, ensin ense\u00f1ar deng\u00fan tipu de filosof\u00eda, pero que dempu\u00e9s de lleer dellos llibros sobre la secta Bagua (Bagua Jiao) y la socied\u00e1 del Llotu Blancu (Bailian Jiao), sufri\u00f3 tal camb\u00e9u ideol\u00f3xicu qu'acab\u00f3 tresformando l'estilu de Kung Fu orixinal nuna socied\u00e1 secreta.\nPer otra parte dizse que l'estilu Yihe Quan yera\u2019l sistema que prauticaben los siguidores de la secta hom\u00f3nima, pero esto nun paez dafechamente cierto, y\u00e1 que renomaos maestros d'otros sistemes de Kung Fu, como\u2019l Bagua Zhang, pertenecieron a la Socied\u00e1 de la Xusta Harmon\u00eda. Asina mesmo delles fontes afirmen que tami\u00e9n el sistema Wing Chun yera mui apreci\u00e1u polos miembros d'esta socied\u00e1 secreta. Poro tien m\u00e1s xac\u00edu pensar que, anque a lo primero tolos miembros de la secta prauticaben l'estilu Yihe Quan, posteriormente, cuando la revuelta de los Boxers, auni\u00e9ronse-yos lluchadores d'estremaos sistemes y sectes arreyaes. En tou casu quiciabes nun haya que mezclar la idea de Yihe Quan como socied\u00e1 secreta, cola de Yihe Quan como estilu de box\u00e9u chinu identific\u00e1u col Meihua Quan esclusivamente.\nDoshin So, pela so parte, da bien poques referencies del Yihe Quan. Diz nam\u00e1i que\u2019l so maestru, Wen Taizong (Wen Laoshi), deprendi\u00f3 esti sistema de Huang Longbo nel sen de la socied\u00e1 Gelaohui (Socied\u00e1 de los Hermanos Mayores) a partir de 1912. Sicas\u00ed ye raro que, siendo Wen Taizong monxu Shaolin hasta 1912, nun deprendiera Kung Fu nel monesteriu, sin\u00f3n tres colar d'ell\u00ed.\nSo Doshin cunta que\u2019l maestru Wen Taizong tami\u00e9n-y deprendi\u00f3 les t\u00e9uniques de Lohan Quan, Wuhua Quan y Long Xing Zhuji; pero nun esclara si estos son nomes d'estilos o de simples formes, o si yeren parte del Yihe Quan o bien ense\u00f1ances aparte. Anque los tres nomes coinciden colos d'estilos de Kung Fu, trat\u00e1bense cuasi de xuru de lo que los artistes marciales chinos denominen \u201cformes\u201d (\"taolu\"), ello ye, encadenamientos t\u00e9unicos que se faen individualmente y que tienen una aplicaci\u00f3n pr\u00e1utica; masque pue que fueren tami\u00e9n otra clas d'exercicios, como grupos de t\u00e9uniques, o aplicaciones o formes en pareya, pero non estilos completos.\nDoshin So describe\u2019el Yihe Quan (Giwaken) como un estilu de box\u00e9u r\u00e1pidu y duru, pero nun paez qu'haya denguna asemeyanza t\u00e9unica nin din\u00e1mica ente\u2019l Shorinji Kempo y el Yihe Quan actual, anque pueda haber della en cuantes a la teor\u00eda o los conceutos. Sicas\u00ed, teniendo en cuenta qu'esti Yihe Quan ye\u2019l Meihua Quan, hai que dicir que na segunda fase de deprendimientu del Meihua Quan, denominada Chengquan, ent\u00e1mase un estudiu por pareyes qu'incl\u00fai agarres, proyeiciones y remanamientos articulares, lo que pudo influyir nes t\u00e9uniques d'esta mena qu'hai nel Shorinji Kempo. Arriendes de que'l Meihua Quan inter\u00e9sase de manera pola doctrina budista y la medicina tradicional."}
{"id": "30498", "revid": "28171", "url": "https://ast.wikipedia.org/wiki?curid=30498", "title": "Luohan Quan", "text": "Luohan Quan (\u7f85\u6f22\u62f3, l\u00faoh\u00e0nquan), pronunci\u00e1u rakanken en xapon\u00e9s, significa lliteralmente \"Box\u00e9u de los Arhat\". La historia tradicional sobre la creaci\u00f3n d'esti estilu chinu diz que foi cre\u00e1u por monxos del Templu Shaolin, per aciu d'observar ya imitar les actit\u00faes y espresiones que ten\u00eden les estatues de los Arhat (\u201csiguidores illuminaos del Buda\u201d) nel templu. Per mediu de la meditaci\u00f3n y la pr\u00e1utica, crearon una forma llamada \"dieciocho movimientos de manes de los Arhat\", que consist\u00eda precisamente en dieciocho habilidaes y t\u00e9uniques de combate. En resultes d'esto, crearon llueu venticuatro movimientos nuevos p'avanzar y retirase en combate.\nEl Box\u00e9u de los Arhat o Luohan Quan tien en total 108 movimientos diferentes; d'ente ellos, hai seis formes diferentes de pu\u00f1u, dos formes de palma y cuatro formes de torgar y garrar. Los movimientos del Box\u00e9u de los Arhat son simples y direutos. Cada movimientu representa la cenciellez y guapura de les espresiones de les estatues de los Arhat (Luohan, Lohan). Los movimientos de les formes de Luohan Quan escuenden ataques potentes.\nLuohan Quan Allegre, Luohan Quan Enfadosu.\nNel usu actual, el Luohan ensam\u00f3 en munches formes estremaes. Una d'eses formes ll\u00e1mase \"Xi Nu Luohan Quan\", que lliteralmente significa \"Luohan Quan Enfadosu-Allegre\".\nVer equ\u00ed una cita sobre Xi Nu Luohan Quan:\nShi De Qian del Templu Shaolin de Henan, en China, escribi\u00f3 la hestoria de Shaolin incluyendo'l Xi Nu Luohan Quan, Box\u00e9u de Luohan Enfadosu-Allegre, na Enciclopedia Completa de les Artes Marciales del Templu Shaolin (Shaolinsi Wushu Baike Quanshu), vol\u00famenes I y II. Solamente 18 de les 108 postures t\u00e1n documentaes nel llibru.\nEsperdigaes per esta y otres p\u00e1xines hai munches semeyes de lo que que pa munchos son postures desavezaes y estra\u00f1es. Esto ye Xi Nu Luohan Quan, Box\u00e9u de Luohan Enfadosu-Allegre. Dix\u00e9ronme que Sek Koh Sum sab\u00eda que taba morriendo y orden\u00f3 qu'un fot\u00f3grafu sacara ensembre les 108 postures del so quer\u00edu Luohan Quan pa futuros disc\u00edpulos de Shaolin.\nEsti ye \u00fan de los niveles cimeros del arte ya incl\u00fai atributos d'emociones y son\u00edos (d'eh\u00ed les espresiones faciales).\nDicen qu'esti arte foi prautic\u00e1u por solamente cuatro de los dieciocho disc\u00edpulos orixinales (del Templu Shuanglin de Singapur); dizse qu'estudiantes ordinarios como los d'Indonesia o Malasia nun lu deprendieron. Angua\u00f1o solamente una persona lu conoz, darr\u00e9u que'l restu desgraciadamente y\u00e1 morri\u00f3.\nEn realid\u00e1 la mayor\u00eda de los estudiantes nun deprendieron la tradici\u00f3n completa de Luohan porque Sek Koh Sum ense\u00f1\u00f3 diferentes habilidaes a diferentes estudiantes. Por eso m\u00e1s de trenta escueles de la tradici\u00f3n Shi Gao Can apaecieron en Singapur, Malasia ya Indonesia a travi\u00e9s de los a\u00f1os. "}
{"id": "30499", "revid": "10224", "url": "https://ast.wikipedia.org/wiki?curid=30499", "title": "Luohanquan", "text": ""}
{"id": "30500", "revid": "10224", "url": "https://ast.wikipedia.org/wiki?curid=30500", "title": "Lohan Quan", "text": ""}
{"id": "30501", "revid": "735", "url": "https://ast.wikipedia.org/wiki?curid=30501", "title": "Wuhua Quan", "text": "El Wuhua Quan (Box\u00e9u de les Cinco Flores, \u201cgokaken\u201d en xapon\u00e9s) ye \u00fan de los estilos de kung fu o box\u00e9u chinu que\u2019l fundador del Shorinji Kempo, Doshin So, dic\u00eda qu'aprendiera en China col maestru Wen Taizong (Wen Laoshi).\nDoshin So dic\u00eda qu'esta forma de llucha calten\u00eda los principios de la pr\u00e1utica en pareya, sopelexando d'esta miente que nesti sistema o forma\u2019l trabayu fac\u00edase sobre too a dos, o que polo menos asina lu deprendiera \u00e9l. Trat\u00e1base quiciabes d'un tipu d'exerciciu en pareya (como los denominaos en chinu \"tuishou\", \"sanshou\" o \"duilian\"), o bien una forma de dos homes. Sicas\u00ed Doshin So fala d'estes t\u00e9uniques como maniobres que tenten d'esllir selemente la fuercia del adversariu, control\u00e1ndolu o proyeut\u00e1ndolu al suelu.\nConque nun somos pa pescanciar si\u2019l \"Wuhua\" yera una forma incluyida nel estilu Yihe Quan o yera puralmente un estilu aparte.\nSeg\u00fan Rogelio Casero , conoc\u00edu investigador sobre\u2019l Shorinji Kempo, hai dos sistemes chinos que faen referencia a les \"flores\". El m\u00e1s nom\u00e1u ye\u2019l Hua Quan (Box\u00e9u de la Flor), estilu nortizu, esquivu, cambiante y esconcertante, al paecer ensin \u201cformes\u201d (taolu). Esti estilu poseye 89 m\u00e9todos, munchos d'ellos de proyeici\u00f3n. El so estudiu incl\u00fai 120 formes de \"sanshou\" (exercicios en pareya), 72 t\u00e9uniques de garrar y escordar, 36 t\u00e9uniques de pataes, etc. De mano nun se pue escartar qu'una forma o riestra de t\u00e9uniques d'esti estilu, col nome de \"Wuhua\", pudieren inxertase nel bagax de conocimientos de Wen Taizong, y qu'esti les tresmitiera a Doshin So.\nPer otra parte ta l'estilu Wuhua Pao Quan (Box\u00e9u Ca\u00f1\u00f3n de les Cinco Flores), tami\u00e9n llam\u00e1u Wuhua Bagua Quan (Box\u00e9u de les Cinco Flores y los Ocho Trigrames). Anque hai poca informaci\u00f3n sobre esti estilu, s\u00e1bese que tien cinco formes, y estudia los \u201ccinco elementos\u201d y los \u201cocho trigrames\u201d pal desendolcu d'eses formes. El so estudiu incl\u00fai la pr\u00e1utica interna y esterna. La so principal carauter\u00edstica ye la flexibilid\u00e1, dominando la durez cola combinaci\u00f3n de flexibilid\u00e1 y fuercia. Tien formes individuales y exercicios de dos persones (tuishou).\nResalvando lo anterior, nel Kung Fu chinu rep\u00edtese\u2019l t\u00e9rminu \u201cWuhua\u201d (cinco flores) dientro d'estilos estremaos, denomin\u00e1ndose asina diverses formes d'una o dos persones. La opini\u00f3n de Rogelio Casero ye m\u00e1s favoratible a que quiciabes Doshin So deprendi\u00f3 dalguna d'eses formes, anque nun ye l'investigador quien a albridar de cu\u00e1l de los estilos. Tami\u00e9n, pol mesmu fechu de pertenecer a diversos estilos, muncho bien pudiera\u2019l de \u201cCinco Flores\u201d ser un conceutu incluy\u00edu con esti sen nel estilu del maestru Wen.\nMesmamente hai nel estilu Xingyiquan una forma denominada \u201cWuhua Pao\u201d (Ca\u00f1\u00f3n de Cinco Flores). Pue que\u2019l maestru Wen conociera esta forma y la tresmitiera a Doshin So. Ye una forma de pu\u00f1os en pareya, na que se trabaya llixero y alternen dambos n\u2019ataque y defensa. Esti fechu de trabayase en pareya aumenta la posibilid\u00e1 de dalguna rellaci\u00f3n col Shorinji Kempo. N\u2019efeutu paezse enforma al mou de golpiar del Shorinji Kempo, pero ye en camb\u00e9u chocante que nun tenga que ver coles t\u00e9uniques que nesti arte xapon\u00e9s formen la familia \u201cGokaken\u201d, hom\u00f3nima del Wuhua Quan, darr\u00e9u que les t\u00e9uniques d'esta familia Gokaken, conten\u00edes en cinco grupos tami\u00e9n con nomes de flores (Flor Colorada, Flor de Cirolar, Orqu\u00eddea, Flor de Pescal y Peon\u00eda), consisten en maniobres de control y proyeici\u00f3n del adversariu.\nPer otra parte, nel pr\u00e1uticamente desconoc\u00edu estilu Mien Quan (Pu\u00f1u d'Algod\u00f3n) hai dos formes colos nomes \u201cWuhua Pao\u201d (Ca\u00f1\u00f3n de les Cinco Flores) y \u201cWuhua Chui\u201d (Golp\u00e1u de les Cinco Flores). Nun paez de toes maneres qu'esti estilu s\u2019asemeye nin punta al Shorinji Kempo.\nTami\u00e9n nel estilu del \u00e1guila, Yingzhao Fanzi Quan, hai una forma denominada \u201cWuhua Pao\u201d (traducida unes veces como \u201cPantera de Cinco Flores\u201d y otres como \u201cCa\u00f1\u00f3n de Cinco Flores\u201d), anque tampoco les carauter\u00edstiques atl\u00e9tiques y acrob\u00e1tiques d'esta forma nun paecen tener rellaci\u00f3n denguna col Gokaken o con cualesquier otru aspeutu del Shorinji Kempo.\nFinalmente dellos prauticantes de Shaolin Kung Fu conocen, ente les decenes de formes y programes diferentes qu'esisten, una forma denominada Shaolin Wuhua Quan."}
{"id": "30502", "revid": "116", "url": "https://ast.wikipedia.org/wiki?curid=30502", "title": "Yuuki So", "text": "Yuuki So ye f\u00eda de Doshin So, que fuera\u2019l fundador del Shorinji Kempo, y de Harada Emiko.\nYuuki So ye de magar morri\u00f3\u2019l so padre la cabezalera (\"Shike\") d'esti arte marcial xapon\u00e9s (masque nun ense\u00f1a angua\u00f1o) y actual presidenta (\"Sosai\") del Grupu Shorinji Kempo, que, form\u00e1u por cinco organizaciones o estayes corporatives, defende y alministra los intereses del Shorinji Kempo per dayures y n\u2019estremaos \u00e1mbitos d'actuaci\u00f3n. Na organizaci\u00f3n relixosa Kongo Zen Sohonzan Shorinji, Yuuki So recibe\u2019l t\u00edtulu de \"Kancho\" (Ab\u00e1)"}
{"id": "30508", "revid": "116", "url": "https://ast.wikipedia.org/wiki?curid=30508", "title": "Naginata", "text": "La naginata (dacuando trescrita \u201cel\u201d naginata) ye un arma usada polos samur\u00e1is del Xap\u00f3n feudal, compuesta por un cortu nel cabu d'una pi\u00e9rtiga. Asem\u00e9yase a una alabarda europea, sacantes que la fueya del cabu ye curva, con punta y un solu cortu, paecida a una cimitarra.\nHistoria.\nHist\u00f3ricamente l'usu de la naginata rellaci\u00f3nase colos \"Sohei\", los monxos guerreros y los \"Yamabushi\" o monxos del monte. Posteriormente\u2019l so usu espardi\u00f3se pelos clanes samur\u00e1i.\nLa t\u00e9unica de combatir cola naginata ll\u00e1mase \"naginatajutsu\", y ta presente en munchos estilos de \"Koryu Budo\" (o \"Kobudo\").\nCol tiempu, la manera xaponesa de guerriar foi camudando. Nel amarradiegu periodu de les guerres civiles, el yari (llanza), m\u00e1s f\u00e1cil de remanar y de m\u00e1s alcance, ocup\u00f3\u2019l llugar de les naginates, que pasaron a emplegase raramente nel campu batalla. Daquella\u2019l \"naginatajutsu\" foi adulces siendo un arte que prauticaben sobre too les dames de families samur\u00e1i como forma de defensa.\nAngua\u00f1o inda esisten dellos estilos de Kobudo qu'aprienden el \"naginatajutsu\", calteniendo esti arte vivu ya intautu dende la so creaci\u00f3n. Tami\u00e9n s\u2019emplega esti arma nel Ninjutsu.\nHai que mentar asina mesmo l\"'Atarashii Naginata\" (llit. \u201cnueva naginata\u201d), una modalid\u00e1 marcial moderna (Gendai Budo) de car\u00eds deportivu, basada nel \"Naginatajutsu\", neto al desendolcu del \"Kendo\" modernu dende\u2019l \"Kenjutsu\" (t\u00e9uniques samur\u00e1i de combate con espada).\nTipos de naginata.\nEstr\u00e9mense los siguientes tipos de naginata verdaderes (con cortu real):\nLa mayor\u00eda de les naginates son enforma curves y nun lleven \"yokote\" (borde perpendicular al cortu a la vera la punta). Dellos modelos llevaben nel cabu contrariu de la pi\u00e9rtiga un fur\u00f3n d'aceru pa travesar les armadures.\nNaginatajutsu g\u00fcei.\nD\u2019ente los estilos de Koryu Budo qu'aportaron a los nuesos d\u00edes, hai dellos cola \"naginata\" como parte del so entrenamientu. Ente los principales t\u00e1n el \"Tenshin Shoden Katori Shinto Ryu\", \"Suio Ryu\", \"Tendo Ryu\", \"Toda Ha Buko Ryu\" y \"Kashima Shinto Ryu\".\nNa mayor\u00eda d'estos estilos la naginata praut\u00edcase malapenes como \"kata\", empleg\u00e1ndose sustitutos de madera pa les naginates y les espaes. N\u2019otros casos (por exemplu nel \"Suio Ryu\" o nel \"Tendo Ryu\") empl\u00e9gase\u2019l \"bogu\" (especie d'armadura, como la de Kendo) y naginates de bamb\u00fa especialmente adaptaes pa complementar l'entrenamientu de kates con combates, ensin riesgu de mancase bramente al prauticar.\nAtarashi Naginata.\nLa \u201cNueva Naginata\u201d sistematiz\u00f3se como deporte dempu\u00e9s de la Segunda Guerra Mundial. Les sos normes y reglamentos d\u00edctalos la \"Federaci\u00f3n Internacional de Naginata\" (INF).\nLos prauticantes apar\u00e9yense con proteiciones nos entrenamientos con contautu y nos campeonatos. Estos atabeos de proteici\u00f3n ll\u00e1mense en xunto \"bogu\", que consta de proteutor de cabeza y garg\u00fcelu (\"Men\"), de mo\u00f1eques y pu\u00f1os (\"Kote\"), del troncu (\"Do\") y de les caniyes (\"Suneate\", \u00e9sti non us\u00e1u nel Kendo)."}
{"id": "30509", "revid": "10224", "url": "https://ast.wikipedia.org/wiki?curid=30509", "title": "Naginatajutsu", "text": ""}
{"id": "30510", "revid": "10224", "url": "https://ast.wikipedia.org/wiki?curid=30510", "title": "Naginata Jutsu", "text": ""}
{"id": "30511", "revid": "10224", "url": "https://ast.wikipedia.org/wiki?curid=30511", "title": "Koryu Budo", "text": ""}
{"id": "30513", "revid": "5179", "url": "https://ast.wikipedia.org/wiki?curid=30513", "title": "Sarayevo", "text": ""}
{"id": "30514", "revid": "5110", "url": "https://ast.wikipedia.org/wiki?curid=30514", "title": "Bosnia-Herzegovina", "text": ""}
{"id": "30515", "revid": "7934", "url": "https://ast.wikipedia.org/wiki?curid=30515", "title": "Federaci\u00f3n de Bosnia-Herzegovina", "text": ""}
{"id": "30516", "revid": "735", "url": "https://ast.wikipedia.org/wiki?curid=30516", "title": "Belgradu", "text": ""}
{"id": "30518", "revid": "735", "url": "https://ast.wikipedia.org/wiki?curid=30518", "title": "Asediu de Belgradu", "text": ""}
{"id": "30521", "revid": "116", "url": "https://ast.wikipedia.org/wiki?curid=30521", "title": "Jet Li", "text": "Jet Li, nome art\u00edsticu de Li Lian Jie, , ye un actor chinu especializ\u00e1u en filmes d'artes marciales y espertu en kung fu, disciplina que prautica dende los ocho a\u00f1os.\nBiograf\u00eda.\nEl padre de Jet Li morri\u00f3 cuando \u00e9l ten\u00eda dos a\u00f1os, y la madre mand\u00f3lu a una academia de Wushu a los ocho.\nEnte 1974 y 1979 gan\u00f3 en cinco ocasiones el t\u00edtulu de campe\u00f3n de China d'artes marciales. Los sos \u00e9sitos llevaron a les autoridaes de la Rep\u00fablica Popular China a declaralu \"Tesoru Nacional.\" En resultes convid\u00e1ronlu a formar parte de delles visites oficiales chines al estranxeru.\nEn 1982 emprincipi\u00f3 nel cine como protagonista de la trilox\u00eda sobre'l Templu Shaolin, que foi darr\u00e9u un acontecimientu nacional en China. Artista marcial esceicional, t\u00e9unicamente perafechiscu, perfeicionista y disciplin\u00e1u, foi bien de veces compar\u00e1u a Bruce Lee. Algam\u00f3 sonad\u00eda esterior cuando en 1991 empez\u00f3 a trabayar con Tsui Hark na famosa serie cinematogr\u00e1fica \"Ello foi una vegada en China\".\nCas\u00f3se dos veces, y ye padre de cuatro f\u00edos.\nCarrera nes artes marciales.\nComo deportista y artista marcial, Jet Li dedic\u00f3se al Wushu, especializ\u00e1ndose nes modalidaes de formes. Entam\u00f3 la so carrera nes artes marciales como integrante del Equipu de Wushu de Pek\u00edn, un grupu de deportistes organizaos pa facer demostraciones nos Campeonatos Nacionales de China. Como miembru d'esti equipu recibi\u00f3 entrenamientu intensivu y algam\u00f3 15 medayes d'oru y una medaya de plata nos campeonatos chinos de wushu:\nToles sos medayes d'oru pola forma a mano vac\u00eda opcional foron conquistaes con una forma denominada \"fanzi yingzhuaquan\" (Garra d'\u00c1guila Fanziquan)"}
{"id": "30523", "revid": "111290", "url": "https://ast.wikipedia.org/wiki?curid=30523", "title": "Seiken Shukumine", "text": "Seiken Shukumine, nac\u00edu\u2019l 9 d'avientu de 1925 n'Arime, actual ciud\u00e1 de Nago, n'Okinawa, Xap\u00f3n, y fin\u00e1u'l 26 de payares de 2001 n'Ito, prefeutura de Shizuoka, foi un karateca xapon\u00e9s que fund\u00f3 l'estilu \"Gensei Ryu\" y el nuevu arte marcial del \"Taido\".\nCuando ten\u00eda cinco a\u00f1os, el so padre, direutor d'escuela primaria, confi\u00f3 la educaci\u00f3n f\u00edsica del ne\u00f1u a un maestru de k\u00e1rate, Anko Sadoyama (1880 - ?). Esti f\u00edxolu descubrir el k\u00e1rate, amenando enforma les sos capacidaes f\u00edsiques. Cuando entr\u00f3 nel institutu en 1938, Shukumine entam\u00f3 a prauticar Kendo, pero m\u00e1s atray\u00edu pol k\u00e1rate llogra que lu almita como disc\u00edpulu un espertu poco conoc\u00edu de k\u00e1rate, Soko Kishimoto (1862 - 1945). Kishimoto tuvo bien pocos disc\u00edpulos a lo llargo de tola so vida, pero am\u00e1s de Shukumine ye bien conoc\u00edu Seitoku Higa (1920 -), m\u00e1s tarde fundador del Bugeikan y primer presidente de la Federaci\u00f3n de K\u00e1rate y Kobudo d'Okinawa (Okinawa Karate Kobudo Rengokai).\nKishimoto, que s\u2019enchipaba porque nunca tuviera un maestru y porque tolo aprendiera a base d'amarraces (kake dameshi), foi en realid\u00e1, seg\u00fan delles fontes, disc\u00edpulu de \u201cBushi\u201d Takemura (1814? - 1896), esti mesmu disc\u00edpulu de \u201cTode\u201d Sakugawa (1782 - 1862?). Por mor d'esta filiaci\u00f3n, val dicir que l'estilu prautic\u00e1u por Kishimoto yera de la llinia Shuri-te dientro\u2019l k\u00e1rate okinawense, mientres qu'al paecer Anko Sadoyama prauticaba\u2019l Naha-te (seg\u00fan cunta Shukumine nel so llibru \u201cKarate-do Tanren Sankagetsu\u201d). En cualquier casu, Seiken Shukumine prauticaba escurque un k\u00e1rate poco ortodoxu bas\u00e1u sobre too n'embabucar y n'atacar d'esmenu los puntos vitales.\nNa Segunda Guerra Mundial, Shukumine foi almit\u00edu como voluntariu nuna escuadra suicida de submarinos de bols\u00edn (k\u00f4ry\u00fb) de la marina imperial basada en Yanai, prefeutura de Yamaguchi. Llibr\u00f3 d'una muerte segura gracies a la rindici\u00f3n de Xap\u00f3n. Kishimoto morriera nel mesmu 1945, cuando la batalla d'Okinawa.\nAcabante la guerra Seiken Shukumine sigui\u00f3 prauticando y empecipi\u00f3 a desendolcar nueves t\u00e9uniques col env\u00eds de crear el so propiu estilu de k\u00e1rate. Al poco de pasar de la isla principal, Honshu, a la isla de Kyushu, tornar\u00e1 un tiempu a la so isla nativa d'Okinawa, pa volver finalmente a Honshu y allugase na ciud\u00e1 d'Ito, na prefeutura de Shizuoka. Paez que n'alcordanza de Kishimoto aid\u00f3 una temporada a \u00fan de los sos antiguos condisc\u00edpulos de cuando\u2019l vieyu maestru, Seiichi, qu'hab\u00eda dar nome al Gensei Ryu (\u7384\u5236\u6d41: \"la escuela de dir en cata de la verd\u00e1 fonda y asoleyala per aciu de la forma\"). El 2 d'ochobre de 1955, Shukumine particip\u00f3 nuna demostraci\u00f3n televisada de dellos estilos de k\u00e1rate, organizada pola cadena NTV (Nippon Television), xunto con Seiichi Akamine (Goju Ryu), Kanki Izumigawa (Goju Ryu), Hidetaka.Nishiyama (Shotokan), Ryusho Sakagami (Shito Ryu), Yasuhiro Konishi (Ryobukai). Fixo ente otres coses el kata koshokun-dai, asina como una francedura d'un apilamientu de 34 teyes. En 1955 algama\u2019l grau de 8\u1d58 Dan Kyoshi de la Dai Nippon Butokukai.\nDende 1962 aproximao, dempu\u00e9s de dalgo m\u00e1s d'una d\u00e9cada desendolcando\u2019l k\u00e1rate Gensei Ryu y per aciu de delles diverxencies, concretamente al respeutive de les normes de competici\u00f3n, colos otros estilos de k\u00e1rate que daquella tentaben d'apautase pa crear una organizaci\u00f3n com\u00fan (la Federaci\u00f3n Xaponesa de Karate, JKF), y escurque tami\u00e9n deb\u00edo a discutinios internos, Shukumine decide dir dexando\u2019l mundu del k\u00e1rate pa crear un nuevu Budo al que va nomar Taido (\"Tai\": \u8eb0 = \u8eab + \u4f53 el cuerpu y l'esp\u00edritu en xunto; \"Do\": \u9053 la v\u00eda). D\u2019esta miente, y\u00e1 dafechu compromet\u00edu col Taido, el 23 de xineru de 1965 funda l'Asociaci\u00f3n Xaponesa de Taido y el Taido Honin (Institutu del Taido). El 19 de payares de 1967 organ\u00edzase\u2019l primer campeonatu nacional de Taido, asina como\u2019l primer campeonatu nacional universitariu qu'habr\u00e1 celebrase de sigu\u00edo tolos a\u00f1os hasta\u2019l d\u00eda de g\u00fcei. En 1983 cr\u00e9ase la Federaci\u00f3n Mundial de Taido (WTF) y organ\u00edzase\u2019l primer campeonatu internacional en Tokyo en 1984. En 1987 organ\u00edzase en Suecia\u2019l primer campeonatu europ\u00e9u de Taido, que llueu va tener llugar cada cuatro a\u00f1os. En 1993 cel\u00e9brase en Tokio\u2019l primer campeonatu del mundu, qu'asina mesmo va tener llugar cada cuatro a\u00f1os.\nSeiken Shukumine muerre\u2019l 26 de payares de 2001 na so casa d'Ito, d'un paru cardiacu, a la ed\u00e1 de 75 a\u00f1os. Dexaba muyer, un f\u00edu y dos f\u00edes."}
{"id": "30524", "revid": "116", "url": "https://ast.wikipedia.org/wiki?curid=30524", "title": "Rompimientos (artes marciales)", "text": "Los rompimientos, nes artes marciales, refi\u00e9rense a un tipu de t\u00e9uniques o habilidaes consistentes en romper oxetos s\u00f3lidos (como teyes, pieces de madera, lladriyos, bloques de xelu o bloques de cementu) con un env\u00eds de demostraci\u00f3n, competici\u00f3n o entrenamientu. Davezu empl\u00e9guense como \u201carmes\u201d una mano o un pie (que tienen distintes superficies de contautu posibles), pero tami\u00e9n pueden usase los deos de les manes o de los pies, la cabeza, el coldu, un nudiellu, o una rodiya.\nLos rompimientos praut\u00edquense sobre too nel k\u00e1rate, nel taekwondo, nel pencak silat y nes artes marciales vietnamites, pero non tolos estilos o escueles-y dan la mesma importancia a este tipu de t\u00e9uniques, y en munchos nun esiste siquiera."}
{"id": "30525", "revid": "10224", "url": "https://ast.wikipedia.org/wiki?curid=30525", "title": "Tameshiwari", "text": ""}
{"id": "30526", "revid": "735", "url": "https://ast.wikipedia.org/wiki?curid=30526", "title": "Kamikaze", "text": "Kamikaze (\u795e\u98a8, llit. \u201cvientu de los dioses\u201d) ye un t\u00e9rminu xapon\u00e9s que foi utiliz\u00e1u orixinalmente por traductores norteamericanos pa referise en concreto, d'una forma non mui afechisca (los xaponeses pronuncien \"Shinp\u016b\" dambos kanji \u795e\u98a8 cuando van xuntos), a los ataques a\u00e9reos suicides d'una unid\u00e1 especial de l'Armada Imperial Xaponesa contra los buques de la flota aliada a finales de la Segunda Guerra Mundial. Estos ataques formaben parte d'una t\u00e1ctica que ten\u00eda\u2019l prop\u00f3situ d'acuartar l'avance de los aliaos nel Pac\u00edficu torgando asina qu'aportaren a les costes xaponeses. Con esti fin, aviones cargaos con bombes de 250 kg y pilotaos por voluntarios yeren llanzaos arr\u00e9mente contra los sos oxetivos col env\u00eds de fundilos o averialos de manera que nun fueren pa tornar a la batalla.\nEl t\u00e9rminu \"kamikaze\" tien sicas\u00ed un raiga\u00f1u bien antiguu, gua\u00f1ando nel sieglu XIII pa convertise en mitu de la historia y la mentalid\u00e1 xaponesa. En dos ocasiones (la primera en 1274 y la segunda en 1281), una flota mongola baxo\u2019l mandu de Kublai Khan present\u00f3se nes costes xaponeses col env\u00eds d'invadir el pa\u00eds. Daquella los xaponeses nun taben en condiciones de combatir contra un ex\u00e9rcitu muncho m\u00e1s prepar\u00e1u y oponese a una invasi\u00f3n escomanada, pero afortunadamente pa ellos un tif\u00f3n afar\u00f3 la flota invasora nel 1281. Precisamente esi tif\u00f3n foi llam\u00e1u \"Vientu de los Dioses\" y consider\u00e1u como una se\u00f1al de que Xap\u00f3n yera l'elix\u00edu de los dioses y de que, polo tanto, \u00e9stos hab\u00eden encargase de la so segurid\u00e1 y sobrevivencia.\nEn cuantes a la unid\u00e1 especial d'ataque \u201ckamikaze\u201d na Segunda Guerra Mundial, anque esistieron delles unidaes suicides en tierra, mar y aire, esta de los \u201ckamikaze\u201d foi la m\u00e1s representativa y la que m\u00e1s buelga dex\u00f3 pa la historia, con mui bien d'archivos y documentaci\u00f3n sobre'l tema.\nAsina y too en xapon\u00e9s nun s\u2019emplega como queda dicho la pallabra \"kamikaze\", sin\u00f3n el m\u00e1s complexu t\u00e9rminu \"Shinp\u016b tokubetsu k\u014dgeki tai\" (\u795e\u98a8\u7279\u5225\u653b\u6483\u968a, \"Unid\u00e1 Especial d'Ataque Shinp\u016b\") o m\u00e1s davezu la so abreviatura \"tokk\u014dtai\" (\u7279\u653b\u968a). Sicas\u00ed l'usu del t\u00e9rminu \u201ckamikaze\u201d esperdig\u00f3se col tiempu per fuera del Xap\u00f3n y apl\u00edcase angua\u00f1o pa estremaos tipos d'ataques suicides al marxe del m\u00e9todu empleg\u00e1u (usu d'esplosivos, coche bomba, etc.) o la nacionalid\u00e1 del atacante (como nel casu de los atentaos del 11 de setiembre de 2001 en Madrid).\nLa unid\u00e1 especial \u201ckamikaze\u201d foi disuelta tres la rindici\u00f3n incondicional de Xap\u00f3n que daba fin a la Segunda Guerra Mundial."}
{"id": "30528", "revid": "735", "url": "https://ast.wikipedia.org/wiki?curid=30528", "title": "San Llinu", "text": ""}
{"id": "30529", "revid": "735", "url": "https://ast.wikipedia.org/wiki?curid=30529", "title": "Arabia Saudina", "text": ""}
{"id": "30533", "revid": "735", "url": "https://ast.wikipedia.org/wiki?curid=30533", "title": "Belice", "text": ""}
{"id": "30534", "revid": "735", "url": "https://ast.wikipedia.org/wiki?curid=30534", "title": "D\u00f3lar belice\u00f1u", "text": ""}
{"id": "30539", "revid": "5110", "url": "https://ast.wikipedia.org/wiki?curid=30539", "title": "C\u00f3mic Franco-Belga", "text": ""}
{"id": "30540", "revid": "37624", "url": "https://ast.wikipedia.org/wiki?curid=30540", "title": "Bandera de la Rep\u00fablica Democr\u00e1tica del Congo", "text": ""}
{"id": "30541", "revid": "35", "url": "https://ast.wikipedia.org/wiki?curid=30541", "title": "Rep\u00fablica Democr\u00e1tica del Congo", "text": ""}
{"id": "30548", "revid": "35", "url": "https://ast.wikipedia.org/wiki?curid=30548", "title": "Distritu sur (Botswana)", "text": ""}
{"id": "30549", "revid": "35", "url": "https://ast.wikipedia.org/wiki?curid=30549", "title": "Distritu noroeste (Botswana)", "text": ""}
{"id": "30550", "revid": "35", "url": "https://ast.wikipedia.org/wiki?curid=30550", "title": "Distritu sureste (Botswana)", "text": ""}
{"id": "30552", "revid": "5110", "url": "https://ast.wikipedia.org/wiki?curid=30552", "title": "Kazakhist\u00e1n", "text": ""}
{"id": "30555", "revid": "735", "url": "https://ast.wikipedia.org/wiki?curid=30555", "title": "D\u00f3lar de Brunei", "text": ""}
{"id": "30563", "revid": "735", "url": "https://ast.wikipedia.org/wiki?curid=30563", "title": "Uni\u00f3n Africana", "text": ""}
{"id": "30565", "revid": "735", "url": "https://ast.wikipedia.org/wiki?curid=30565", "title": "D\u00f3lar canadiense", "text": ""}
{"id": "30566", "revid": "5110", "url": "https://ast.wikipedia.org/wiki?curid=30566", "title": "Plateaux (Congo)", "text": ""}
{"id": "30568", "revid": "35", "url": "https://ast.wikipedia.org/wiki?curid=30568", "title": "Congo", "text": "Col nome de Congo o Kongo podemos referimos a:"}
{"id": "30570", "revid": "35", "url": "https://ast.wikipedia.org/wiki?curid=30570", "title": "Rep\u00fablica d'El Congu", "text": ""}
{"id": "30571", "revid": "5179", "url": "https://ast.wikipedia.org/wiki?curid=30571", "title": "Bandera de Congo", "text": ""}
{"id": "30572", "revid": "5179", "url": "https://ast.wikipedia.org/wiki?curid=30572", "title": "Escudu de Congo", "text": ""}
{"id": "30573", "revid": "5110", "url": "https://ast.wikipedia.org/wiki?curid=30573", "title": "Escudu de la Rep\u00fablica Democr\u00e1tica del Congo", "text": ""}
{"id": "30574", "revid": "735", "url": "https://ast.wikipedia.org/wiki?curid=30574", "title": "Debout Kongolaise", "text": ""}
{"id": "30586", "revid": "116", "url": "https://ast.wikipedia.org/wiki?curid=30586", "title": "Concursu d'Asturianaes de la Comarca de la Sidra", "text": "La Mancomunid\u00e1 de la Comarca de la Sidra entam\u00f3 nel a\u00f1u 2010 el I Concursu d'Asturianaes. Esta primer edici\u00f3n cont\u00f3 cola presencia de Rosa Mar\u00eda Quero, \"La Pastorina\"; Maximino Sol\u00eds Lada, \"L'Ayeranu\"; y Fernando Ru\u00edz Fern\u00e1ndez como miembros de xur\u00e1u.\nEl cuadru d'honor del primer concursu foi l'encabez\u00e1u por Jorge Tuya, como campe\u00f3n; Celestino Rozada, nel segundu puestu y Marisa Valle Roso, nel tercer llugar."}
{"id": "30587", "revid": "116", "url": "https://ast.wikipedia.org/wiki?curid=30587", "title": "Taido", "text": "El Taido (taid\u014d \u8eb0\u9053) ye un arte marcial xapon\u00e9s fund\u00e1u oficialmente en 1965 por Seiken Shukumine (1925 - 2001). La pallabra \"taido\" significa \"v\u00eda del cuerpu.\" El Taido tien raiga\u00f1os nel K\u00e1rate tradicional d'Okinawa. \nFundaci\u00f3n.\nNa creyencia de que les artes marciales, y en concreto'l k\u00e1rate, nun cubicaben coles necesidaes del cambiante mundu modernu, Shukumine desendolc\u00f3 primero un estilu de k\u00e1rate llam\u00e1u Gensei Ryu alredor de 1950. Col tiempu Shukumine convenci\u00f3se de que'l k\u00e1rate ta torg\u00e1u pol so mou d'entrenamientu llinial. Pescudaba c\u00f3mo facer la defensa m\u00e1s flexible y universal. Estes idees, xunto con dificultaes d'organizaci\u00f3n y delles diverxencies nel sen de la nueva Federaci\u00f3n Xaponesa de K\u00e1rate, llev\u00e1ronlu a introducir les sos nueves propuestes como \"Taido\", un arte marcial nuevu. Les t\u00e9uniques del Taido ufren bien d'anovaciones: la inclusi\u00f3n de movimientos d'espiral y xiru, maniobres ximn\u00e1stiques, pasos r\u00e1pidos y efeutivos, y un \u00e1ngulu corporal cambiante.\nL'env\u00eds del Taido ye aplicar la metodolox\u00eda cient\u00edfica y los valores tradicionales a la evoluci\u00f3n de les artes marciales. Seg\u00fan el so creador, el fin caberu del Taido ye formar a los sos prauticantes pa que trabayen a un altu nivel na socied\u00e1.\nCinco Tipos de Movimientos Corporales.\nEstos movimientos comb\u00ednense con pu\u00f1aes, pataes y otres t\u00e9uniques, como \u201ctixeres\u201d o, m\u00e1s raramente, llaves y proyeiciones. L'oxetivu ye emplegar tola capacid\u00e1 del cuerpu pa safar, esviar o volver contra \u00e9l l'ataque del adversariu, asina como usar la enerx\u00eda del movimientu p'acelerar les t\u00e9uniques y da-yos m\u00e1s eficacia. La \u00faltima categor\u00eda, \"Ten\", incl\u00fai movimientos acrob\u00e1ticos, como pataes haza atr\u00e1s blincando en xiru, que faen que'l Taido seya mui espectacular de ver. Tien tami\u00e9n el Taido una especial manera d'andar, llamada \"unsoku\", asina como una manera acrob\u00e1tica de movese llamada \"unshin\".\nCompetici\u00f3n.\nLes competiciones en Taido incl\u00fain tres categor\u00edes:"}
{"id": "30594", "revid": "43102", "url": "https://ast.wikipedia.org/wiki?curid=30594", "title": "Yamabushi", "text": "Los Yamabushi (\u5c71\u4f0f, llit.: \"guerreros del monte\") son exemplos \u00fanicos d'ascetes y ermita\u00f1os propios de los montes de Xap\u00f3n, conoc\u00edos por tener una llarga tradici\u00f3n guerrera na que se mezclen bien d'estra\u00f1os poderes sobrenaturales. Son siguidores del Shugendo, una xuntura del Budismu esot\u00e9ricu de les sectes Shingon y Tendai, y d'elementos shinto\u00edstes, masque y\u00e1 esist\u00eden tradiciones asemeyaes a la de los yamabushi en Xap\u00f3n primero que\u2019l Budismu fuera import\u00e1u nel sieglu VII. Anque avecen llevar una vida solitaria, llegaron a formar axuntances de tipu llasu y asociaciones con dellos templos, y dacuando participaron tami\u00e9n en batalles y amarraces xunto colos \"samur\u00e1i\" y los \"sohei\". Los sos or\u00edxenes hai que los buscar nos solitarios Yamabito\uff08\u5c71\u4eba\uff09, Yamaoshi, y dellos hijiri (\u8056\uff09 de los sieglos VIII y IX. Tami\u00e9n hubo amestadures qu'inclu\u00eden armes samur\u00e1is y el puntu de vista Yamabushi sobre la vida y el combate.\nModernamente \u00fasase\u2019l t\u00e9rminu \"ubasoku yamabushi\" pa referise a prauticantes llaicos del Shugendo, una relix\u00f3n que-y da muncha importancia al ascetismu y a faza\u00f1es de resistencia que cunten g\u00fcei con della sonad\u00eda p\u00fablica. \"Yamabushi\" llevando un turullu (\"horagai\") vense ent\u00e1 davezu al pie del sitiu sagr\u00e1u de Dewa Sanzan y pelos montes sagraos de Kumano y Omine. La ropa que lleven ye normalmente blanco, anque pueden atopase otros colores complementarios, como l'azafr\u00e1n. Lleven tami\u00e9n na frente una peque\u00f1a caxa negra llamada \u201ctokin\u201d, atada a la cabeza con un gord\u00f3n negru. \nHistoria.\nLos \"yamabushi\" empecipiaron como \"yamaoshi\", grupos (o individuos) aislaos n'ermites monteses, ascetes y \"santones\" que sigu\u00eden la v\u00eda del \"shugendo\", una busca de poderes espirituales, m\u00edsticos o sobrenaturales llograos per aciu del ascetismu. Nun hai seguranza de si\u2019l fundador d'esta v\u00eda foi En no Gyoja, asceta del sieglu VII, darr\u00e9u que los mitos que lu arrodien son abondos y complexos. Los que sigu\u00eden esta v\u00eda yeren conoc\u00edos por nomes diversos, como \"kenja\", \"kenza\", y \"shugenja\". Estos m\u00edsticos monteses algamaron sonad\u00eda poles sos habilidaes m\u00e1xiques y conocimientos ocultos, y foron mui solicitaos como ensalmadores o mediums, anque los santuarios Shinto acutaron tradicionalmente esti oficiu pa moces conoc\u00edes como Miko.\nLa mayor parte d'estos ascetes, arriendes de la so devoci\u00f3n pol \"shugendo\", estudiaben les ense\u00f1ances de la secta budista Tendai, o tami\u00e9n de la Shingon, fundada por Kukai nel sieglu VIII. El Budismu Shingon foi una de les sectes principales del \"mikkyo\" (\u5bc6\u6559) o Budismu Esot\u00e9ricu, pal que la illuminaci\u00f3n hai que l'atopar per aciu del aislamientu y l'estudiu y contemplaci\u00f3n del interior d'unu mesmu y de la naturaleza, y d'im\u00e1xenes esot\u00e9riques llamaes mandala. Tanto la secta Shingon como la Tendai v\u00eden los montes como los llugares ideales pa esta clas d'aislamientu y contemplaci\u00f3n de la naturaleza. Lo cierto ye que\u2019l fen\u00f3menu yamabushi ta vencey\u00e1u al Budismu xapon\u00e9s y non al d'otres partes d'Asia,\nNos sos abeyos monteses, estos monxos non solo estudiaben la naturaleza y les escritures, y im\u00e1xenes espirituales o relixoses, sin\u00f3n tami\u00e9n delles artes marciales. Nun se sabe si cre\u00eden que ten\u00eden que defendese de band\u00edos, d'otros monxos o d'ex\u00e9rcitos samur\u00e1i, pero la idea d'estudiar artes marciales como mediu d'ameyoramientu mental y espiritual, y non solo f\u00edsicu, siempre foi perimportante na cultura xaponesa, trescendiendo los principios concretos d'una determinada secta relixosa. D\u2019esta miente, neto a los \"sohei\", los \"yamabushi\" foron tanto guerreros como monxos.\nAl medrar la so reputaci\u00f3n en cuantes a la comprendoria y sabencia m\u00edstica, y volar m\u00e1s ci\u00f1ida la so organizaci\u00f3n, munchos de los maestros de les disciplines asc\u00e9tiques principiaron a ser nomaos p'altes posiciones espirituales na xerarqu\u00eda de la corte. Monxos y templos principiaron a ganar influencia pol\u00edtica. Contra\u2019l periodu Nanboku-cho, nos sieglos XIII y XIV, los \"yamabushi\" formaren unidaes organizaes llamaes \"konsha\", que, xuntamente colos \"sohei\" y otros monxos, entamaron a llevar la direici\u00f3n de los templos centrales de les sos sectes. Aidaron al emperador Go-Daigo nos sos intentos de valtar el shogunatu Kamakura, y probaron que les sos artes guerreres yeren a desafiar en combate a los ex\u00e9rcitos \"samur\u00e1i\" profesionales.\nDellos sieglos dempu\u00e9s, nel periodu Sengoku, pod\u00eden atopase \"yamabushi\" ente los conseyeros y ex\u00e9rcitos de cuasi tolos combatientes principales pol dominiu de tol Xap\u00f3n. Dalgunos, encabezaos por Takeda Shingen, aidaron a Oda Nobunaga contra Uesugi Kenshin nel 1568, mentanto otros, ente los que taba l'ab\u00e1 Sessai Choro, aconseyaron a Tokugawa Ieyasu. Munchos llucharon a la vera de los sos collacios monxos, los \"Ikko-ikki\", contra Nobunaga, qu'acab\u00f3 por aplastalos y por dar asina fin a la d\u00f3mina de los monxos guerreros.\nDende los tiempos medievales los yamabushi sirvieron tami\u00e9n como \"sendatsu\", o gu\u00edes espirituales nel monte, pa pelegrinos de les rutes del Kumano Kodo al Kumano Sanzan, ente los qu'hubo emperadores retiraos y arist\u00f3crates.\nArtes marciales.\nLos yamabushi yeren espertos nel usu d'un bon n\u00famberu d'armes, por exemplu l'arcu o la espada. Pero, neto que los sohei y los Ikko-ikki, l'arma m\u00e1s emplegada polos yamabushi foi la naginata.\nArriendes de les sos capacidaes espirituales o m\u00edstiques, atribuy\u00f3se de cutiu a los yamabushi un nivel cimeru na pr\u00e1utica del ninjutsu, l'arte de los ninja. S\u00e1bese que los monxos del monte llucharen a la vera los ninja, ufri\u00e9ndo-yos clandestinamente abonda ayuda. Y tami\u00e9n que yera una pr\u00e1utica normal de los ninja amarutase de monxos o ascetes del monte pa que nun foren pa conocelos en dellos ambientes. Esto dio de xuru llugar a tracamundios, darr\u00e9u que nun se pasa a creyer qu'un n\u00famberu importante de yamabushi llegaren a ser espertos en ninjutsu."}
{"id": "30627", "revid": "379", "url": "https://ast.wikipedia.org/wiki?curid=30627", "title": "Tachi", "text": "El tachi (\u592a\u5200) ye una espada xaponesa. Delles fontes dicen que ye m\u00e1s curv\u00e1u y dalgo m\u00e1s llargu que la katana. Pero Gilbertson, Oscar Ratti, y Adele Westbrook, pela so parte, afirmen qu'una espada recibe\u2019l nome de tachi cuando cuelga del \"obi\" (cintu o faxa) col cortu p'abaxo, y que la mesma espada ye katana cuando lleva\u2019l cortu p'arriba y va sometida pela faxa. L\u2019estilu d'espada \"tachi\" abandon\u00f3se col tiempu en favor de la katana.\nLos \"daito\" (espaes llargues) anteriores a la katana ten\u00eden de media unos 78 cm. de llargor de cortu, m\u00e1s que la media de la katana, d'unos 70 cm. Contrariamente a la forma tradicional de llevar la katana, el tachi llev\u00e1base colgando del cintu col filu cortante p'abaxo, y us\u00e1base davezu na caballer\u00eda. Los tachi que se diferencien del llargor mediu lleven delantre los prefixos \"ko-\", pa los \"curtios\", y \"\u014d-\" pa los \"grandes\" o \"llargos \". Por exemplu los tachi curtios, m\u00e1s cercanos al tama\u00f1u d'un \"wakizashi\", llam\u00e1bense \"kodachi\". El tachi m\u00e1s llargu qu'esiste (consider\u00e1u un \"\u014ddachi\"), del sieglu XV, tien m\u00e1s de 3,7 metros de llargor total (2,2 m. de cortu), pero cr\u00e9yese que ye ceremonial. Nel a\u00f1u 1600 munchos antiguos tachi foron acurtiaos pa convertilos en katanes. La mayor\u00eda de los fueyes de tachi que queden g\u00fcei son \"o-suriage\" (que tienen la espiga orixinal cortada en dalg\u00fan puntu), polo que ye raro ver un tachi \"ubu\" (cola espiga orixinal ensin alteriar) orixinal firm\u00e1u.\nUsu.\nEl tachi us\u00f3se principalmente a caballu, onde pod\u00eden desenvainalu ama\u00f1osamente pa cutir a los soldaos d'infanter\u00eda enemigos. Inda yera un arma efeutiva en tierra, pero m\u00e1s dif\u00edcil d'usar. Por eso foi desarroll\u00e1ndose la \"uchigatana\" (antepas\u00e1u de la katana).\nEl tachi foi\u2019l predecesor de la katana como arma blanca de guerra de los \"bushi\" (clas guerrera) del Xap\u00f3n feudal, y al evolucionar a un dise\u00f1u m\u00e1s tard\u00edu, entrambos estrem\u00e1bense de cutiu nam\u00e1i que por c\u00f3mo los llevaben y pola manera d'axustar les fueyes.\nNes invasiones mongoles de Xap\u00f3n demostr\u00f3se qu'hab\u00eda dellos puntos d\u00e9biles nel tachi qu'hab\u00eden llevar al desendolcu de la katana.\nM\u00e1s tarde na hestoria del Xap\u00f3n feudal, nos periodos Sengoku y Edo, dellos guerreros d'altu rangu pertenecientes a lo que y\u00e1 yera la clas dominante, llevaben la so espada al estilu tachi (cortu p'abaxo), en vez de cola \u201csaya\u201d (vaina) ci\u00f1ida col cintu col cortu p'arriba.\nCola xuba del militarismu de la era Showa enantes y na Segunda Guerra Mundial, l'ex\u00e9rcitu y l'armada imperial xaponeses llevaron tachis llamaos Shin gunt\u014d y Kai gunt\u014d."}
{"id": "30628", "revid": "735", "url": "https://ast.wikipedia.org/wiki?curid=30628", "title": "Exipto", "text": ""}
{"id": "30630", "revid": "735", "url": "https://ast.wikipedia.org/wiki?curid=30630", "title": "Bandera d'Exipto", "text": ""}
{"id": "30631", "revid": "735", "url": "https://ast.wikipedia.org/wiki?curid=30631", "title": "Escudu d'Exipto", "text": ""}
{"id": "30632", "revid": "35", "url": "https://ast.wikipedia.org/wiki?curid=30632", "title": "Mus\u00e9u Exipciu del Cairu", "text": ""}
{"id": "30633", "revid": "43102", "url": "https://ast.wikipedia.org/wiki?curid=30633", "title": "Ponte a prueba", "text": "Ponte A Prueba ye un programa radiof\u00f3nicu espa\u00f1ol produc\u00edu por Mediens S. L., dirix\u00edu a un p\u00fablicu oxetivu d'ente 9 y 53 a\u00f1os que s'emite na emisora musical Europa FM dende setiembre de 2006. El so horariu ye de 11:00PM a 1:00 AM de llunes a vienres, y los domingos en mesmu horariu em\u00edtese una escoyeta de los meyores momentos de la selmana. Ye un programa de participaci\u00f3n del oyente onde dan sonad\u00eda a temes como'l sexu, l'amist\u00e1, les rellaciones, papaelamericano, ashosha ya inclusive fen\u00f3menos paranormales como l'habitaci\u00f3n 712, dende un puntu de vista gayoleru y risonderu. Comb\u00ednense les intervenciones en direutu colos \u00e9sitos musicales del momentu. El programa ta present\u00e1u y empobin\u00e1u angua\u00f1o por Oriol S\u00e0bat y como collaboradores t\u00e1n Daniela Blume, Victor Cort\u00e9s, Laura Manzanedo y Venus . Na primer edici\u00f3n l'equipu taba compuestu por Josep Lobat\u00f3, Oriol S\u00e0bat y Agn\u00e8s Tejada, m\u00e1s conocida como Venus. Na segunda temporada el Presentadores y colaboradors yeren Josep Lobat\u00f3, Oriol S\u00e0bat, Patricia L\u00f3pez y Daniela Blume. Y na tercer temporada, Oriol S\u00e0bat, Victor Cort\u00e9s y Daniela Blume fueron los encargaos de dirixir el programa la gran parte de la temporada. Am\u00e1s, el 12 de xineru del 2009, Laura Manzanedo (conocida como \"L.M.\" nel programa) incorpor\u00f3se, y en febreru del mesmu a\u00f1u Venus torn\u00f3 al programa.\nHistoria.\nCol precedente d'un notable \u00e9situ na emisora local catalunya R\u00e0dio Flaixbac dende'l 2003 mientres tres temporaes con esti formatu, pero sol nome Prohibit Als Pares, Europa FM decide incorporar a la so plant\u00eda al equipu de \"Ponte A Prueba\" pa llevar l'esitosu productu a nivel nacional de manes del so creador Josep Lobat\u00f3, xunto col equipu orixinal,(anque cuando \"Prohibit als pares\", pas\u00f3 a ser Ponte a prueba, en R\u00e0dio Flaixbac, sigu\u00eden emitiendolu).\nSeg\u00fan la folada del Estudiu Xeneral de Medios mientres la primer temporada, el programa ten\u00eda una audiencia media de 120.000 oyentes. Na actualid\u00e1 triplic\u00f3se, actualmente \u00f3yenlu de 12 a 15 millones de persones en toa espa\u00f1a y restu del muundo per internet, per radio online.\nL'eslogan de \"Ponte A Prueba\" ye: \"L'\u00fanicu programa que nun s'atreven a faer les otres emisores\". Con esi eslogan empecipiaron, y con esi lema caltienen el so \u00e9situ una y bones nenguna emisora cre\u00f3 programes asemeyaos. \nEn 2007 \"Ponte A Prueba\" foi reconoc\u00edu col Premiu Ondas al Meyor Programa de la Radio Espa\u00f1ola na edici\u00f3n n\u00ba54 d'estos prestixosos gallardones de la comunicaci\u00f3n.\nCada a\u00f1u realiza un tour, esti tour ye cenciellamente percorrer parte de la xeograf\u00eda espa\u00f1ola pa realizar programes en direutu en distintes sales o discoteques, llogrando una gran arribaci\u00f3n de p\u00fablicu.\nMientres la tercer temporada del programa, Daniela Blume col\u00f3se unos meses a participar nun programa de televisi\u00f3n, \"Sobrevivientes 2009\". Tres el pasu de Daniela per televisi\u00f3n, el programa gan\u00f3 ent\u00e1 m\u00e1s prest\u00edu y fama."}
{"id": "30634", "revid": "735", "url": "https://ast.wikipedia.org/wiki?curid=30634", "title": "Pir\u00e1mides d'Exipto", "text": ""}
{"id": "30698", "revid": "43102", "url": "https://ast.wikipedia.org/wiki?curid=30698", "title": "Samur\u00e1i", "text": "Samur\u00e1i (\u4f8d) ye una pallabra emplegada pa nomar a la clas militar del Xap\u00f3n feudal, estremada en distintos graos de nobleza. El car\u00e1uter orixinal chinu \u4f8d yera un verbu que significaba sirvir o acompa\u00f1ar a una persona de rangu social cimeru, y con esti sen pas\u00f3'l car\u00e1uter a la escritura xaponesa, onde foi empleg\u00e1u pa escribir el verbu \u201csaburau\u201d (sirvir). En dambos pa\u00edses los t\u00e9rminos sustantiv\u00e1ronse pa significar \"los que sirven ci\u00f1idamente a la nobleza\", pronunci\u00e1ndose \u201csaburai\u201d en xapon\u00e9s. La primera referencia escrita de la pallabra ye del sieglu X.\nEl t\u00e9rminu, nel so signific\u00e1u actual, \u00fasase sobre too dende l'aniciu del Periodu Edo, en 1600. Endenantes nom\u00e1base a los guerreros m\u00e1s bien colos t\u00e9rminos \"mono no fu\" (hasta'l sieglu VIII) y el m\u00e1s duraderu \"bushi\" (\u6b66\u58eb), entrambos cola traducci\u00f3n d'\"home d'armes\", pero dende'l periodu Edo los t\u00e9rminos bushi y samur\u00e1i nun son dafechamente sin\u00f3nimos, sin\u00f3n qu'esiste una sutil diferencia. Dacuando alcu\u00e9ntrase tami\u00e9n el t\u00e9rminu \"buke\", que noma a la nobleza militar arreyada al \"bakufu\" (gobiernu militar) a diferencia de los \"kuge\", la nobleza de la corte arreyada al emperador. Los \"buke\" apaecieron na era Kamakura (1185-1333).\n\"Samur\u00e1i\" ye una pallabra enforma venceyada a los xerarques de rangu mediu o altu de la clas guerrera. Los samur\u00e1is sigu\u00eden un conxuntu de regles qu'hab\u00eden llegar a conocese como Bushido. Anque los componentes d'esta clas nun llegaron a ser m\u00e1s del diez por cientu de la poblaci\u00f3n xaponesa , les ense\u00f1ances samur\u00e1i calistraron enforma nesta, y pueden atopase ent\u00e1 g\u00fcei tanto na vida diaria como n'artes marciales como'l Kendo.\nHistoria.\nAniciu.\nLa clas de los guerreros profesionales de Xap\u00f3n, formada por arqueros a caballu, anicia cola volunt\u00e1 del emperador Kammu de conquistar les tierres de los \"ainu\" a finales del periodu Nara.\nEndenantes hab\u00eda en Xap\u00f3n un ex\u00e9rcitu bas\u00e1u nel serviciu militar, inspir\u00e1u nel modelu chinu. Atrop\u00e1bense homes de venti a trenta a\u00f1os, que se repart\u00eden en \"gunki\" (cuerpos de mil soldaos colos sos oficiales) per provincies, arreyaos al serviciu del \"kokushi\" (gobernador de la provincia).\nEsti sistema result\u00f3 ineficaz dafechu na llucha contra los \"b\u00e1rbaros\" ainu, que yeren xinetes terribles. L'emperador decidi\u00f3 nel 792 desfacelu pa crear un nuevu sistema llam\u00e1u \"kondeisei\". El kondeisei ten\u00eda la ventaya d'amenorgar la carga del serviciu militar del pueblu (que yera'l sofitu de la econom\u00eda), darr\u00e9u que consisti\u00f3 en xinetes arqueros mozos de families de pudencies. Esta milicia, compuesta por 3.964 homes, empecipi\u00f3 a cayer en desusu nel sieglu X, pero nun pue sabese si ta nel orixe de los primeros samur\u00e1is, qu'apaecieron daquella.\nMitsuo Kure, nel so llibru \"Samur\u00e1is\", cita dalgunos otros or\u00edxenes posibles pa estos: \nA lo \u00faltimo Mitsuo Kure apurre la hip\u00f3tesis de que los samur\u00e1is taben nel aniciu de los guardies del palaciu imperial a primeros del sieglu X, en base a los documentos m\u00e1s antiguos que menten la pallabra \"samur\u00e1i\" (o m\u00e1s bien \"saburai\", \u201cen serviciu\u201d, que m\u00e1s tarde se converti\u00f3 en \"samur\u00e1i\"). Si \u00e9l refug\u00f3 a\u00edna esta hip\u00f3tesis, aldericando que les meyores granxes de caballos taben en Kanto y Tohoku, y que les armadures \"o-yoroi\" desarroll\u00e1ronse nel campu batalla y non na paz de la corte, esti supuestu ye, ensin embargu, l'\u00fanicu orixe cit\u00e1u por Stephen Turnbull en \u201cEl Llibru del Samur\u00e1i\u201d.\nTurnbull diz d'ellos que pasaron ceo del serviciu imperial al de los ricos terratenientes de les provincies, enfrentaos a los \"emishi\", los band\u00edos y los terratenientes rivales. Diz tami\u00e9n que los primeros clanes de samur\u00e1is descend\u00eden d'or\u00edxenes modestos, pero punx\u00e9ronse al abeyu de descendientes de llinies imperiales menores y foron a la gueta de fortuna en fasteres salvaxes. Los dos clanes samur\u00e1is de m\u00e1s puxu a finales del periodu Heian, los clanes Taira y Minamoto, deriven d'esta tradici\u00f3n, y descienden respeutivamente de los emperadores Kanmu y Seiwa.\nEl periodu Heian.\nSi'l periodu Heian ye pa la corte imperial un periodu de paz y prosperid\u00e1, les provincies, ensin embargu, foron sascud\u00edes poles refrontaes de los paisanos deb\u00edes a los fuertes impuestos, reprim\u00edes polos \"kokushi\" (gobernadores de les provincies nomaos pol gobiernu imperial). Los peque\u00f1os llabradores punx\u00e9ronse al abeyu de poderoses families de terratenientes, qu'asina s'arriquecieron y foron a\u00edna p'atropar ex\u00e9rcitos privaos, que constaben non solo de guerreros profesionales, sin\u00f3n tami\u00e9n de civiles a pie (llabradores, artesanos, ciudadanos).\nEstos ex\u00e9rcitos dieron d\u00e9l puxu y una independencia cada vez mayor a estos terratenientes, ricos pero esbardiaos pola aristocracia de Kioto, y permiti\u00f3los defender les sos tierres contra diverses amenaces, pero tami\u00e9n espardese a espenses de los sos vecinos. Am\u00e1s, dellos tentaben d'escapar del arimu del gobiernu central, lo que provoc\u00f3 engarraes nes que participaron dellos de los primeros gobiernos samur\u00e1is.\nPrimeres rebeliones.\nNel 935, Taira no Masakado, gobernador de la provincia de Shimosa, mat\u00f3 al so t\u00edu Kunika y auni\u00e9ronse-y munchos guerreros, faci\u00e9ndose asina col control de cuasi tou Kanto (este d'Honshu, al rodiu de Tokyo) y aproclam\u00e1ndose emperador nel 939. El mesmu a\u00f1u, a la vera'l mar interior, Fujiwara no Sumitomo xunt\u00f3se colos pirates \"wako\" y rebel\u00f3se tami\u00e9n.\nEl gobiernu nun atop\u00f3 pilancos pa reprimir estes primeres refrontaes samur\u00e1is, content\u00e1ndose con sirvise d'otros clanes pa lluchar contra los primeros.\nNel 1028, Taira no Tadatsune rebel\u00f3se tami\u00e9n y llogr\u00f3'l control de Kanto. Daquella la corte tard\u00f3 en reaicionar y les fuercies imperiales amos\u00e1ronse enforma febles contra \u00e9l. Pasaos cuatro meses, ensin embargu, la corte unvi\u00f3 fuercies contra Taira no Naokata, que foi derrot\u00e1u. Nel 1031, Minamoto no Yorinobu xunt\u00f3se a les fuercies imperiales de pacificaci\u00f3n, oblig\u00f3 a Tadatsune a rindise y llogr\u00f3'l control de Kanto. \nPosteriormente les families de los samur\u00e1is m\u00e1s influyentes, incluyendo a los Taira y a los Minamoto, foron llamaes a la corte pa garantizar la seguranza del emperador y de l'aristocracia, cola que pasu ente pasu texeron llazos, pese a caltener un estatus perbaxu. Particularmente los \"joko\" (esplotadores de tierres imperiales) arrodi\u00e1bense de guardies samur\u00e1i que quedaben nos sos palacios, los \"hokumen no bushi\" (espresi\u00f3n que pue tornase a \u201csamur\u00e1is del llau norte\u201d).\nGuerres nel norte d'Honshu.\nNes provincies de la rex\u00f3n de Tohoku, la parte norte de la isla d'Honshu, colonizada m\u00e1s reci\u00e9n y llo\u00f1e de la capital, dellos se\u00f1ores tentaben d'escapar a la influencia de la corte. Nel 1051, Abe no Yoritoki asolivi\u00f3se por una cuesti\u00f3n d'impuestos y la provincia de Mutsu foi sascudida poles amarraces de la primer guerra de los nueve a\u00f1os, que dur\u00f3 en realid\u00e1 hasta'l 1062, cuando'l xeneral de les fuercies imperiales, Minamoto no Yoriyoshi (f\u00edu de Yorinobu), fixo un llamamientu al clan Kiyohara de la provincia de Dewa. La corte pas\u00f3 les propiedaes del clan Abe a estos \u00faltimos, y cuando nel 1083 Minamoto no Yoshiie, f\u00edu de de Yoriyoshi, foi nom\u00e1u xuez nun alderique internu de los Kiyohara, aprovech\u00f3 para destruilos na llamada segunda guerra de los tres a\u00f1os. Creyendo qu'actuara por motivos personales, la corte neg\u00f3se a da-y una recompensa y tuvo que pagar a los sos homes con estayes del so propiu dominiu. Seg\u00fan Mitsuo Kure esti actu f\u00edxolu mui popular, y munches families de samur\u00e1is entraron al so serviciu.\nIntrigues na corte.\nEstes primeres rebeliones samur\u00e1i, aiciones aislaes y llevaes a cabu llo\u00f1e de la corte, tuvieron sicas\u00ed pocu impautu na llegada al poder d'esta castra a finales del sieglu XII. Sicas\u00ed los clanes samur\u00e1i presentes na corte aprovecharon la llucha de poder ente l'emperador Go-Shirakawa y l'emperador retir\u00e1u Sutoku nel 1156. De resultes de lo que se conoz como rebeli\u00f3n d'Hogen, la influencia de los rexentes Fujiwara amenorg\u00f3 enforma, y los clanes Taira y Minamoto algamaron importantes cargos na corte.\nNel 1159, cuando Minamoto no Yoshitomo y Fujiwara no Nobuyori tentaron un golpe d'est\u00e1u conoc\u00edu col Nome de rebeli\u00f3n d'Heiji, Taira no Kiyomori aplast\u00f3 a los Minamoto, achuquinando a gran parte del clan, y entam\u00f3 una escalada que lu up\u00f3 en 1167 al puestu de \"dajo-daijin\", primer ministru.\nEnsin embargu nel 1180 espa\u00f1\u00f3 la Guerra Gempei, una guerra de socesi\u00f3n al tronu imperial, cuando los xorrec\u00edos Minamoto sofitaron un candidatu diferente al de los Taira. Dempu\u00e9s de cinco a\u00f1os de guerra, los Taira foron desaniciaos, y Minamoto no Yoritomo entam\u00f3'l primer \"bakufu\", enantes de ser nom\u00e1u shogun en 1192. Pela primer vez, Xap\u00f3n foi gobern\u00e1u polos samur\u00e1is, y asina foi hasta 1868.\nLa llegada de los Tokugawa.\nCola pacificaci\u00f3n del periodu Edo, los guerreros foron perdiendo la so funci\u00f3n combatiente y converti\u00e9ndose en funcionarios p\u00fablicos. Van dexar la parte guerrera pa les ceremonies, y van escomenzar a interesase poles artes, sobre too pola escritura. Ensin embargu, quiciabes pa recobrar el valor, van codificar regles perestrictes de la so castra baxo'l nome de Bushido (cam\u00edn del guerreru). El suicidiu ritual del seppuku \u2013tami\u00e9n conoc\u00edu como harakiri (llit. \u201ccortar l'abdome \")\u2013 ser\u00e1 en dellos momentos prohib\u00edu pol Shogun (amu militar del Xap\u00f3n). N'efeutu, pa salvar l'honor de so, un samur\u00e1i ten\u00eda que se facer seppuku si apurr\u00eda da\u00f1u al so amu o a la so familia, o cenciellamente, si comet\u00eda una falta grave, el so se\u00f1or pod\u00eda manda-y en cualesquier momentu facer seppuku si nun quedaba conforme. Esti ritual afaraba dacuando les files de los samur\u00e1is.\nLa educaci\u00f3n del xoven samur\u00e1i.\nTradicionalmente'l f\u00edu del samur\u00e1i yera somet\u00edu a una disciplina perestricta. Darr\u00e9u lu quitaben del cuellu la madre, y primero de vistir el so primer pantal\u00f3n ya lu tornaben lo m\u00e1s posible de los cari\u00f1os y lu ense\u00f1aben a reprimir los impulsos de ci\u00f1u de la infancia. Tou placer ociosu taba mui bien mid\u00edu y la comodid\u00e1 esterrada, resalvando'l casu de malura. Asina, de magar yera quien a falar, amen\u00e1benlu a considerar el deber como la \u00fanica gu\u00eda de la so esistencia, l'autocontrol como la primera regla de conducta, el sufrimientu y la muerte como accidentes ensin importancia dende'l puntu de vista individual.\nEsta educaci\u00f3n austera tov\u00eda ten\u00eda requisitos muncho m\u00e1s estrictos, cola sida de desendolcar una impasibilid\u00e1 ensembre que'l ne\u00f1u nun deb\u00eda abandonar enxam\u00e1s nun siendo na intimid\u00e1 llariega. Estos rapacinos avez\u00e1benlos a la vista del sangre al obligalos a presenciar les execuciones. Nun ten\u00eden qu'amosar emoci\u00f3n dala. Cuando volv\u00eden pa casa oblig\u00e1benlos a manxar un gran platu d'arroz que taba ti\u00f1\u00edu de color sangre per aciu d'un zume de ciruela tratao, pa que reprimieren cualesquier sentimientu secretu de tarrecimientu. Impon\u00eden-yos pruebes ent\u00e1 m\u00e1s penoses, inclusive a los m\u00e1s peque\u00f1os. Por exemplu oblig\u00e1benlos a dir solos, a media nueche, a los llugares de supliciu, y a volver cola cabeza d'un conden\u00e1u pa demostrar la so valent\u00eda. N'efeutu, la llercia a los muertos ten\u00edase por tan despreciable per parte d'un samur\u00e1i como a los vivos. El xoven samur\u00e1i ten\u00eda qu'aprender a protexese contra tolos mieos. En toes estes pruebes yera precisu'l m\u00e1s perfeutu dominiu de s\u00ed mesmu. Denguna fanfarronada diba tolerase m\u00e1s que'l m\u00e1s peque\u00f1u signu de cobard\u00eda.\nAl medrar, al ne\u00f1u ten\u00eden que basta-y como distraici\u00f3n los exercicios f\u00edsicos que, bien a\u00edna y pal restu la so vida, preparaben a un samur\u00e1i pa la guerra: Kenjutsu (arte del sable), Jujutsu (llucha), Bajutsu (equitaci\u00f3n), Kyujutsu (tiru con arcu). Escoy\u00eden-y collacios ente los f\u00edos de los sirvientes, mayores qu'ellos y seleicionaos pola so habilid\u00e1 na prautica de les artes marciales. La so xinta, anque abondo, nun yera mui refinao; la so vistimienta yera llixero y malo, nun siendo nes ceremonies m\u00e1s importantes. Cuando estudiaba, n'iviernu, si aportaba que ten\u00eda les manes tan fr\u00edes que nun yera quien a remanar el pincel, mand\u00e1benlu somorguiase n'agua xelao pa recobrar la circulaci\u00f3n. Si'l xelu-y entum\u00eda los pies, oblig\u00e1benlu a correr na nieve. Pero ent\u00e1 yera m\u00e1s duru l'entrenamientu militar mesmu: el ne\u00f1u aprend\u00eda a\u00edna que la peque\u00f1a espada que llevaba al cintu nun taba d'adornu nin yera un xuguete.\nPa la educaci\u00f3n relixosa, al xoven samur\u00e1i deprend\u00edenlu a adorar a los antiguos dioses y a los esp\u00edritus de los sos antepasaos. Catequiz\u00e1benlu na fe y filosof\u00eda budistes y ense\u00f1\u00e1ben-y la \u00e9tica china. Esto yera porque un clan, familia o koryu (escuela d'artes marciales) concretos tend\u00eden a una visi\u00f3n sinto\u00edsta, o budista, o bien confucianista. Por exemplu la Tenshin Shoden Katori Shinto Ryu incl\u00ednase al sinto\u00edsmu, mientres que la Hyoho Niten Ichi Ryu abre'l so testu m\u00e1s importante, el Llibru de los Cinco Aniellos, con un ruegu a una deid\u00e1 budista, col aquel de que si ye verd\u00e1 qu'hai qu'adorar a los dioses, non necesariamente hai qu'esperar d'ellos la victoria.\nPasu ente pasu, al pasar de la infancia a l'adolescencia, el control al que taba somet\u00edu diba amenorgando. Permit\u00eden-y m\u00e1s llibert\u00e1 p'actuar a los sos deleres, na seguranza de que nun diben pasar a perdona-y el m\u00e1s m\u00ednimu error, qu'hab\u00eda pesa-y tola vida una ofiensa grave, y qu'un afeamientu amerit\u00e1u yera m\u00e1s d'aborrecer que la mesma muerte.\nAm\u00e1s, protex\u00edu polos vezos francos del Xap\u00f3n antiguu, el xoven samur\u00e1i guardaba al medrar una pureza d'esp\u00edritu y una cenciellez de coraz\u00f3n esceicionales.\nEl samur\u00e1i deprend\u00eda'l so oficiu nel sen d'antig\u00fces escueles que lu capacitaben pa les armes, la estratexa, la intelixencia y dellos otros aspeutos del arte de la guerra. Estes koryu, antig\u00fces escueles, foron el marcu que dio forma a la escelencia t\u00e9unica y moral del samur\u00e1i.\nTipos de samur\u00e1i.\nUn samur\u00e1i non arrey\u00e1u a un clan o a un daimyo (se\u00f1or feudal) ye un ronin. Un samur\u00e1i que yera vasallu direutu del shogun ye un hatamoto.\nPero non tolos soldaos yeren samur\u00e1is, que formaben una \u00e9lite asemeyada de dalguna manera a los caballeros europeos. Dende'l periodu Kamakura la base del ex\u00e9rcitu yeren grandes tropes d'infanter\u00eda llamaes \"ashigaru\", atropando principalmente llabradores.\nArmes.\nUn samur\u00e1i emplegaba unes 40 armes, con una especial preferencia pola katana, la espada grande, que yera la \u00fanica que pod\u00eda llevase encima. Estudiaba los kobudo, les artes marciales xaponeses d'enantes de 1868, dientro de los koryu, les escueles antig\u00fces. D\u00e1ba-y gran importancia a la katana, siguiendo asina'l Bushido, pal que la katana ye l'alma del samur\u00e1i. Cuando un ne\u00f1u llegaba a la ed\u00e1 de 13 a\u00f1os, pod\u00eda tener un wakizashi (espada peque\u00f1a) y un nome d'adultu nuna ceremonia llamada \"Genpuku\" (\u5143 \u670d). Na ceremonia convert\u00edase nun samur\u00e1i. Tami\u00e9n algamaba'l derechu a llevar una katana, pero la espada taba normalmente torgada con una cuerda pa evitar accidentes. Una katana y un wakizashi en xunto ll\u00e1mense daisho (lliteralmente \"grande y peque\u00f1a\").\nEl wakizashi yera'l \"cortu d'honor\" d'un samur\u00e1i y siempre lu llevaba encima. El samur\u00e1i dorm\u00eda con \u00e9l embaxo l'almugada y llev\u00e1balu con \u00e9l cuando entraba nuna casa y ten\u00eda que dexar fuera les armes principales.\nEl tanto yera una peque\u00f1a daga, y llev\u00e1base dacuando nel daisho en cuenta del wakizashi. Empleg\u00e1base cuando un samur\u00e1i ten\u00eda que facer seppuku o harakiri (suicidiu). Ensin embargu, sometida pel keikogi (\"ropa d'entrenamientu\"), el tanto demostr\u00f3 ser un arma blanca enforma utilizada pa los asesinatos o pa los combates cuerpu a cuerpu.\nL'arma favorita de los samur\u00e1i foi'l yumi (arcu). El yumi calt\u00favose ensin cambeos hasta l'apaici\u00f3n de la p\u00f3lvora de ca\u00f1\u00f3n y los fusiles nel sieglu XVI. L'arcu compuestu d'estilu xapon\u00e9s nun yera un arma mui potente en comparanza col arcu cl\u00e1sicu d'Eurasia. El so tama\u00f1u permit\u00eda llanzar proyeutiles diversos, como fleches enceses y fleches pa se\u00f1es con un algame efeutivu de 50 metros, y 100 metros cuando la precisi\u00f3n nun yera importante. Empleg\u00e1base davezu a pie tres d'un \"tedate\" (\u624b\u76fe), una gran par\u00e9 m\u00f3vil de bamb\u00fa, pero inclusive pod\u00eda emplegase a caballu. La pr\u00e1utica de tiru a caballu, yabusame (\u6d41\u955d\u9a6c), converti\u00f3se col tiempu nuna ceremonia shinto.\nEl nodachi ye una espada d'aspeutu asemey\u00e1u al de la katana, pero con un llargor d'unos 150 cm., reservada pa los samur\u00e1is m\u00e1s fuertes. Pue vese a Kikuchiyo, el personax interpret\u00e1u por Toshiro Mifune, remanando unu na pel\u00edcula \"Los siete samur\u00e1is\". Esti tipu d'arma ta especialmente adaut\u00e1u a la llucha contra les unidaes de caballer\u00eda.\nNel sieglu XV el yari (llanza) converti\u00f3se tami\u00e9n nun arma popular. Reemplaz\u00f3 a la naginata nel campu batalla cuando'l valor personal volvi\u00f3se menos importante, y les batalles m\u00e1s organizaes. El yari yera m\u00e1s simple d'usar y m\u00e1s mortal qu'una katana. Una carga, a caballu o per tierra, yera m\u00e1s eficaz cuando s'usaba una llanza, y ufr\u00eda m\u00e1s del cincuenta por cientu de probabilid\u00e1 de ganar a un samur\u00e1i arm\u00e1u con un tachi, forma primitiva de la katana adautada al combate mont\u00e1u, a veces llam\u00e1u equivocadamente \"daikatana\" na cultura occidental. Na batalla de Shizugatake onde Shibata Katsuie foi derrot\u00e1u por Toyotomi Hideyoshi (o Hashiba Hideyoshi), les \"siete llances\" de Shizugatake xugaron un papel decisivu na victoria.\nLes armes blanques utilizaes polos samur\u00e1is ameyoraron enforma en calid\u00e1 a travi\u00e9s de los sieglos, hasta algamar una calid\u00e1 ensin igual: les fueyes forxaes siguiendo la tradici\u00f3n xaponesa siguen siendo g\u00fcei les meyores que l'home fixo enxam\u00e1s en t\u00e9rminos de cualidaes f\u00edsiques, gracies a les complexes t\u00e9uniques de forxa y templa desendolcaes polos forxadores d'armes xaponeses, y al \u201ctamahagane\u201d, aceru especial obten\u00edo a base d'arena ferrial "}
{"id": "30699", "revid": "10224", "url": "https://ast.wikipedia.org/wiki?curid=30699", "title": "Samurai", "text": ""}
{"id": "30700", "revid": "116", "url": "https://ast.wikipedia.org/wiki?curid=30700", "title": "Yin y Yang", "text": "Yin y Yang (\u9670\u967d) son en xunto un conceutu orixinariu de l'antigua filosof\u00eda china, qu'escurque anici\u00f3 pola observaci\u00f3n de que\u2019l d\u00eda convi\u00e9rtese en nueche y la nueche en d\u00eda, o de les observaciones y reflexones que fac\u00eda Lao Tse \u00e9nte\u2019l fueu, al notar la color, la calor, la lluz y la querencia de la llama pol tiru. D\u2019eh\u00ed les clasificaciones de los fen\u00f3menos naturales en \"yin\" y \"yang\" (por exemplu\u2019l fueu ye yang: caliente, emite lluz, y tira pal cielu).\nSignific\u00e1u.\nEsti ye un conceutu que pue atopase en dos relixones propiamente chines: Tao\u00edsmu y Confucionismu. Los car\u00e1uteres chinos pa yin (\u9670 o \u9634, pinyin: \"y\u012bn\") y yang (\u967d o \u9633 \"y\u00e1ng\") pueden dixebrase y traducise aproximao como\u2019l llau aves\u00edu (yin) y el llau soleyeru d'una llomba (yang). El signific\u00e1u d'estos car\u00e1uteres nun pue tener m\u00e1s d'una cara: desque\u2019l yang refierse al \"llau soleyeru de la llomba\", eso correspuende al d\u00eda y a les funciones m\u00e1s actives; y al contrario\u2019l yin, al referise al \"llau aves\u00edu de la llomba\", correspuende a la nueche y a les funciones menos actives. El conceutu del Yin y el Yang pue ilustrase cola siguiente tabla:\nEl yin y el yang con\u00f3cense tami\u00e9n como \"los dos pexes Yin y Yang\" (ver taijitu) porque son dos metaes iguales cola mayor concentraci\u00f3n nel centru y pel so llau, y cuando\u2019l Yang algama\u2019l cumal entama inevitablemente\u2019l Yin. Un exemplu claru son el d\u00eda y la nueche: acabante llegar lo m\u00e1s piesllo de la nueche, entama la so baxa y el Yang entama la so xuba.\nAnalizando\u2019l famosu dichu \"cuando se toca fondu nun se pue m\u00e1s que tirar p'arriba\", enti\u00e9ndese por \"fondu\" la peor de les situaciones (Yin completu) y por \"nun se pue m\u00e1s que tirar p'arriba\" enti\u00e9ndese qu'inevitablemente empecipia\u2019l Yang, que solamente se pue ameyorar.\nL\u2019alpinismu ye otru bon exemplu: x\u00fabese hasta aportar al cume (Yang completu) y nun queda otra que baxar, escomenzando asina\u2019l Yin. El conceutu de Yin-Yang espresa l'ambig\u00fced\u00e1 de la vida humana, la cada vez mayor busca de la perfeici\u00f3n, pero al mesmu tiempu la necesid\u00e1 d'una vida inexauta, non impecable, siempre venceyada al des\u00e9u \u00edntimu d'imperfeici\u00f3n col que ta marcada la humanid\u00e1 dende\u2019l principiu de los tiempos.\nOrixe.\nSeg\u00fan los cl\u00e1sicos tao\u00edstes, enantes de la creaci\u00f3n del universu esist\u00eda solamente\u2019l Wu-Chi, que podemos definir como potencial a cencielles. D\u2019eh\u00ed surdi\u00f3\u2019l Tai-Chi, que ye la primer fuercia que naz y que, al dixebrase dempu\u00e9s, crea\u2019l Yin y el Yang. Estos x\u00fantense n\u2019harmon\u00eda y repres\u00e9ntense como un c\u00edrculu coles dos metaes dixebraes por una llinia curva. En cada met\u00e1 hai una peque\u00f1a cantid\u00e1 del respeutivu contrariu: nel Yin hai un poco de Yang y nel Yang un poco de Yin. Toles coses d'esti mundu pueden esplicase con esta idea.\nPrincipios.\nTol mundu manifiestu r\u00edxese seg\u00fan dambos principios yin y yang:"}
{"id": "30701", "revid": "735", "url": "https://ast.wikipedia.org/wiki?curid=30701", "title": "Dinast\u00eda Tolemaica", "text": ""}
{"id": "30702", "revid": "116", "url": "https://ast.wikipedia.org/wiki?curid=30702", "title": "Kenjutsu", "text": "El Kenjutsu (\u5263\u8853, arte de la espada) ye un arte marcial xapon\u00e9s tradicional (koryu budo) form\u00e1u por un conxuntu de t\u00e9uniques de katana usaes nel combate cuerpu a cuerpu. Esistieron o esisten tov\u00eda munches escueles (\"ryu\") qu'aprienden a combatir de manera eficaz cola espada xaponesa, con prautiques estremaes enforma seg\u00fan el \"ryu\".\nKenjutsu y otres t\u00e9uniques d'espada.\nEl kenjutsu estr\u00e9mase del Iaido porque les t\u00e9uniques del primeru ll\u00e9vense a cabu desque la espada ta y\u00e1 fuera la vaina, mientres que nel Iaido toles secuencies t\u00e9uniques (\"kata\") presuponen l'ataque o la intenci\u00f3n seria d'ataque cuando la espada del defensor ta envainada, polo que son result\u00e1u inmediatu de la estraici\u00f3n de la espada de la so vaina.\nPue muncho bien dicise qu'en comparanza col Iaido\u2019l kenjutsu ta en niveles m\u00e1s baxos (en cuantes a refinamientu t\u00e9unicu) tal como s\u2019utiliza contra m\u00faltiples enemigos na guerra (de fechu les t\u00e9uniques consisten nuna riestra de cortaes solmenaes vertical, horizontal y diagonalmente col env\u00eds de destruir la mayor cantid\u00e1 de \"cuerpos\" como seya posible na redolada del guerreru).\nHai que poner munchu procuru en nun confundir el kendo col kenjutsu. En realid\u00e1 la diferencia ente dambos alcu\u00e9ntrase y\u00e1 nos ideogrames que los componen. Kenjutsu (\u5263\u672f) ye \"l'arte de la espada\" (de Ken \u5263: espada, y \u672f Jutsu: arte, teunolox\u00eda), y Kendo (\u5263\u9053) significa \"el cam\u00edn de la espada\" (Do: v\u00eda, cam\u00edn, nun sen espiritual). Hai que pescanciar asina mesmo la diferencia real ente ellos: el kenjustu ye un arte nac\u00edu pa combatir y pa matar a los enemigos nel campu batalla, desendolc\u00e1u en munchos sieglos pola clas guerrera xaponesa; el kendo nun dexa de ser un \"arte marcial, pero\u2019l so prop\u00f3situ nun ye matar al oponente pa sobrevivir. El prop\u00f3situ del kendo ye l'autodisciplina y l'entrenamientu del cuerpu y de la mente, y percorrer \"el cam\u00edn\" p'ameyorar y medrar como persones xunto colos otros prauticantes colos que s\u2019estudia l'arte.\nSimplificando, y ensin entrar nes posibles interpretaciones espirituales y filos\u00f3fiques, esti conceutu pue enzarrase nuna fras: nel kenjutsu entr\u00e9nase pa derrotar al enemigu; nel kendo entr\u00e9nase pa vencese a unu mesmu y a les propies llendes. Ye necesario aclariar ensin embargu que la distinci\u00f3n ente los dos t\u00e9rminos si\u00e9ntese s\u00f3lo n\u2019Occidente, mentanto en Xap\u00f3n \u00fasense indistintamente.\nArmes.\nUna de les armes d'entrenamientu m\u00e1s comunes en kenjutsu ye la espada de madera (\"bokuto\" o \"bokken\"). Por delles razones, munches escueles usen \u201cbokutos\u201d de dise\u00f1u mui concretu, alteriando la so forma, pesu y llargor acordies coles especificaciones del estilu. Por exemplu los \u201cbokutos\u201d qu'usen na Yagyu Shinkageryu son relativamente delgaos y ensin guardamanes, col env\u00eds de cumplir l'enfoque del combate carauter\u00edsticu de la escuela. Pela so parte, los prauticantes de Kashima Shinryu usen un \u201cbokuto\u201d m\u00e1s gruesu que la media, ensin curvadura y con una empu\u00f1adura tirando a llarga. Esto dende llueu cuadra bien colos principios de combate propios de la Kashima Shinryu.\nDelles escueles prautiquen con \"fukuro shinai\" (una espada de bamb\u00fa forrada con cueru o tela) en circunstancies nes que l'estudiante nun tien l'habilid\u00e1 de controlar con segurid\u00e1 un \u201cbokuto\u201d a velocid\u00e1 plena, o como midida xeneral de precauci\u00f3n. En realid\u00e1\u2019l \"fukuro shinai\" data d'una d\u00f3mina tan allo\u00f1ada como\u2019l sieglu XV.\nNes \"kates\" suel oponese la espada llarga o curtia a otres armes, como palos llargos o curtios (\"bo\" o \"jo\"), una cadena llastrada con una focina \"kusarigama\", una \"naginata\", etc. La escoyeta de les armes tami\u00e9n depende del programa de la escuela o del nivel del alumnu. Nes demostraciones hai escueles qu'empleguen cortos de metal."}
{"id": "30704", "revid": "735", "url": "https://ast.wikipedia.org/wiki?curid=30704", "title": "Katana", "text": "La katana (\u5200) ye una clas de \"nihonto \" (\u65e5\u672c\u5200, nihont\u014d: nihon=Xap\u00f3n, t\u014d=espada) o espada xaponesa llixeramente curva, d'un solu filu (ello ye tipu sable), conocida davezu como \u201cespada samur\u00e1i\u201d. Ye un arma sobre too de corte (por utilizar el filu), pero tami\u00e9n d'estoque (por utilizar la punta). Ll\u00e9vase sometida pel cintu, col cortu p'arriba (p'abaxo si\u2019l portador llucha a caballu). La \"katana\" (hailos que trescriben \u201cel\u201d katana) forma xuntamente col \"wakizashi\"\u2019l \"daisho\" (llit. \u201cgrande y peque\u00f1a\u201d). En dellos periodos m\u00e1s calmos de la historia xaponesa, la \"katana\" ten\u00eda m\u00e1s un papel ceremonial que d'arma real.\nAnque propiamente ye un tipu perconcretu d'espada, davezu n\u2019Occidente\u2019l t\u00e9rminu \"katana\" val por estensi\u00f3n pa designar a cualesquier espada xaponesa del tipu que seya (\"tachi\", \"uchigatana\" etc.). Non siempre foi la katana\u2019l \"nihonto\" por escelencia, pero la so producci\u00f3n y\u00e1 super\u00f3 a la de los \"tachi\" contra\u2019l periodu Muromachi (dempu\u00e9s de 1392).\nCarauter\u00edstiques.\nLa katana tien un llargor de fueya de m\u00e1s de 60 cm, anque pue camudar seg\u00fan los periodos y les t\u00e9uniques de guerra. Polo xeneral rem\u00e1nase con entrambes manes, pero delles t\u00e9uniques, como la de dos espaes de Miyamoto Musashi, o t\u00e9uniques qu'impliquen la utilizaci\u00f3n de la vaina, suponen remanala con una sola mano. El mangu (\"tsuka\") variaba, seg\u00fan el periodu hist\u00f3ricu, ente dos y tres manes de llargor. La \"tsuka\" remata nuna guardia (\"tsuba\") que protexe la mano. El pesu d'una katana est\u00e1ndar ta ente 800 y 1.300 gramos.\nFabricaci\u00f3n.\nTerminada en chafl\u00e1n, la fueya la katana f\u00f3rxase tradicionalmente con un aceru bruto tresformao n\u2019aceru compuesto. Duro pela corteya y m\u00e1s blandio pel megollu. Plieguen un tarucu d'ello mui bien de veces y llueu suelden el conxuntu de plegues na fragua. Ent\u00f3s, poni\u00e9ndolu al aviesu sobre un llechu fechu con una mestura de magre aislante, y cubriendo bien los bordes, la fueya som\u00e9tese a una templa selectiva, que va dar al arma les cualidaes combinaes d'estraordinaria durez del cortu y de resistencia de toa ella a los golpes.\nEl siguiente pasu ye\u2019l pul\u00edu, fechu con ayuda de piedra volc\u00e1nico de granu, lo qu'afina la fueya al revelar les estructures cristalines.\nPartes.\nLa fueya y el mangu comp\u00f3nense de delles partes ca\u00fana col so nome, lo que prueba la importancia que la cultura xaponesa da a la espada:\nPresentaci\u00f3n.\nCuando la katana se presenta nun soporte (katana kake), col\u00f3case:\nDavezu esp\u00f3nse solamente asina la \"montura\" o koshirae de la espada (\"tsuka\", \"tsuba\" y \"saya\", manten\u00edes xuntes por una fueya de madera, el tsunagi). N\u2019efeutu la fueya verdadera suel guardase nuna funda de proteici\u00f3n herm\u00e9tica en madera blanco llamada \"shirasaya\" (vaina blanca), que nun s\u2019usa en combate.\nEn tiempos de paz la katana pon\u00edase nel soporte cola \"tsuka\" a la manzorga, mientres qu'en tiempos de guerra la \"tsuka\" pon\u00edase a la derecha, col env\u00eds de permitir una salida m\u00e1s r\u00e1pida de la katana en casu de peligru.\nNes artes marciales.\nPa entrenase na katana, \u00fasense cinco tipos d'espada d'entrenamientu:\nNel estilu deportivu deriv\u00e1u del Kendo, llam\u00e1u \"Sport Chanbara\", \u00fasense katanes en materiales sint\u00e9ticos blandios y flexibles, permitiendo facer los combates m\u00e1s violentos ensin peligru.\nCine.\nLa katana xuega un papel perimportante nel cine, nel x\u00e9neru xapon\u00e9s Chambara por descontao, pero tami\u00e9n nel cine occidental.\nPor exemplu ye un puntu central del filme \"Kill Bill\", y sobre too de la so primer parte, na que destaca la fabricaci\u00f3n de la espada de \u201cla novia\u201d por Hattori Hanzo. \nAlcu\u00e9ntrase tami\u00e9n en \"Los Inmortales\", onde Juan S\u00e1nchez Villalobos Ram\u00edrez (Sean Connery) y Connor MacLeod (Christopher Lambert) empleguen una mesma \"katana\" a lo llargo d'esta pel\u00edcula y siguientes de la serie.\nTami\u00e9n con Christopher Lambert, en \"Presa de la secta\" (1995) la historia desarr\u00f3llase en Xap\u00f3n, con escenes de combate perguapes, y otres qu'amuesen la forxa de la espada dende\u2019l mesmu tarucu d'aceru, y el so entrenamientu y manexu.\nEn \"L\u2019\u00faltimu samur\u00e1i\", Tom Cruise apriende a combatir con espada xaponesa, y nun tarda en llevar espectacularmente a la pr\u00e1utica los sos conocimientos. \nNel filme de 2003 \"Zatoichi\", Takeshi Kitano interpreta a un masaxista ciegu, que sorpriende por ser un espertu na espada fatal de bonu.\nEn \"Red Sun\" (1971), pel\u00edcula del oeste filmada n\u2019Espa\u00f1a, con Toshiro Mifune faciendo de guardia samur\u00e1i d'un embaxador xapon\u00e9s que va cam\u00edn de Washington, llama l'atenci\u00f3n l'arte de los samur\u00e1is y el manexu de la espada metanes un ambiente pistoleru.\nPor \u00faltimo na pel\u00edcula \"Star Trek\", Sulu usa una katana pa lluchar contra los romulianos."}
{"id": "30706", "revid": "43102", "url": "https://ast.wikipedia.org/wiki?curid=30706", "title": "Pendueles (parroquia)", "text": "Pendueles ye una parroquia del conceyu asturianu de Llanes. Asitiada na fastera costera del conceyu, nel so estremu nororiental, tien una estensi\u00f3n de 7,99\u00a0km\u00b2. Llenda al norte col mar Cant\u00e1bricu, al sur coles parroquies llanisques de Tresgrandas y Carranzo, al oeste cola de Vidiago y al este col conceyu de Ribadeva. Tien una poblaci\u00f3n (INE, 2009) de 249 habitantes, que se reparten ente los llugares de Buelna, Pendueles y Santiuste.\nEl pueblu de pendueles capital de la Parroquia se divide en varios barrios, por un llau ta Raos, Berines, La Laguna, Trey y Las Cocheras. El centro neuralgicu y social del pueblu ye la zona de la bolera aprovech\u00e1 pol veranu tantu pa les fiestes patronales como pa que xueguen los guajes mas qu'a los bolos al pote-pote aunque paez qu'esti xuegu se ta perdiendo na ultima xeneraci\u00f3n. Xunto cola bolera la parada l'autobus ye l'otru nucleu de Pendueles, nella ademas de los viaxeros que ten de pasu podemos topar colos mas sabios del llugar debatiendo de temes trascendentales pal desarrollu del pueblu y del pais.\nEl pueblo de Pendueles tien tres fiestes las principales son las de la Sacramental el 18 d'agostu, la nuechi enantes plantase la hoguera que ye un palu d'ocalitu de treintaitantos metros d'altu que los mas duros del llugar llevanten con unes cuerdes. Les otres dos fiestes son San Acisclo patron del pueblu n'honor del que se fai un amag\u00fcestu a mediaos de Noviembre y San Antoniu en Xunu, que ye el santu los guajes.\nLa parroquia de Pendueles ye famosa poles sos playes, entamando desde la fastera oriental topamonos col complexu xeologicu de Cobixeru formau poles playes de La Silluca, la propia Cobixeru y la llaguna fangosa El Molin, si seguimos palantre topamos cola sablera Buelna una cala piqui\u00f1ina con un picon. Mas hacia LLanes esta la sablera de Castiellu que ye de piedres y cantos rodaos pero cuya caracteristica principal ye que ta formada en rededor d'unos picones, esta playina tien varies zones inportantes: entamando pela derecha topamos el pozu los perros, la piedrona y los picones. Por ultimu la parroquia fina na sablera de Bretones o el Puertu que llega hasta la boca del riu Nobales."}
{"id": "30707", "revid": "43102", "url": "https://ast.wikipedia.org/wiki?curid=30707", "title": "Po (Llanes)", "text": "Po ye una parroquia del conceyu asturianu de Llanes. Asitiada na zona central del conceyu, tien una estensi\u00f3n de 10,28\u00a0km\u00b2 y llenda: al norte col mar Cant\u00e1bricu; al sur coles parroquies de Parres y Porr\u00faa; al este cola de Llanes; y al oeste cola de Celoriu. La so poblaci\u00f3n, que se concentra nel llugar hom\u00f3nimu, ye (INE, 2009) de 398 habitantes.\nLa situaci\u00f3n del pueblu, pr\u00f3ximu a la zona de mayor crecimientu de la capital del conceyu, fai qu'aquella vaiga aver\u00e1ndose a esti: y\u00e1 t\u00e1n xun\u00edos por una cera, y ye probable que, nos a\u00f1os vinientes, los praos qu'ent\u00e1 los separten seyan utilizaos pa nueves edificaciones qu'acaben integrando al llugar de Po nel nucleu urbanu de Llanes."}
{"id": "30708", "revid": "37624", "url": "https://ast.wikipedia.org/wiki?curid=30708", "title": "Posada (parroquia de Llanes)", "text": "Posada ye una parroquia de la fastera centru-occidental del conceyu asturianu de Llanes. Llenda al norte con un peque\u00f1u tramu del mar Cant\u00e1bricu a la vera derecha de la Boca'l r\u00edu Be\u00f3n; al sur y suroeste cola parroquia de Caldue\u00f1u; al suroeste cola de Viba\u00f1u; al este cola de Barru; y al oeste coles de Naves y Rales. La so estensi\u00f3n ye de 16,4\u00a0km\u00b2 de terrenu mayormente llanu anque nel so estremu meridional, n'El Monte Llabres, alg\u00e1mense los 715 m d'altor. Comprende los llugares de Bricia, Lled\u00edes, Piedra, Quintana y Turancias, y la villa hom\u00f3nima, que ye, colos sos 924 habitantes, el segundu nucleu m\u00e1s grande del conceyu. La poblaci\u00f3n total de la parroquia ye de 1.681 habitantes (INE, 2009)."}
{"id": "30709", "revid": "37624", "url": "https://ast.wikipedia.org/wiki?curid=30709", "title": "Pr\u00eda", "text": "Pr\u00eda ye una parroquia del conceyu asturianu de Llanes. Ocupa'l so estremu noroccidental, na llende col conceyu de Ribeseya. El r\u00edu Aguadam\u00eda la separta de les tierres rioseyanes, y llenda tami\u00e9n al norte col mar Cant\u00e1bricu y al sur y l'oeste cola parroquia llanisca de Nueva. Tien una estensi\u00f3n de 10,83 km\u00b2 y una poblaci\u00f3n en 2016 de 478 habitantes, que se reparten ente los llugares de Belmonte, Gara\u00f1a, Llames, La Pesa, Pi\u00f1eres, Silviella y Villanueva.\nLa ilesia parroquial de San Pedro, construyida nel sieglu XIX, ta nun altu ente La Pesa y Belmonte."}
{"id": "30710", "revid": "35", "url": "https://ast.wikipedia.org/wiki?curid=30710", "title": "Pur\u00f3n", "text": "Pur\u00f3n ye una parroquia del conceyu asturianu de Llanes. Asitiada na zona central del conceyu, tien una estensi\u00f3n de 11,84\u00a0km\u00b2. Los m\u00e1s d'ellos son pindios, porque pertenecen y\u00e1 a la sierra del Cuera, pero al noreste de la parroquia hai un valle perguapu y perescond\u00edu nel que s'asitia l'\u00fanicu nucleu habit\u00e1u del conceyu, Pur\u00f3n. Nelli viven 38 persones (INE, 2009), que t\u00e1n coneutaes col restu del mundu pela carretera LLN-5, que muerre nel pueblu."}
{"id": "30711", "revid": "37624", "url": "https://ast.wikipedia.org/wiki?curid=30711", "title": "Rales (Llanes)", "text": "Rales ye una parroquia de la zona centru-occidental del conceyu asturianu de Llanes. El so territoriu, de 2,63\u00a0km\u00b2, pertenec\u00eda al monesteriu de Celoriu, y nun se convirti\u00f3 nuna parroquia independiente, consagrada a Santa Mar\u00eda Madalena, hasta 1891. Comprende nam\u00e1i el nucleu de poblaci\u00f3n hom\u00f3nimu, asiti\u00e1u xunta'l r\u00edu Be\u00f3n, que parte'l pueblu pela mit\u00e1, y a la solombra d'El Picu'l Castiellu, que da al conxuntu, de la que lo ves dende la carretera AS-15, un aspectu singular. Nelli viven 77 persones (INE, 2009)."}
{"id": "30712", "revid": "37624", "url": "https://ast.wikipedia.org/wiki?curid=30712", "title": "R\u00edu Be\u00f3n", "text": "El r\u00edu Be\u00f3n ye un r\u00edu de la fastera oriental d'Asturies. \u00d1ace na parroquia cabraliega de Santolaya y, dempu\u00e9s de formar un escobiu pel que se comuniquen Llanes y los conceyos del interior (On\u00eds, Cabrales), entra nel conceyu llaniscu. Percuerre delles de les parroquies de la so zona central pa dir morrer a la playa de San Antol\u00edn, na parroquia de Naves.\nEl r\u00edu \u00f1az cerca de la vega cabraliega de Tresbrandi, na falda septentrional d'El Picu'l Cantu, y baxa hacia l'oeste per tierres de L'Escobal, na parroquia cabraliega de Puertas. Nesa zona ll\u00e1menlu r\u00edu Mu\u00f1umbreru y r\u00edu Cerezu, como los caser\u00edos que va atopando nel so cam\u00edn hacia'l mar. Pas\u00e1u El Cerezu cambia de direici\u00f3n, y fluye hacia'l norte formando, al so pasu, l'escobiu del r\u00edu Las Cabras, que ye'l nome que se-y da a esti r\u00edu nel tramu que va dende La Robellada (On\u00eds) hasta Mer\u00e9 (Llanes). L'escobiu, fondu y pindiu, aprov\u00e9chase pa comunicar, cola carretera AS-115, les tierres interiores de Llanes colos conceyos m\u00e1s interiores. En llegando al pueblu de Mer\u00e9 acaba la garganta y el r\u00edu, a pasu m\u00e1s seliquino, va siguir cam\u00edn del mar ba\u00f1ando les vegues de Mer\u00e9 (a\u00fa lu llamen r\u00edu de Mer\u00e9) y Torrevega (a\u00fa lu llamen r\u00edu de Vega). Ente esos dos pueblos recibe, pela mandrecha, les ag\u00fces d'un regatu, conoc\u00edu como r\u00edu Caldue\u00f1u, que baxa del pueblu de Caldue\u00f1in.\nNel so \u00faltimu tramu al r\u00edu y\u00e1-y llamen r\u00edu Be\u00f3n, y con esi nome pasa per La Puentenueva (\u00fa recibe, pela manzorga, les ag\u00fces del r\u00edu Riensena), Viba\u00f1u y Rales. Nesi trayeutu va recoyendo l'agua de dellos regatos que-y aporten el so caudal definitivu. Con elli percuerre L'Ag\u00fcera de Turancias y pasa a la vera del caser\u00edu de Samart\u00edn p'acabar desembocando al mar Cant\u00e1bricu na playa de San Antol\u00edn."}
{"id": "30713", "revid": "28171", "url": "https://ast.wikipedia.org/wiki?curid=30713", "title": "Shotokan", "text": "Shotokan (\u677e\u6fe4\u9928\u6d41, Sh\u014dt\u014dkan-ry\u016b) ye un estilu de k\u00e1rate, nac\u00edu de la xuntura de delles escueles antig\u00fces y de la influencia d'otres artes marciales como'l Kendo. Foi fund\u00e1u pol maestru Gichin Funakoshi (1868-1957) y organiz\u00e1u pol so f\u00edu, el maestru Yoshitaka Funakoshi (1906-1945). Ye \u00fan de los estilos tradicionales de k\u00e1rate xunto col Goju-ryu, Shito-ryu, Shorin-Ryu y Wado-ryu.\nEl maestru Gichin Funakoshi ye universalmente reconoc\u00edu por esportar y esparder el k\u00e1rate dende\u2019l so bierzu na islla d'Okinawa a tol Xap\u00f3n. Ta consider\u00e1u por ello como\u2019l padre del K\u00e1rate modernu, anque dellos importantes maestros de la mesma \u00e9poca, como Kenwa Mabuni y Choki Motobu, y\u00e1 ense\u00f1aben k\u00e1rate abenay\u00e1.\nA pesar de qu'escomenz\u00f3 como una escuela de k\u00e1rate \u00fanica, desarrollada nel sen de l'Asociaci\u00f3n Xaponesa de K\u00e1rate (JKA), angua\u00f1o\u2019l Shotokan ta dixebr\u00e1u en delles organizaciones independientes.\nOrixe.\nShoto (\u677e\u6fe4, sh\u014dt\u014d), que significa \"ruxerrux nel pinal\" (o m\u00e1s precisamente \"pinos qu'ondulen\"), yera\u2019l nomatu que\u2019l maestru Funakoshi usaba pa firmar los poemes y escritos de so. La pallabra xaponesa kan (\u9986), que significa casa o cuartu, refierse al dojo. N\u2019honor al Maestru, los estudiantes de Funakoshi fixeron un cartelu onde se lle\u00eda \"Shoto-kan\" (\"La Casa de Shoto\"), que punxeron enriba la entrada del dojo onde \u00e9l ense\u00f1aba. Esi primer \"Shotokan\" hab\u00eda esbarrumbalu una bomba na Segunda Guerra Mundial.\nEn realid\u00e1\u2019l maestru Funakoshi nun dio nunca un nome al so estilu, llam\u00e1ndolu primero \"k\u00e1rate-jutsu\" y llueu cenciellamente \"\"k\u00e1rate\". Sensei Funakoshi prauticara de primeres les dos escueles dominantes n'Okinawa: Shorei-ryu (antiguu Naha-te) y sobre too Shorin-ryu (antiguu Shuri-te). Dempu\u00e9s de prauticar duramente estos estilos, Funakoshi foi quien a desarrollar una nueva forma de karate-do siguiendo un modelu m\u00e1s simple, combinando les idees del shorei-ryu y del shorin-ryu. El k\u00e1rate qu'aprendi\u00f3 a los sos alumnos espeyaba los cambeos fechos endenantes pol so maestru Anko Itosu, incluyendo la riestra de kates Heian/Pinan. Funakoshi cambi\u00f3 enforma los nomes de los kates del so programa d'estudios, que taben daquella en dialeutu okinawense, nun esfuerciu por facer que los nomes \u201cforiatos\u201d d'Okinawa sonaren m\u00e1s prestosos a los oy\u00edos de los xaponeses.\nEl f\u00edu de Gichin Funakoshi, Yoshitaka (1906-1945), foi\u2019l principal responsable de configurar el Shotokan como'l Budo modernu que conocemos g\u00fcei. Am\u00e1s d'introducir les pataes altes (nun s\u2019emplegaben enantes, como se ve nos kates), faci\u00e9ndoles inclusive m\u00e1s complexes, y l'usu los cadriles pa xenerar potencia, bax\u00f3 y allarg\u00f3 considerablemente les posiciones b\u00e1siques ya introduxo\u2019l kumite a 1, 3 o 5 pasos hered\u00e1u del Kendo. Am\u00e1s promovi\u00f3\u2019l kumite llibre, qu'a\u00f1os dempu\u00e9s hab\u00eda llevar al kumite de competici\u00f3n con regles deportives.\nCarauter\u00edstiques.\nL\u2019estilu Shotokan carauter\u00edzase por bases fuertes y golpes en tol cuerpu, con munchu usu del xiru y el puxu del cadril pa producir potencia nos ataques y nes defenses. Los xiros sobre\u2019l calca\u00f1u en posici\u00f3n baxa dan fluyidez al movimientu, y cada movimientu entama con una defensa que s'executa de manera que valga d'ataque al empar. Tr\u00e1tase d'un estilu nel que les posiciones tienen un centru de graved\u00e1 perbaxu, y onde la peculiar t\u00e9unica d'un \u201csimple\u201d golpe direutu, solmenada con un poder enorme, dom\u00ednase s\u00f3lo con munchos a\u00f1os d'entrenamientu. Les posiciones llargues y baxes en kihon y kata nun nam\u00e1s fornen estabilid\u00e1, sin\u00f3n que tami\u00e9n permiten movimientos potentes y fortalecen les piernes. Les t\u00e9uniques de kumite espeyen estes posiciones y movimientos de base, pero cola esperiencia vu\u00e9lvense m\u00e1s flexibles y fluy\u00edes.\nLes posiciones fundamentales nesti estilu son: zenkutsu dachi, kokutsu dachi y kiba dachi.\nNel k\u00e1rate Shotokan t\u00f3mense bien en serio actit\u00faes como la concentraci\u00f3n y l'est\u00e1u de la mente, porque ensin concentraci\u00f3n y un est\u00e1u de mente sele pero determin\u00e1u, la t\u00e9unica ye de pocu valir. Estos dos atributos hai que los desendolcar cola pr\u00e1utica y el determ\u00edn.\nFilosof\u00eda.\nEl maestru Gichin Funakoshi espunxo los 'Venti Principios del K\u00e1rate' (\"Niju Kun\"), que constituyeron la base de la disciplina enantes de que los sos estudiantes fundaren la JKA. Nestos principios, basaos en gran midida nel bushido y nel zen, ta contenida la filosof\u00eda del estilu Shotokan. Incl\u00fainse conceutos d'humild\u00e1, respetu, compasi\u00f3n, paciencia y calma tanto interior como esterior. El maestru Funakoshi crey\u00eda qu'a travi\u00e9s de la pr\u00e1utica del k\u00e1rate y la observaci\u00f3n d'estos principios, el karateca yera quien a ameyorar.\nMunches escueles de Shotokan tami\u00e9n reciten ent\u00e1\u2019l Dojo Kun al final de cada entrenamientu, al env\u00eds d'atopar y enantar la motivaci\u00f3n y l'esp\u00edritu.\nEl mesmu maestru Funakoshi escribi\u00f3: \"L\u2019oxetivu \u00faltimu del k\u00e1rate nun ta na victoria o na derrota, sin\u00f3n nel perfeicionamientu del calter de los prauticantes\"\".\nT\u00e9rminos comunes.\nBien de t\u00e9rminos usaos nel k\u00e1rate Shotokan vienen de la cultura xaponesa. Mentanto dellos son nomes comunes (por exemplu \"yame\",\"gankaku\"), otros son esclusivos de les artes marciales (por exemplu \"kata\", \"kumite\"). Hailos que s\u00f3lo s\u2019usen raramente na vida cotidiana (por exemplu \"zenkutsu dachi\"), mientres qu'otros apaecen de cutiu (por exemplu,\"rei\").\nEsta terminolox\u00eda xaponesa calti\u00e9nse inclusive nes escueles de fuera de Xap\u00f3n, col env\u00eds de caltener la cultura orixinal d'Okinawa y la filosof\u00eda del maestru Funakoshi.\nGraduaciones.\nEl grau \u00fasase nel k\u00e1rate pa indicar esperiencia, arte, y en menor midida, antig\u00fced\u00e1. Como en munchos estilos de les artes marciales, el Shotokan usa un sistema de cintos de color pa indicar el grau. La mayor parte de les escueles de Shotokan usen el sistema \"Kyu\"/\"Dan\". L\u2019orde de los colores varia enforma d'una escuela a otra, pero los Kyu espr\u00e9sense con cintos de colores qu'en delles escueles van siendo m\u00e1s escuros seg\u00fan l'estudiante va aproxim\u00e1ndose al Shodan. Los cintos de los niveles Dan son siempre negros, anque hai escueles qu'usen franxes pa indicar los diferentes graos de cintu negru.\nKumite.\nEl kumite ye l'aplicaci\u00f3n del kihon (t\u00e9uniques b\u00e1siques) per aciu de la confrontaci\u00f3n con un adversariu. Una de les regles m\u00e1s importantes d'esta aplicaci\u00f3n ye l'autocontrol. Ensin autocontrol nun ye posible facer combate con seguranza, darr\u00e9u que pod\u00eda resultar en da\u00f1os graves (p.ex. francedures). En camb\u00e9u l'oxetivu ye espresase cola m\u00e1xima enerx\u00eda, rapidez y potencia nel ataque, cola cuenta de que seya lo m\u00e1s real posible, pero col m\u00e1ximu control, especialmente a nivel de la cara. A los prauticantes avanzaos perm\u00edtese-yos d\u00e9l contautu llixeru a nivel del troncu. Del mesmu mou\u2019l que defende tien que ser lo m\u00e1s \u00e1xil y eficaz como pueda pa parar o safar los golpes y contratacar a la so vez.\nEl kumite pue presentar diverses formes; ente otres munches:\nKihon Kumite.\nSon formes de combate qu'utilicen t\u00e9uniques b\u00e1siques determinaes previamente, tanto pal ataque como pa la defensa. Anque igual varien daqu\u00e9 d'escuela a escuela, son por exemplu:\nJiyu Kumite.\nSon combates fechos con una escoyeta llibre de t\u00e9uniques non apautada. Por exemplu:\nShiai Kumite.\nCombate seg\u00fan regles deportives de competici\u00f3n.\nEl Shotokan nel mundu.\nNa primera met\u00e1 de los a\u00f1os sesenta, los cabezaleros de l'Asociaci\u00f3n Xaponesa de K\u00e1rate, principalmente\u2019l maestru Masatoshi Nakayama, decidieron que llegara la hora de llevar el \u201cso\u201d k\u00e1rate al mundu. Con esta sida unviaron a los Estaos Xun\u00edos y a Europa a dellos x\u00f3venes profesores qu'hab\u00eden ser col tiempu finxos del k\u00e1rate internacional: Hidetaka Nishiyama y Hirokazu Kanazawa nos EXA, Taiji Kase en Francia, Hiroshi Shirai n'Italia, Keinosuke Enoeda n'Inglaterra, Hideo Hochi n'Alema\u00f1a. Dende estos pa\u00edses l'ensame foi ampliu, no se dex\u00f3 nada al debalu: cursos, competiciones, seminarios, y una perfeuta organizaci\u00f3n, fixeron qu'en pocos a\u00f1os el k\u00e1rate Shotokan abellugara a millones de prauticantes en tol mundu.\nOrganizaciones del estilu Shotokan.\nLlistaes seg\u00fan el so nome oficial n'ingl\u00e9s, les principales son: "}
{"id": "30715", "revid": "43102", "url": "https://ast.wikipedia.org/wiki?curid=30715", "title": "\u1e24\u00e9lsinki", "text": "\u1e24\u00e9lsinki o \"Helsinki\" (en finland\u00e9s /\u02c8he\u031el.si\u014b.k\u031fi/, en suecu y en lap\u00f3n \"Helsset\") ye la capital y la ciud\u00e1 m\u00e1s grande de Finlandia. Ta asitiada na mari\u00f1a sur del pa\u00eds, a la vera del Golfu de Finlandia. Helsinki ensama parte de la provincia de Finlandia Meridional y de la rex\u00f3n d'Uusimaa, de la que ye la capital. Les sos coordenaes son 60\u00b0 10' N, 24\u00b0 56' E. Ta a 50 km al norte de Tall\u00edn (Estonia), 400 km al este d'Estocolmu (Suecia) y 390 km al oeste de San Petersburgu (Rusia), tr\u00e9s ciudaes coles que \u1e24\u00e9lsinki tien fuertes v\u00ednculos hist\u00f3ricos.\nLa ciud\u00e1 tien una poblaci\u00f3n de 642.045, con 1.231.595 habitantes nel so \u00e1rea urbana o \"taajama\", definida en Finlandia como un \u00e1rea habitada de al menos 200 persones y con una distancia ente edificios menor de 200 m. El so \u00e1rea metropolitana, la m\u00e1s septentrional del mundu con m\u00e1s d'un mill\u00f3n d'habitantes, conformenla la propia \u1e24\u00e9lsinki, Espoo, Vantaa y Kauniainen, xunto colos sos arrabales, axunta a m\u00e1s de 1,4 millones d'habitantes, que faen d'ella la tercera mayor, tres d'Estocolmu y Oslu, d'Escandinavia.\n\u1e24\u00e9lsinki ye'l centru pol\u00edticu, educativu, financieru, cultural y d'investigaci\u00f3n m\u00e1s importante de Finlandia. Foi Capital Mundial del Dise\u00f1u en 2012, y s\u00e9 de los Xuegos Ol\u00edmpicos de 1952. La ciud\u00e1 tien \u00fan de los est\u00e1ndares de vida m\u00e1s altos del mundu, y ocupa regularmente los primeros puestos nos r\u00e1nkings de ciudaes con meyor calid\u00e1 de vida."}
{"id": "30716", "revid": "5179", "url": "https://ast.wikipedia.org/wiki?curid=30716", "title": "Fiyi", "text": ""}
{"id": "30717", "revid": "5179", "url": "https://ast.wikipedia.org/wiki?curid=30717", "title": "D\u00f3lar fiyianu", "text": ""}
{"id": "30718", "revid": "735", "url": "https://ast.wikipedia.org/wiki?curid=30718", "title": "Grenada", "text": ""}
{"id": "30721", "revid": "5110", "url": "https://ast.wikipedia.org/wiki?curid=30721", "title": "Guinea-Biss\u00e1u", "text": ""}
{"id": "30722", "revid": "5110", "url": "https://ast.wikipedia.org/wiki?curid=30722", "title": "Bandera de Guinea-Biss\u00e1u", "text": ""}
{"id": "30723", "revid": "5110", "url": "https://ast.wikipedia.org/wiki?curid=30723", "title": "Escudu de Guinea-Biss\u00e1u", "text": ""}
{"id": "30724", "revid": "28171", "url": "https://ast.wikipedia.org/wiki?curid=30724", "title": "Banderes d'estaos soberanos", "text": "La siguiente ye una galer\u00eda de les banderes oficiales de los estaos soberanos actuales. Nun s'incl\u00fain n\u00e9sta les banderes de territorios dependientes (como por exemplu \"Gibraltar\", \"Groenlandia\" o la \"Guyana Francesa\") nin tampoco les de territorios non reconoc\u00edos internacional y mayoritariamente como pa\u00edses soberanos (como por exemplu \"Kosovo\", \"Somalilandia\" o la \"Rep\u00fablica de China - Taiw\u00e1n\"). Tampoco nun s'incl\u00fain les banderes hist\u00f3riques (por exemplu, la bandera de la \"Segunda Rep\u00fablica Espa\u00f1ola\"), les de pa\u00edses hist\u00f3ricos (por exemplu, la de \"Yugoslavia\" o \"Xuni\u00f3n Sovi\u00e9tica\"), nin les rexonales o locales (por exemplu, les de los diferentes \"L\u00e4nder\" alemanes, o les de los \"conceyos\" asturianos)."}
{"id": "30725", "revid": "5110", "url": "https://ast.wikipedia.org/wiki?curid=30725", "title": "Bandera de Sa\u1e25ara Occidental", "text": ""}
{"id": "30726", "revid": "5110", "url": "https://ast.wikipedia.org/wiki?curid=30726", "title": "Bandera de Yibuti", "text": ""}
{"id": "30727", "revid": "735", "url": "https://ast.wikipedia.org/wiki?curid=30727", "title": "Bandera de Mauricio", "text": ""}
{"id": "30729", "revid": "5110", "url": "https://ast.wikipedia.org/wiki?curid=30729", "title": "Bandera de Ke\u00f1a", "text": ""}
{"id": "30730", "revid": "5110", "url": "https://ast.wikipedia.org/wiki?curid=30730", "title": "Bandera de Sierra Leona", "text": ""}
{"id": "30731", "revid": "5110", "url": "https://ast.wikipedia.org/wiki?curid=30731", "title": "Bandera de Santu Tom\u00e1s y Pr\u00edncipe", "text": ""}
{"id": "30733", "revid": "735", "url": "https://ast.wikipedia.org/wiki?curid=30733", "title": "Guayana Francesa", "text": ""}
{"id": "30735", "revid": "5110", "url": "https://ast.wikipedia.org/wiki?curid=30735", "title": "Ke\u00f1a", "text": ""}
{"id": "30736", "revid": "5110", "url": "https://ast.wikipedia.org/wiki?curid=30736", "title": "Escudu de Ke\u00f1a", "text": ""}
{"id": "30738", "revid": "5179", "url": "https://ast.wikipedia.org/wiki?curid=30738", "title": "Pr\u00edst\u00e9rminu tina", "text": ""}
{"id": "30742", "revid": "5110", "url": "https://ast.wikipedia.org/wiki?curid=30742", "title": "Rep\u00fablica Surafricana", "text": ""}
{"id": "30743", "revid": "5110", "url": "https://ast.wikipedia.org/wiki?curid=30743", "title": "L\u00edbano", "text": ""}
{"id": "30744", "revid": "735", "url": "https://ast.wikipedia.org/wiki?curid=30744", "title": "Vilna", "text": ""}
{"id": "30746", "revid": "5110", "url": "https://ast.wikipedia.org/wiki?curid=30746", "title": "Sa\u1e25ara Occidental", "text": ""}
{"id": "30749", "revid": "735", "url": "https://ast.wikipedia.org/wiki?curid=30749", "title": "Mauricio", "text": ""}
{"id": "30750", "revid": "735", "url": "https://ast.wikipedia.org/wiki?curid=30750", "title": "Escudu de Mauricio", "text": ""}
{"id": "30752", "revid": "43102", "url": "https://ast.wikipedia.org/wiki?curid=30752", "title": "Ciud\u00e1 de M\u00e9xicu", "text": "Ciud\u00e1 de M\u00e9xicu (embriv\u00edu como CDMX y enantes de 2016 nomada Distritu Federal o D.F.) ye la capital de M\u00e9xicu (Estaos Xun\u00edos Mexicanos) y sede de los poderes federales de la Xuni\u00f3n de la que constit\u00fai una de les sos 32 entidaes federatives.\nCiud\u00e1 de M\u00e9xicu ye'l centru pol\u00edticu y econ\u00f3micu del pa\u00eds y ye, al mesmu tiempu, la segunda metr\u00f3polis m\u00e1s grande del mundiu, s\u00f3lo dempu\u00e9s de Tokiu, (Xap\u00f3n). Ciud\u00e1 de M\u00e9xicu da-y una quinta parte del PIB nacional de M\u00e9xicu.\nEnllena una d\u00e9cima parte del Valle de M\u00e9xicu nel centru-sur del pa\u00eds, nun territoriu que form\u00f3 parte de la cuenca lacustre del llagu de Texcoco. M\u00e9xicu D.F. ye la ciud\u00e1 m\u00e1s rica y poblada del pa\u00eds, con , y as\u00edtiase nel segundu llugar como entid\u00e1 federativa, dempu\u00e9s del est\u00e1u de M\u00e9xicu.\nNel so xorrecimientu demogr\u00e1ficu, Ciud\u00e1 de M\u00e9xicu foi inxertando a numberosos poblaos que s'atopaben nes cercan\u00edes. A mediaos del sieglu XX, la so \u00e1rea metropolitana ta fuera de les llendes del Distritu Federal, y esti\u00e9ndese sobre 40 conceyos del est\u00e1u de M\u00e9xicu y un conceyu del est\u00e1u d'Hidalgo, seg\u00fan la \u00faltima definici\u00f3n oficial de 2003 los gobiernos llocales, estatales y federal sobre la Zona Metropolitana de la Ciud\u00e1 de M\u00e9xicu (ZMCM).\nLa ZMCM taba habitada nel 2005 por 19.331.365 persones, cuasi'l 20 per cientu de la poblaci\u00f3n total del pa\u00eds. D'alcuerdu coles proyeiciones del Conseyu Nacional de Poblaci\u00f3n (Conapo), pal 1 de xunetu del 2007 crey\u00edase una poblaci\u00f3n d'8.193.899 habitantes pa la ciud\u00e1, y de 19.704.125 habitantes pa tola la Zona Metropolitana.\nL'\u00c1rea Metropolitana de la Ciud\u00e1 de M\u00e9xicu as\u00edtiase nel octavu llugar de les ciudaes m\u00e1s riques del mundiu al tener un PIB de 315.000 millones de d\u00f3lares que se duplicar\u00e1 pal 2020, asiti\u00e1ndola nel s\u00e9ptimu llugar s\u00f3lo dempu\u00e9s de Tokiu, Nueva York, Chicago, Los Angeles, Londres y Par\u00eds."}
{"id": "30755", "revid": "5110", "url": "https://ast.wikipedia.org/wiki?curid=30755", "title": "Palaos", "text": ""}
{"id": "30758", "revid": "37624", "url": "https://ast.wikipedia.org/wiki?curid=30758", "title": "S\u00e3o Paulo (ciud\u00e1)", "text": "S\u00e3o Paulo ye la mayor ciud\u00e1 de Brasil. Ye la capital del est\u00e1u de S\u00e3o Paulo, Tien una poblaci\u00f3n de y forma una \u00e1rea metropolitana de 20 millones de persones, faciendo d'ella la quinta mayor del mundu."}
{"id": "30759", "revid": "735", "url": "https://ast.wikipedia.org/wiki?curid=30759", "title": "Sertain", "text": ""}
{"id": "30791", "revid": "43102", "url": "https://ast.wikipedia.org/wiki?curid=30791", "title": "Sollutu", "text": "El sollutu, relluezu, hipu o hip\u00edu ye la contraici\u00f3n espasm\u00f3dica del diafragma, que rep\u00edtese delles veces per minutu. N'humanos, la introducci\u00f3n de s\u00f3pitu d'aire nos pulmones causa el zarru de la epiglotis, creando'l son\u00edu \"hip\".\nEn medicina, conozse como \"movimientu diafragm\u00e1ticu s\u00edncronu\" o \"singultus\", del llat\u00edn \"singult-\" \"l'actu d'atrapar la respiraci\u00f3n de daqui\u00e9n al sollar\". El sollutu ye una aici\u00f3n involuntaria, esto ye, tr\u00e1tase d'un actu reflexu.\nRemedios.\nUn ataque de sollutu, polo xeneral, resu\u00e9lvese s\u00f3lu ensin necesitar de intervenci\u00f3n dala, anque esisten munchos remedios caseros que tienen como oxetivu acurtiar la duraci\u00f3n de so. Sicas\u00ed, delles vegaes neces\u00edtase tratamientu m\u00e9dicu en casos de sollutu cr\u00f3nicu.\nCuraxes.\nUn home norteamericanu, nom\u00e1u Charles Osborne, careci\u00f3 de sollutu demientres 68 a\u00f1os, dende 1922 hasta 1990, y entr\u00f3 nel Llibru Guiness de los Records como l'home col ataque de sollutu mas llargu..\nEn 2007, una adolescente de Florida, Estaos Xun\u00edos, sollut\u00f3 unes 50 veces n\u00fan minutu durante mas de cinco selmanes.\nDempu\u00e9s de que'l sollutu tornare, el so neur\u00f3logu suxiri\u00f3-y que pod\u00eda tener el s\u00edndrome de Tourette, y que'l so sollutu pod\u00eda ser un \"tic\" caus\u00e1u por esta malura."}
{"id": "30794", "revid": "37624", "url": "https://ast.wikipedia.org/wiki?curid=30794", "title": "Espirr\u00edu", "text": "Un \"esperr\u00edu\" ye un est\u00edmulu reflexu d'espulsion convulsiva d'aire de los pulmones al travi\u00e9s de la \u00f1ariz y la boca. De normal ye provoc\u00e1u por part\u00edcules estra\u00f1es que provoquen la irritaci\u00f3n de la mucosa nasal.\nDe fecho, l'esperr\u00edu ye un mecanismu de defensa del aparatu respiratoriu.\nOtres menes que tien de defendese ye con:\nCultura :\nCuando daqui\u00e9n esperria ye costume dici-y \"\u00a1Santinos! o \"Xes\u00fas\"."}
{"id": "30811", "revid": "43102", "url": "https://ast.wikipedia.org/wiki?curid=30811", "title": "Uechi Ryu", "text": "L'Uechi Ryu (\u4e0a\u5730\u6d41, Uechi-ry\u016b) ye un estilu tradicional del k\u00e1rate d'Okinawa. El so fundador foi Kanbun Uechi (1877\u20131948), un okinawense que fuera a Fuzhou, na provincia china de Fukien, a estudiar artes marciales cuando ten\u00eda 20 a\u00f1os. Uechi Ryu significa \"Estilu d'Uechi\" o \"Escuela d'Uechi\".\nOr\u00edxenes.\nKanbun Uechi estudi\u00f3 en Fukien un estilu de Kung fu que llamaba Pangai-nun (met\u00e1 duru, met\u00e1 suave) con un maestru llam\u00e1u Chou Tsu Ho, o Shushiwa. Dempu\u00e9s d'estudiar diez a\u00f1os con Shushiwa, Kanbun Uechi abri\u00f3 la so propia escuela na provincia de Nanjing. Dos a\u00f1os m\u00e1s tarde regres\u00f3 a Okinawa, col determ\u00edn de nun volver ense\u00f1ar per aciu de qu'\u00fan de los sos estudiantes chinos matara a un vec\u00edn con una t\u00e9unica de mano abierta nuna amarraza sobre la vecera'l riegu. Cuando taba n'Okinawa trabayando de porteru, un compa\u00f1eru, Ryuyu Tomoyose, convenci\u00f3lu pa volver a ense\u00f1ar dempu\u00e9s de llograr que-y amosara formes de defendese contra diferentes ataques. Acabante recobrar l'enfotu como maestru, Uechi, cola ayuda de Ryuyu Tomoyose, march\u00f3 pa la ciud\u00e1 de Wakayama, na prefeutura hom\u00f3nima, onde, nel 1925, fund\u00f3 l'Institutu de Pangainun-ry\u016b Todi-jutsu (otra forma de dicir \u201ck\u00e1rate-jutsu\u201d), y abri\u00f3 un \u201cdojo\u201d al p\u00fablicu. En 1940 los sos estudiantes okinawenses renomaron el sistema como \"Uechi Ryu\".\nEl f\u00edu de Kanbun Uechi, Kanei Uechi, ense\u00f1\u00f3 l'estilu nel dojo de la ciud\u00e1 de Futenma, Okinawa, y foi consider\u00e1u'l primer okinawense n'autorizar la ense\u00f1anza a estranxeros. \u00dan de los estudiantes veteranos de Kanei, Ryuko Tomoyose, aprendi\u00f3 a un xoven militar de los Estaos Xun\u00edos llam\u00e1u George Mattson, que g\u00fcei tien fechos dellos llibros sobre'l tema y ye'l principal responsable de popularizar l'estilu nos Estaos Xun\u00edos.\nL'Uechi Ryu da-y muncha importancia a la resistencia del cuerpu, y tien r\u00e1pidos golpes y pataes. Delles de les \u201carmes\u201d m\u00e1s peculiares de los prauticantes d'Uechi son el pu\u00f1u d'un solu nudiellu (\"shoken\"), la mano-llanza (\"nukite\"), y la patada cola dida (\"shomen geri\"). Nun se cute davezu col \u201cdaiken\u201d (pu\u00f1u zarr\u00e1u dafechu, golpiando colos nudiellos mayores). Pola mor de la importancia que se-y da a la cenciellez, la estabilid\u00e1, y la combinaci\u00f3n de movimientos lliniales y circulares, hailos qu'opinen qu'esti estilu ye m\u00e1s pr\u00e1uticu pa la defensa personal que la mayor\u00eda de les otres artes marciales tradicionales.\nContrariamente a los estilos m\u00e1s lliniales del k\u00e1rate basaos nos okinawenses Shuri-te o Tomari-te, la conex\u00f3n del Uechi Ryu colos estilos chinos de Shaolin sure\u00f1u significa que comparte un aniciu netu al del Naha-te (y d'eh\u00ed al del Goju-ryu) a pesar del so desendolcu dixebr\u00e1u. D'esta miente, l'Uechi Ryu tami\u00e9n ta influy\u00edu enforma polos movimientos corporales del kung fu de la provincia de Fukien. L'Uechi Ryu b\u00e1sase principalmente nos movimientos de tres animales: Tigre (Kung Fu del Tigre), Drag\u00f3n (Kung Fu del Drag\u00f3n) y Grulla (Grulla Blanca de Fukien).\nKata.\nHai ocho kates a mano vac\u00eda nel Uechi Ryu, el m\u00e1s llargu con 36 pasos. Solamente Sanchin, Seisan, y Sanseirui vienen del Pangai-nun a travi\u00e9s del fundador; los otros a\u00f1adi\u00f3los Kanei Uechi, que tami\u00e9n foi'l que dise\u00f1\u00f3 estos kates nuevos. Munchos de los nomes d'estos nuevos kates form\u00e1ronse colos d'eminentes figures del arte; por casu, Kanshiwa vien de \"Kanbun\" y \"Sushiwa\". La llista actual de kates a mano vac\u00eda ye la que sigue:\nEl kata Sanchin, anque enga\u00f1osamente cenciellu n'apariencia, ye quiciabes el principal. Ense\u00f1a los fundamentos del estilu, incluyendo les postures y la respiraci\u00f3n. Un dichu de Kanbun Uechi reza: \"Too ta en Sanchin.\" Anque nun ye abegoso aprender los movimientos formales d'esti kata, cr\u00e9yese que dominalu bien lleva toa una vida.\nHai am\u00e1s organizaciones qu'ense\u00f1en qu'embaxo de cada kata hai un fondu moral. Sicas\u00ed paez m\u00e1s acertao pensar que cada kata ense\u00f1a un conceutu concretu, d'esta miente:\nDelles escueles d'Uechi Ryu a\u00f1adieron dalg\u00fan otru kata.\nArmes.\nMagar que nun hai armes nel sistema Uechi Ryu, dellos maestros d'Okinawa complementen el so entrenamientu con sistemes d'armes de Kobudo d'Okinawa, amest\u00e1ndoles al so curr\u00edculum. Les armes tradicionales d'Okinawa incl\u00fain, ente otres: bo (palu d'unos 182 cm), nunchaku, sai, kama, eku bo (remu), y tonfa.\nOtres arb\u00edes d'entrenamientu.\nAm\u00e1s d'a\u00f1adir dellos kates, Kanei Uechi introduxo una riestra d'exercicios nel r\u00e9xime d'entrenamientu del Uechi Ryu. Los \"junbi undo\" son exercicios de calentamientu y estiramientu basaos n'exercicios asi\u00e1ticos tradicionales. Los \"hojo undo\" son exercicios estandarizaos qu'incorporen elementos de tolos kates del sistema.\nLos exercicios de \"junbi undo\" son:\nLos exercicios \"hojo undo\" son:\nKanei Uechi desarroll\u00f3 un conxuntu d'exercicios de combate (kumite) predetermin\u00e1u pa los graos de cintos de color (non negros). Tr\u00e1tase de que dos prauticantes s'alternen nuna secuencia formal de golpes y paraes. Hai cinco d'estos exercicios, y ca\u00fan lleva de tres a seis intercambios de golpes y paraes simples. Los golpes y paraes de los exercicios de kumite at\u00f3pense, na so mayor\u00eda, nos kates d'Uechi Ryu. D'esta miente, neto que nos \u201cbunkai\u201d (estudios d'aplicaci\u00f3n) de los kates, estos exercicios aiden a los estudiantes a familiarizase cola aplicaci\u00f3n de les t\u00e9uniques d'Uechi Ryu. Normalmente esp\u00e9rase de los graos kyu cimeros que seyan quien a facer estos exercicios con gran potencia y fluyidez. Los estudiantes de nivel Dan prautiquen tov\u00eda m\u00e1s exercicios de combate predetermin\u00e1u.\nLes aplicaciones de los kates tami\u00e9n se prautiquen nun formatu predetermin\u00e1u. Son patrones llamaos \"bunkai del kata\". El bunkai del Kanshiwa y el del Seisan cre\u00f3los Kanei Uechi. Otros, como los del Kanshu y el Seichin, praut\u00edquense muncho tami\u00e9n, pero pueden estremase m\u00e1s en formatu de dojo a dojo.\nNel exercitamientu del Uechi Ryu praut\u00edquense polo xeneral formes especiales d'entrenamientu de la fuercia y d'acondicionamientu del cuerpu. Un exerciciu formal d'acondicionamientu d'Uechi Ry\u016b pa los antebrazos, llam\u00e1u \"kote kitae\", implica golpaos ritualizaos de los pu\u00f1os y antebrazos d'\u00fan contra los del compa\u00f1eru. Kanbun Uechi deprendiera esti exerciciu d'acondicionamientu en China. Un exerciciu asemey\u00e1u d'Uechi Ryu implica intercambiar pataes a les piernes col compa\u00f1eru (\"ashi kitae\").\nEl trabayu col makiwara ye tami\u00e9n parte del entrenamientu nel Uechi Ryu. Dellos karateques d'esti estilu tami\u00e9n faen otros exercicios d'acondicionamientu f\u00edsicu tradicionales d'Okinawa como parte del so entrenamientu, como llancar les manes en cestos llenos de piedriquines o d'arena, o facer los pasos del kata Sanchin mientres agarren un xarr\u00f3n pes\u00e1u (\"nigiri-game\") con cada mano.\nL'Uechi Ryu g\u00fcei.\nComo otres artes marciales, l'Uechi Ryu sufri\u00f3 dixebres organizatives tres la muerte'l fundador. Dellos prauticantes veteranos del estilu orixinal dixebr\u00e1ronse de la organizaci\u00f3n madre y crearon otres organizaciones o estilos, como'l Shohei-ryu, el Butokukai o versiones reinventaes del Pangai-nun. La dixebra surdi\u00f3 por mor de que dellos maestros quer\u00eden ense\u00f1ar una forma camudada del Uechi (dende kates un poco diferentes hasta nuevos exercicios d'acondicionamientu), mientres qu'otros quer\u00eden ense\u00f1ar la forma \u201ccl\u00e1sica\u201d dise\u00f1ada por Kanbun. Les diferencies ente los tres grupos principales qu'ent\u00e1 esisten nun son notables pal observador casual, y dellos en Xap\u00f3n creyen que bona parte de la dixebra debi\u00f3se a conflictos personales."}
{"id": "30812", "revid": "10224", "url": "https://ast.wikipedia.org/wiki?curid=30812", "title": "Uechi-ryu", "text": ""}
{"id": "30814", "revid": "735", "url": "https://ast.wikipedia.org/wiki?curid=30814", "title": "San Cristu\u00e9banu y Nieves", "text": ""}
{"id": "30816", "revid": "43102", "url": "https://ast.wikipedia.org/wiki?curid=30816", "title": "Battojutsu", "text": "Battojutsu (\u629c\u5200\u8853: \"l'arte de desenvainar una espada\") ye un t\u00e9rminu xapon\u00e9s que define un conxuntu de t\u00e9uniques de desenvainar y cortar cola espada. De cutiu \u00fasase indistintamente en vez de t\u00e9rminos como \"iaijutsu\", \"battodo\", o \"iaido\", anque ca\u00fan d'ellos tien distintos matices en xapon\u00e9s y diferentes escueles d'artes marciales xaponeses pueden usar \u00fan o otru pa estremar les t\u00e9uniques (por exemplu ente t\u00e9uniques de pie o sentaos). Toos estos t\u00e9rminos son dalgo m\u00e1s espec\u00edficos que \"kenjutsu\" (\"t\u00e9uniques cola espada\") o \"kendo\" (\"v\u00eda de la espada\"), darr\u00e9u qu'estos \u00faltimos refi\u00e9rense principalmente a t\u00e9uniques nes que la espada y\u00e1 ta fuera la vaina (\"saya\") y ye ent\u00f3s cuando s\u2019emplega en combate.\nComparances col iaido y l'iaijutsu.\nDambos son conceutos separtaos nam\u00e1i un mizcu. N\u2019\"iaido\" l'entrenamientu c\u00e9ntrase en reaicionar a situaciones desconoc\u00edes, o a un ataque repent\u00edn, mientres que'l \"battojutsu\" consta davezu de m\u00faltiples cortaes de la que se desenvaina la espada. En cualesquier forma d\"'iaido\" l'enfoque suel tar en cortar nel mesmu actu de desenvainar (por exemplu cortar dende la \u201csaya\u201d m\u00e1s que primero desenvainar y dempu\u00e9s enfrentase al enemigu como dos aiciones sigu\u00edes); poro ll\u00e1mase tami\u00e9n \"battokiri\" (\"desenvainar cortando\"). Los estudiantes de \"battojutsu\" y \"iaido\" tami\u00e9n pueden prauticar t\u00e9uniques de corte sobre oxetos reales, como esteres enrollaes de paya llento.\nUsu del \"-d\u014d\" y del \"-jutsu\".\nNormalmente n\u2019Occidente faise un usu bien diferente de los sufixos \"-d\u014d\" o \"-jutsu\" cuando acompa\u00f1en a los t\u00e9rminos \"batto\" o \"iai\", pero eses diferencies nun son tan clares nel llinguax orixinal, y nesti les pallabres \u00fasense davezu indistintamente. Sicas\u00ed, polo xeneral, \"-d\u014d\" t\u00f3rnase a \"la v\u00eda de...\", davezu incluyendo pr\u00e1utiques mentales y espirituales, mientres que \"-jutsu\" t\u00f3rnase a \"l'arte de...\", refiri\u00e9ndose en concreto a les formes y t\u00e9uniques de combate real del estilu.\nEl t\u00e9rminu \"-d\u014d\" entama a apaecer principalmente dempu\u00e9s de la Restauraci\u00f3n Meiji, cuando se prohibi\u00f3 llevar p\u00fablicamente katanes y les artes marciales tuvieron que cambiar d'\"artes de matar\" a \"artes formatives\". Por eso \"-d\u014d\" \u00fasase p'artes marciales como\u2019l Yudu, Iaido, Kendo, etc., nes que\u2019l prop\u00f3situ ye entrenar el cuerpu y la mente. Y \"-jutsu\" (como en Kenjutsu, Jujutsu, etc...) daba a les artes marciales el matiz d'un prop\u00f3situ empobin\u00e1u al combate.\nHistoria.\nLos or\u00edxenes del arte de desenvainar la espada y cortar dende la vaina son escuros. Anque delles tradiciones marciales xaponeses tienen fundadores llexendarios que se manguen all\u00e1 una vezona, dalgunos atrib\u00fain el battojutsu a Hayashizaki Jinsuke (1546-1621), que tien dedic\u00e1u l'Hayashizaki Jinja, un santuariu de la rex\u00f3n de Tohoku en Xap\u00f3n, al que munchos prauticantes modernos consideren santuariu central del iaido. El conceutu de \"battojutsu\" quiciabes esist\u00eda enantes, pero nun ta claro qui\u00e9n foi la primera persona n\u2019usar el t\u00e9rminu. En cualesquier casu\u2019l battojutsu debi\u00f3 nacer dempu\u00e9s de qu'apaeciera la curvadura de la katana, y\u00e1 que la capacid\u00e1 de desenvainar y al empar cortar con eficacia naz naturalmente de les carauter\u00edstiques f\u00edsiques de la fueya curvada.\nT\u00e9unica.\nL\u2019entrenamientu del \"battojutsu\" c\u00e9ntrase en cortar cola espada, normalmente sobre cuelmos de paya o xuncos trenzaos. Ensin embargu nel Xap\u00f3n medieval los samur\u00e1is entrenaben les cortaes contra cadabres de prisioneros o condenaos. La cortada m\u00e1s f\u00e1cil yera la que se fac\u00eda sobre la mo\u00f1eca, pero fac\u00edense hasta cortaes qu'implicaben a m\u00e1s d'una persona. Dizse qu'hubo un espadach\u00edn perafechiscu que cort\u00f3 a siete persones a la vez.\nLes formes o kates b\u00e1sense, en primer llugar, nuna llarga pr\u00e1utica, primero por pareyes en forma de \u201ckihon\u201d, y dempu\u00e9s, col mesmu esp\u00edritu, en solitario. L\u2019estilu unific\u00e1u modernu llam\u00e1u \u201cSeitei toho battodo\u201d div\u00eddese en cuatro niveles d'estudiu con cinco kates ca\u00fan. Cada kata correspuende a una situaci\u00f3n particular de combate como les que podemos imaxinar n\u2019iaido o en kenjutsu. Poro ye imposible dixebrar el \u201cSeitei toho battodo\u201d de disciplines como l'iaido y el kenjutsu; los sos conocimientos tresll\u00e1dense a la pr\u00e1utica m\u00e1s amplia de la esgrima tradicional xaponesa. L\u2019oxetivu equ\u00ed nun ye nam\u00e1i cortar, sin\u00f3n que la cortada tien que ser el result\u00e1u d'una combinaci\u00f3n de factores, y nun tien xac\u00edu m\u00e1s que nel sen de la t\u00e9unica considerada en conxuntu.\nEscueles.\nLes ryuha (tradiciones marciales xaponeses) qu'ense\u00f1en \"battojutsu\", son relativamente rares en Xap\u00f3n, y tov\u00eda lo son m\u00e1s fuera d'esi pa\u00eds. Esto contrasta colo muncho m\u00e1s f\u00e1cil que ye atopar formes d'entrenamientu a mano vac\u00eda, como k\u00e1rate y aikido. Darr\u00e9u recu\u00e9yese una llista parcial de \"ryuha\" qu'incl\u00fain lo que pue llamase \"battojutsu\" nel sen ampliu de desenvainar y cortar dende la saya, anque delles avecen m\u00e1s a usar los t\u00e9rminos \"iaido\", \"iaijutsu\", o \"battodo\".\nLlistaes nel \"Bugei Ryuha Daijiten\" (\"Enciclopedia de Tradiciones de les Artes Marciales\") como koryu, o artes desarrollaes enantes de la era Meiji:\nLlistaes nel \"Bugei Ryuha Daijiten\" como artes desarrollaes dempu\u00e9s del principiu de la era Meiji:"}
{"id": "30817", "revid": "10224", "url": "https://ast.wikipedia.org/wiki?curid=30817", "title": "Battodo", "text": ""}
{"id": "30818", "revid": "10224", "url": "https://ast.wikipedia.org/wiki?curid=30818", "title": "Batto-do", "text": ""}
{"id": "30821", "revid": "5110", "url": "https://ast.wikipedia.org/wiki?curid=30821", "title": "Escudu de Sa\u1e25ara Occidental", "text": ""}
{"id": "30822", "revid": "5110", "url": "https://ast.wikipedia.org/wiki?curid=30822", "title": "S\u00e1\u1e25ara", "text": ""}
{"id": "30823", "revid": "5179", "url": "https://ast.wikipedia.org/wiki?curid=30823", "title": "Santu Tom\u00e1s y Pr\u00edncipe", "text": ""}
{"id": "30824", "revid": "5110", "url": "https://ast.wikipedia.org/wiki?curid=30824", "title": "Escudu de Santu Tom\u00e1s y Pr\u00edncipe", "text": ""}
{"id": "30826", "revid": "35", "url": "https://ast.wikipedia.org/wiki?curid=30826", "title": "Islles Seixeles", "text": ""}
{"id": "30828", "revid": "5110", "url": "https://ast.wikipedia.org/wiki?curid=30828", "title": "Sierra Leona", "text": ""}
{"id": "30829", "revid": "5110", "url": "https://ast.wikipedia.org/wiki?curid=30829", "title": "Escudu de Sierra Leona", "text": ""}
{"id": "30830", "revid": "35", "url": "https://ast.wikipedia.org/wiki?curid=30830", "title": "Tayiquist\u00e1n", "text": ""}
{"id": "30831", "revid": "5179", "url": "https://ast.wikipedia.org/wiki?curid=30831", "title": "Trinid\u00e1 y Tobago", "text": ""}
{"id": "30832", "revid": "5179", "url": "https://ast.wikipedia.org/wiki?curid=30832", "title": "D\u00f3lar trinitense", "text": ""}
{"id": "30833", "revid": "735", "url": "https://ast.wikipedia.org/wiki?curid=30833", "title": "Tokelau", "text": ""}
{"id": "30834", "revid": "43102", "url": "https://ast.wikipedia.org/wiki?curid=30834", "title": "Bokken", "text": "Un bokken (\u6728\u5263: \"bok(u)\", \"madera\", y \"ken\", \"espada\"), cuasi siempre llam\u00e1u bokuto (\u6728\u5200: bokut\u014d) en Xap\u00f3n, ye una espada xaponesa de madera utilizada nel entrenamientu, de cutiu col tama\u00f1u y forma d'una \"katana\", pero a veces cola forma d'otres espaes, como\u2019l wakizashi y el tanto. Dellos bokken pa ornamientu t\u00e1n decoraos con trabayos de madreperla o con ellaboraes talles.\nNun hai que tracamundiar el bokken col shinai, una espada fecha de bamb\u00fa usada pa la pr\u00e1utica del kendo.\nHistoria.\nHist\u00f3ricamente\u2019l \"bokken\" ye tan antiguu como los \"nihonto\" (espaes xaponeses), y empleg\u00f3se pal entrenamientu de los guerreros. Ye un pres\u00e9u d'entrenamientu en madera pa los artistes marciales interesaos en deprender l'usu d'una espada. En Xap\u00f3n, la espada y l'arte d'usala entamen enantes de los tiempos de la hestoria escrita y hai al respeutive lleendes que falen del periodu m\u00edticu de los dioses.\nMiyamoto Musashi, un maestru del kenjutsu, algam\u00f3 nomad\u00eda por enfrentase con solamente unu o dos bokken a enemigos armaos dafechu. Una famosa lleenda cunta que derrot\u00f3 a Sasaki Kojir\u014d con un bokken que tayara d'un remu cuando viaxaba nuna barca hasta la islla alcordada pal duelu.\nTipos de bokken.\nLos siguientes son los estilos b\u00e1sicos de bokken:\nUn bokken atama\u00f1\u00e1u pue dir en cualquier estilu d'arma que lu requiera, como por exemplu, ente les de m\u00e1s usu: nagamaki, nodachi, yari, naginata, kama, etc. \nLa Federaci\u00f3n Xaponesa de Kendo especifica les dimensiones de los \"bokken\" que pueden usase nos kates de Kendo:\nAm\u00e1s dellos koryu (estilos tradicionales de les artes marciales xaponeses) tienen estilos particulares de bokken que pueden estremase llixeramente en llargor, forma de la punta, o en si lleven tsuba (proteici\u00f3n de manes) o non.\nConstrucci\u00f3n.\nLa calid\u00e1 del \"bokken\" depende de dellos factores. El tipu y calid\u00e1 de la madera, y la destreza del artesanu, son factores decisivos na manufactura d'un bokken de bona calid\u00e1. Cuasi tolos bokken produc\u00edos en masa t\u00e1n fechos de madera poroso y de veta dondo del sureste d'Asia. Estos bokken pueden francer f\u00e1cilmente cuando s\u2019empleguen inclusive n\u2019exercicios de contautu llixeru o mediu, y ye meyor usalos nel trabayu ensin contautu, como nos kates. Am\u00e1s la madera suel ser tan poroso que si\u2019l barniz escascaria nun bokken econ\u00f3micu hailos qu'usen masilla de madera pa rellenar los furacos. Pal trabayu por pareyes ye meyor siempre buscar maderes que nun produzan estielles o sedadures al francer, pa evitar mancadures.\nLa mayor\u00eda de los bokken t\u00e1n fechos de carbayu. Xap\u00f3n produz y esporta munchos fechos de carbayu roxo asi\u00e1tico, que tienen una veta mui bien m\u00e1s apertao que-yos da un fustax suave y llisu y que los fai capaces a resistir impautos repet\u00edos, colo que son afayadices pa la construcci\u00f3n d'estes armes. Dellos espertos opinen que\u2019l carbayu albar xapon\u00e9s ye inclusive meyor que\u2019l roxo, porque nun abanga tanto y nun tien munchos nuedos.\nMaderes como\u2019l carbayu albar americano, tami\u00e9n conoc\u00edo como \"kashi\", resultaron ser tami\u00e9n un productu de probada calid\u00e1 al tener una veta ent\u00e1 m\u00e1s apertao que la de la madera de carbayu roxo. Otra eleici\u00f3n pue ser la madera d'una especie de noc\u00e9u americano llam\u00e1u \"hickory\" nos Estaos Xun\u00edos, que paez presentar una bona mecedura de durez y resistencia al impautu, al tiempu que calti\u00e9n un costu relativamente baxu. Otres maderes dures que s\u2019usen pa esti fin son el noc\u00e9u, el caqui, l'\u00e9banu, el carbayu, o\u2019l pl\u00e1ganu.\nL\u2019usu de maderes ex\u00f3tiques dures nun ye raru cuando se constr\u00fain bokken m\u00e1s caros. F\u00e1ense bokken de zrezal brasilano (\u201cjatoba\u201d), amarantu o guayacu. Les maderes tropicales son davezu pesaes abondo, daqu\u00e9 deseable nun bokken a pesar de lo f\u00e1cil que seden estes maderes pesaes y dures. Munches maderes ex\u00f3tiques son afayadices pa los suburi (pr\u00e1utica en solitario), pero non pa la pr\u00e1utica por pareyes onde tienen que chocar con otros bokken, o contra \u201cjo\u201d o otres armes. \nEn delles tiendes online \u00fafrense \"bokken\" construy\u00edos en materiales pl\u00e1sticos. Les verdaderes aplicaciones y beneficios d'estes armes varien dependiendo del usuariu, y\u00e1 qu'inclusive\u2019l fabricante d'unu d'estos modelos demostr\u00f3 que yera capaz a destruyir bloques de cementu y pal\u00e9s de carga.\nUtilizaci\u00f3n.\nLos \"bokken\" \u00fasense como sustitutos baratos y seguros de les espaes reales en delles artes marciales como\u2019l \"kendo\", \"aikido\" y \"kenjutsu\".\nNel 2003, la Federaci\u00f3n Xaponesa de Kendo (AJKF) introduxo un conxuntu d'exercicios b\u00e1sicos fechos con \"bokuto\": \"Bokuto Ni Yoru Kendo Kihon-waza Keiko-ho\". Ye una forma de pr\u00e1utica pensada principalmente pa kendokes hasta 2\u1d58 Dan, pero ye mui \u00fatil pa tolos estudiantes de kendo en xeneral."}
{"id": "30835", "revid": "10224", "url": "https://ast.wikipedia.org/wiki?curid=30835", "title": "Bokuto", "text": ""}
{"id": "30839", "revid": "379", "url": "https://ast.wikipedia.org/wiki?curid=30839", "title": "Organizaci\u00f3n de les Naciones Un\u00edes", "text": ""}
{"id": "30840", "revid": "43102", "url": "https://ast.wikipedia.org/wiki?curid=30840", "title": "Banu Qasi", "text": "Los Banu Qassi (n'\u00e1rabe \u0628\u0646\u0648 \u0642\u0627\u0633\u064a \"Ban\u016b Q\u0101s\u012b\", que quier dicir \"descendientes de Casiu\") fueron una importante familia musulmana muladina que gobern\u00f3 una parte curiosa del valle mediu del Ebro ente los sieglos VIII y X.\nEl conde Casiu.\nEl primer miembru foi'l conde hispanogodu \"Casius Fortunius\" (685 - \u00bf?), que n'ali\u00e1ndose colos conquistadores musulmanes, convi\u00e9rtese al islam y arab\u00edzase'l nome (de \"Casius\" pas\u00f3 a \"Q\u0101s\u012b\"). Posiblemente vencey\u00e1u como cliente al conquistador Mussa ibn Nussayr (d'eh\u00ed despl\u00edcase l'abondanza del nome \"Mussa\" nesta familia) viaxa en 714 a Damascu a xurar fidelid\u00e1 al califa Al-Walid I. \nTolos \"Banu Qassi\" que van tener poder demientres los sieglos VIII y IX descendieron de Fort\u00fan, el so primer f\u00edu. P'afitar el so poder, Casiu va casar a Fort\u00fan con Aixa (715 - \u00bf?), nieta de Mussa ibn Nussayr, f\u00eda d'Exilona (f\u00eda o vilda esta del caberu rei visigodu, Rodrigu, y descendiente direuta de Mahoma seg\u00fan dic\u00eden los sunnites.\nVenceyaos a Al-\u00c1ndalus.\nXurdimientu del Reinu de Pamplona.\nFort\u00fan ibn Qassi gobern\u00f3 un territoriu qu'asitiaba ente Zaragoza, N\u00e1jera, Tudela y Tarazona de forma c\u00e1sique independiente, pese a tar \"de facto\" somet\u00edu primero al Ual\u00ed (gobernador) y depu\u00e9s al Emir de C\u00f3rdoba.\nFort\u00fan y Aixa tuvieron dos f\u00edos: Zahir ibn Fortun y Mussa ibn Fortun (v.740? - 789), gobernador d'Arnedo, Zaragoza y Tarazona. Mussa va casase con Oneka, vilda d'Eneko Ximeniz (acordies cola lleenda conde de Sobrarbe). Ye posible que d'un primer matrimoniu tuviera varios f\u00edos:\nSicas\u00ed, el m\u00e1s poderosu va ser l'\u00fanicu f\u00edu que sabemos de xuru que tuvo con Oneka:\nEn 798, Guillermu de Tolosa, qu'en nome de Lluis el P\u00edu coordinaba les operaciones pa conquistar la Llende Superior d'Al-\u00c1ndalus (\"Al-Tagr al-Ala\") , convoca un conceyu al qu'asisten Alfonsu II d'Asturies y Bahlul Ibn Marzuq. A cuenta d'esta xuntanza, en 799 produzse una conspiraci\u00f3n, siendo asesin\u00e1u l'ual\u00ed de Pamplona Mut\u00e0rrif ibn Mussa ibn Fortun. Ent\u00f3s los francos dan el gobiernu de la ciud\u00e1 al vasc\u00f3n pro-carolinxu Velascu (el Balask al-Yalasqi de les fontes andalusines). Ent\u00f3s, los Banu Qasi y los condes de Sobrarbe ax\u00fantense, venciendo a los Velascu pocu depu\u00e9s; hacia 810, el f\u00edu d'Eneko Ximeniz y fiyascu de Mussa ibn Fortun, Eneko Aritza ye aclam\u00e1u Primer rei cristianu de Pamplona.\nMussa, \"Tercer Rei d'Hispania\".\nEn morriendo los sos hermanos mayores, Mussa ibn Mussa ibn Fortun, \"Mussa'l Grande\" toma'l poder. Esti va ser la figura cimera del fonduxe; entitul\u00e1u se\u00f1or del Valle del Ebro, se\u00f1or d'Uesca (840), Tudela (852-[[862]), [[Olite]], [[Arnedo]] ([[843]]-[[862]]), [[Tarazona]], [[Borcha (Arag\u00f3)|Borcha]], [[Lleida]], [[Toledo]], [[Eixeya]] y [[Zaragoza]] ([[852]]-[[862]]), cas\u00f3se primero con Assona, f\u00eda d'[[Eneku I de Pamplona|Eneko Aritza I de Pamplona]] y depu\u00e9s con Maymuna bint Z\u00e0hir. Acordies cola \"Cr\u00f3nica d'Alfonsu III\", Mussa d\u00e1base'l nome de \"Tercer Rei d'Hispania\". Mussa diba encabezar varies espediciones contra'l [[Cond\u00e1u d'Arag\u00f3n]], contra [[Barcelona]] y [[Terrassa]]. Am\u00e1s solev\u00f3se davezu contra l'[[Emir de C\u00f3rdoba]], pero siempre acababa por aceptar la so autorid\u00e1.\nEnllaces esternos.\n[[Categor\u00eda:Islam]]\n[[Categor\u00eda:Historia d'Arag\u00f3n]]\n[[Categor\u00eda:Navarra]]"}
{"id": "30843", "revid": "35", "url": "https://ast.wikipedia.org/wiki?curid=30843", "title": "San Roque l'Acebal", "text": "San Roque l'Acebal ye una parroquia del conceyu asturianu de Llanes. Asitiada na zona central del conceyu, ta arrodiada poles parroquies de Cue (al norte), Pur\u00f3n (al sur), \"Andr\u00edn\" (al este) y Llanes (al oeste). El so territoriu, de forma trapezoidal y orograf\u00eda llana, tien una estensi\u00f3n de 4,06\u00a0km\u00b2. Comprende nam\u00e1i el nucleu hom\u00f3nimu, nel que viven 364 persones (INE, 2009)."}
{"id": "30844", "revid": "37624", "url": "https://ast.wikipedia.org/wiki?curid=30844", "title": "Tresgrandas", "text": "Tresgrandas ye una parroquia del conceyu asturianu de Llanes. Ta allugada nel so estremu oriental y tien una estensi\u00f3n de 3,04\u00a0km\u00b2. Llenda: al norte cola parroquia de Pendueles; al sur cola de La Borbolla y el conceyu de Ribedeva, col que llenda tami\u00e9n al oeste; y al este cola de Carranzo. La so poblaci\u00f3n, de 63 habitantes (INE, 2009), ta concentrada nel llugar hom\u00f3nimu, l'\u00fanicu habit\u00e1u d'esti territoriu que perteneci\u00f3 al valle de Pendueles hasta que se dixebr\u00f3, como parroquia independiente consagrada a San Xuan Bautista, a finales del sieglu XVII."}
{"id": "30845", "revid": "37624", "url": "https://ast.wikipedia.org/wiki?curid=30845", "title": "Viba\u00f1u (parroquia)", "text": "Viba\u00f1u (\"Viba\u00f1o\" en castellanu) ye un llugar y una parroquia del conceyu asturianu de Llanes. Asitiada na zona central de la fastera occidental del conceyu, comprende, nos sos 9,91 km\u00b2 d'estensi\u00f3n, dellos pueblinos que s'asitien mayormente a la vera del r\u00edu Be\u00f3n: La Llende, La Puentenueva, Rusecu, Torrevega y Viba\u00f1u. Nellos viv\u00eden en 2011 375 habitantes.\nEl llugar de Viba\u00f1u alcu\u00e9ntrase a unos 13 km de Llanes y en 2011 ten\u00eda una poblaci\u00f3n de 224 habitantes.\nLa parroquia alcanz\u00f3 la so mayor sonad\u00eda a primeros del sieglu XIX. Foi, a lo primero d'elli, el llugar nel que ten\u00eda el so cuartel xeneral el guerrilleru Xos\u00e9 Balmori, que lluch\u00f3 escontra l'invasor franc\u00e9s; y dempu\u00e9s, nel trieniu lliberal (1820-1823), foi la capital d'un conceyu independiente que comprend\u00eda tou'l valle d'Ardisana."}
{"id": "30846", "revid": "37624", "url": "https://ast.wikipedia.org/wiki?curid=30846", "title": "Vidiago (parroquia)", "text": "Vidiago ye una parroquia del conceyu asturianu de Llanes. Asitiada na faza costera de la zona oriental del conceyu, tien una estensi\u00f3n de 17,92\u00a0km\u00b2 de terrenu llanu que llenden: al norte col mar Cant\u00e1bricu; al sur col conceyu de Cabrales; al este coles parroquies de Pendueles, Carranzo y La Borbolla; y al oeste coles d'Andr\u00edn y Pur\u00f3n. La so poblaci\u00f3n, de 297 habitantes (INE, 2009), rep\u00e1rtese ente los llugares de Puertas, Riegu y Vidiago."}
{"id": "30847", "revid": "43102", "url": "https://ast.wikipedia.org/wiki?curid=30847", "title": "Iaido", "text": "L\u2019Iaido (\u5c45\u5408\u9053: iaid\u014d) ye, en poques pallabres, l'arte marcial xapon\u00e9s de desenvainar la espada y cortar d'esmenu. El signific\u00e1u lliteral de los kanjis que componen esti t\u00e9rminu ye\u2019l siguiente: via (\u9053 = \"d\u014d\") de la xuni\u00f3n (\u5408 = \"ai\") del ser (\u5c45 = \"i\"). N\u2019efeutu, influyida pola filosof\u00eda zen, l'oxetivu final d'esta disciplina ye la perfeuta xuni\u00f3n y harmon\u00eda con unu mesmu y col Universu. L\u2019Iaido arraigona n\u2019antig\u00fces escueles de kenjutsu y iaijutsu qu'allugaben l'entrenamientu de los samur\u00e1is y qu'algamaron el so m\u00e1ximu esplendor contra\u2019l sieglu XVI.\nHistoria.\nLa tradici\u00f3n y la hestoria del Iaido anicien hai unos 500 a\u00f1os. L\u2019Iaido, como lu conocemos g\u00fcei, entam\u00f3 probablemente con Iizasa Choisai, fundador del estilu Tenshin Shoden Katori Shinto Ryu. Esta escuela incluy\u00eda nel so curr\u00edculum pr\u00e1utiques con diversos tipos d'armes, dende l'usu de la katana y el palu (jo), al del cuchiellu y la naginata. Una parte del programa consist\u00eda na t\u00e9unica de desenvainar r\u00e1pido una espada y golpiar darr\u00e9u, ello ye, l'Iai. Esta t\u00e9unica utiliz\u00e1base pa la defensa o pal ataque preventivu.\nDizse tami\u00e9n de Jinsuke Hayashizaki Shigenobu (1542-1621) que, como en cualquier arte marcial daquella, recibi\u00f3 la inspiraci\u00f3n divina pa desarrollar la so t\u00e9unica, neto qu'Iizasa Choisai. Esta inspiraci\u00f3n llev\u00f3lu a desendolcar un conxuntu de t\u00e9uniques que denom\u00f3 Muso Shinden Jushin Ryu Batto Jutsu. Equ\u00ed la pallabra Batto significa cenciellamente desenvainar la espada.\nUn importante factor com\u00fan en dambes tradiciones o Ryu (escueles), asina como en munches otres tradiciones qu'emplegaben la katana, yera que les sos pr\u00e1utiques incluy\u00eden solamente l'usu de kates, siempre defendi\u00e9ndose contra oponentes imaxinarios nos sos entrenamientos.\nA lo llargo de la historia empleg\u00e1ronse diferentes espresiones pa referise a les t\u00e9uniques de sacar la espada en combate. Nel Periodu Muromachi (1392-1572) llam\u00e1benlo battojutsu. Nel Periodu Edo acabo siendo conoc\u00edo como Iaijutsu. A veces us\u00e1base simplemente\u2019l nome \u201cbatto\u201d, o tami\u00e9n \u201csaya no uchi\u201d.\nA principios del sieglu XX, Nakayama Hakudo (1873?-1958) acu\u00f1\u00f3\u2019l t\u00e9rminu \u201ciaido\u201d. Esti ye precisamente\u2019l t\u00e9rminu avez\u00e1u pa referise a la forma moderna, orientada al desarrollu personal, ense\u00f1ada por exemplu pola Federaci\u00f3n Xaponesa de Kendo (AJKF), mentanto \"Iaijutsu\" \u00fasase pa delles de les t\u00e9uniques combatives de los m\u00e1s antiguos \"koryu\".\nEn cualesquier casu\u2019l t\u00e9rminu \u201ciai\u201d acab\u00f3 trunfando de manera tanto nes escueles antig\u00fces como nos sistemes modernos. La denomaci\u00f3n d'iaido ye ampliamente usada nos medios marciales, en publicaciones xaponeses especializaes y n\u2019actos oficiales pa referise xen\u00e9ricamente a toles escueles, antig\u00fces y modernes, qu'ense\u00f1en iai. Sicas\u00ed hailos cr\u00edticos con esta denomaci\u00f3n, como\u2019l maestru Nakamura Taizaburo (1912-2003), que considera m\u00e1s correuto utilizar el t\u00e9rminu battodo o iai-battodo.\nEsencia.\nHist\u00f3ricamente l\"'iaido\" utiliz\u00e1base nos duelos ente \"samur\u00e1is\", u la muerte d'\u00fan o entrambos adversarios produc\u00edase polo xeneral llueu d'un o dos golpes como m\u00e1ximo. Ensin dulda nestes condiciones l'habilid\u00e1 t\u00e9unica requerida yera cimera y, de fechu, tami\u00e9n yera posible qu'un duelu terminara s\u00f3lo cola estraici\u00f3n de la espada y una \u00fanica cortada instant\u00e1nea. Poro l'arte de desenvainar la espada yera d'importancia fundamental na vida del samur\u00e1i.\nModernamente, tres el comienzu de la Restauraci\u00f3n Meiji nel \u00faltimu terciu del sieglu XIX, l'estudiu de la katana tien un valor puramente interior, como mediu d'investigaci\u00f3n pa pescudar lo fondero del ser, y pola mor d'ello les escueles antig\u00fces (koryu) de kenjutsu y iaijutsu evolucionaron haza\u2019l Kendo y l'Iaido.\nLa esencia del \"iaido\" conti\u00e9nse na fras \"saya no uchi de katsu\" (\"vencer [cola espada] na vaina\", vencer ensin desenvainar), o tener y demostrar una conocencia tala qu'induza al enemigu a refugar la llucha incluso primero del so empiezu. Esti principiu espr\u00e9salu por exemplu Yagyu Munenori nel so trat\u00e1u \"Heih\u014d kadensh\u014d\", como \"la espada que da la vida\" (\"katsushinken\").\nPr\u00e1utica.\nL\u2019\"Iaido\" entr\u00e9nase davezu utilizando un \"iaito\", un arma pensada especialmente pa esta pr\u00e1utica, de tama\u00f1u, proporciones y pesu lo m\u00e1s asemeyaos posible a la katana, pero fecha con aleaciones de metal m\u00e1s barates que l'aceru y normalmente ensin afilar. Los principiantes avecen entamar usando un bokken (espada de madera), por motivos tanto de segurid\u00e1 como econ\u00f3micos. Los grandes maestros, y los qu'algamen graos altos, usen davezu katanes aut\u00e9ntiques (\"shinken\").\nLa principal forma d'entrenar \"Iaido\" ye per aciu de la realizaci\u00f3n individual de kates. Nestos kates f\u00e1ense movimientos preestablec\u00edos que representen reaiciones \u00e9nte adversarios imaxinarios. El prauticante tien que ser a imaxinase esos escenarios que se planteguen nos kates y reaicionar acordies. Arriendes del trabayu individual pueden tami\u00e9n esistir, dependiendo de la escuela, kates pa realizar en pareya, asina como otros tipos de pr\u00e1utica con compa\u00f1eros.\nLos \"kates\" d\"'Iaido\" consten de cuatro fases que tomen formes distintes seg\u00fan la situaci\u00f3n:\nLa t\u00e9unica c\u00e9ntrase en dar fluyidez a estes cuatro fases. Ti\u00e9nense tami\u00e9n mui bien en cuenta aspeutos como la precisi\u00f3n, l'equilibriu, l'amplit\u00fa de los movimientos o l'atenci\u00f3n, ente munches otres coses. L\u2019Iaido trata de preparar al prauticante pa que pueda realizar estes aiciones en cualquier momentu y situaci\u00f3n: de pie, sent\u00e1u, caminando, en diferentes direiciones, contra dellos adversarios, tando y\u00e1 prepar\u00e1u pal combate, siendo sorprend\u00edu, etc.\nEscueles antig\u00fces (\"koryu\").\nEn xeneral consid\u00e9rense escueles antig\u00fces o koryu a les tradiciones marciales xaponeses fundaes enantes de 1876, cuando se dict\u00f3 la prohibici\u00f3n de llevar espaes en p\u00fablico. \nCada escuela ense\u00f1a t\u00e9uniques, estratexes y conceutos estremaos, y tienen formes d'ense\u00f1anza y entrenamientu distintes. Unes escueles ense\u00f1aben a remanar tou tipu d'armes, mientres qu'otres especializ\u00e1bense en dalguna concreta. Otramiente esist\u00eden escueles nes que les t\u00e9uniques de desenvain\u00e1u nun yeren m\u00e1s qu'una parte de la ense\u00f1anza, mientres qu'otres especializ\u00e1bense nello esclusivamente.\nDalgunes de les escueles qu'incl\u00fain t\u00e9uniques de desenvain\u00e1u nes sos ense\u00f1ances son les siguientes:\nSeitei Iaido.\nEl Seitei Iaido ye un estilu modernu d'Iaido unific\u00e1u consistente nun conxuntu de kates establec\u00edu pa la pr\u00e1utica del \u201ciai\u201d. Instituy\u00f3lu en 1968 la Federaci\u00f3n Xaponesa de Kendo con una demostraci\u00f3n p\u00fablica nel Taikai de Kioto. Esti organismu gobierna tami\u00e9n el Kendo, el Jodo y la Naginata. Nel mundu enteru dirixe estes disciplines la Federaci\u00f3n Internacional de Kendo.\nEsta disciplina pueden prauticala tanto homes como muyeres, ensin torgues por ed\u00e1, primeramente a travi\u00e9s del exerciciu de les doce \"kates\" de Seitei Iai. Col tiempu, algam\u00e1u\u2019l dominiu d'estos kates dempu\u00e9s d'un periodu variable de pr\u00e1utica, normalmente del orde d'un par d'a\u00f1os, ye posible afondar nel estudiu de los diversos estilos de les escueles tradicionales (koryu), de les qu'una de les m\u00e1s conoc\u00edes ye la Mus\u014d Shinden-ry\u016b.\nCompuestu orixinalmente por siete kates, en 1980 a\u00f1adi\u00e9ronse otros tres, y nel 2000 dos kates m\u00e1s. Los estilos antiguos Mus\u014d Jikiden Eishin-ry\u016b, Mus\u014d Shinden-ry\u016b y Hoki-ry\u016b fueron los que m\u00e1s influyeron na unificaci\u00f3n Seitei Iaido.\nKates de Seitei Iaido.\nN\u2019orde son los siguientes:\nLos primeros tres kates exec\u00fatense dende la posici\u00f3n sentada \"seiza\" (\u6b63\u5ea7). El cuarto real\u00edzase dende \"tatehiza\" (\u7acb\u819d), una posici\u00f3n sedente usada cuando se lleva armadura (\"yoroi-kacchu\" \u93a7\u7532\u5191). El restu faise en pie.\nTorneos de Seitei Iaido.\nNos torneos de Seitei Iaido enfr\u00e9ntense dos competidores qu'executen 5 kates, dos d'escoyeta personal del koryu que prautiquen, y 3 de Seitei Iaido escoy\u00edos pola mesa, pa facer al empar. Un xuez principal y dos auxiliares dan el so veredictu llevantando la correspondiente bandera (encarnada o blanca) del competidor qu'entienden qu'execut\u00f3 meyor los kates. La duraci\u00f3n de la prueba ye d'un m\u00ednimu de 5 y un m\u00e1ximu de 6 minutos; fuera d'esi tiempu produzse la descalificaci\u00f3n autom\u00e1tica.\nToho Iaido.\nOtra organizaci\u00f3n, la Federaci\u00f3n Xaponesa d'Iaido (ZNIR, Zen Nihon Iaido Renmei), tien un conxuntu est\u00e1ndar de cinco kates denom\u00e1u Toho Iaido. Equival n\u2019esencia al Seitei Iaido de la Federaci\u00f3n de Kendo. Los siguientes cinco kates correspuenden a estos cinco estilos diferentes: "}
{"id": "30857", "revid": "116", "url": "https://ast.wikipedia.org/wiki?curid=30857", "title": "Ryu (escuela)", "text": "Ryu (\u6d41, ry\u016b: lliteralmente \"corriente\", inclusive \"corriente principal\"), o Ryuha (\u6d41\u6d3e, ry\u016bha, que vien ser \"escuela que sigue la corriente principal\"), ye un t\u00e9rminu xapon\u00e9s que se refier a una escuela de pensamientu en cualesquier disciplina. Alcu\u00e9ntrase normalmente n\u2019escueles de les artes marciales xaponeses, pero tami\u00e9n nes m\u00e1s variaes disciplines; por casu la Nihonkoryu y la Sogetsuryu n\u2019ikebana, o la Kanteiryu en shodo (caligraf\u00eda), etc.\nRyu y ryuha son pr\u00e1uticamente sin\u00f3nimos en xapon\u00e9s. Quiciabes \"ha\" (orixinalmente \"afluente\") ser\u00eda una divisi\u00f3n m\u00e1s peque\u00f1a que \"ryu\" (orixinalmente \"masa d'agua\").\nRyu aveza tami\u00e9n tornase a \"estilu\" (\"estilu\" d'un arte marcial, \"estilu\" de caligraf\u00eda, \"estilu\" del arte de cocinar, etc.)\nRyu nes artes marciales.\nLes artes marciales xaponeses avecen clasificase y codificase en ryuha. Polo xeneral un estilu en concreto tien el so propiu curr\u00edculum, graos y sistema de llicencies. Estos pueden basase nos de la rama principal o nuna combinaci\u00f3n de fontes que formen los antepasaos del sistema. \nEl nome d'un estilu pue tener un signific\u00e1u especial o debese simplemente a la so llocalizaci\u00f3n orixinal. Por exemplu Toyama-ryu ll\u00e1mase asina pola Academia Militar de Toyama, en Xap\u00f3n. Pero por exemplu Goju-ryu significa \u201cestilu duru-suave\u201d, lo qu'indica les carauter\u00edstiques y elementos que formen la \u201cfirma\u201d del estilu. Dalgunes veces esto m\u00e9zclase o tracam\u00fandiase col nome del dojo orixinal, como nel casu del Shotokan-ryu (K\u00e1rate Shotokan). \nLos prauticantes d'altu nivel d'un estilu establec\u00edu pueden dixebrase y formar los sos propios estilos derivaos basaos na so propia esperiencia o interpretaci\u00f3n. Dalgunes veces esto af\u00e1lalo l'estilu madre, pero otres representa una xebradura ideol\u00f3xica ente los miembros veteranos del estilu. Pue ocurrir tami\u00e9n que se faiga simplemente por razones de \u201cmarketing\u201d o por adautar un sistema a los tiempos modernos.\nNun esiste un sistema de llicencies o graos com\u00fan a tolos ryuha. Una persona d'altu grau o \u201ccintur\u00f3n negru\u201d nun estilu non necesariamente cuadra col conceutu de nivel altu que tienen n\u2019otru estilu o grupu d'estilos. Hai munchos ryuha en Xap\u00f3n que lleven esistiendo cientos d'a\u00f1os, igual que munchos otros foron creaos en tiempos modernos. El conceutu d'organizar un sistema codific\u00e1u obviamente nun ye de propied\u00e1 xaponesa o asi\u00e1tica, pero munchos estilos internacionales o estranxeros pueden adoptar la nomenclatura y sistematizaci\u00f3n de los koryu bujutsu ryuha col env\u00eds d'a\u00f1ader un aire de misticismu o llexitimaci\u00f3n al so sistema, o cenciellamente como m\u00e9todu d'amosar los sos raiga\u00f1os y abolengu."}
{"id": "30858", "revid": "10224", "url": "https://ast.wikipedia.org/wiki?curid=30858", "title": "Ryuha", "text": ""}
{"id": "30859", "revid": "10224", "url": "https://ast.wikipedia.org/wiki?curid=30859", "title": "Ry\u016b", "text": ""}
{"id": "30860", "revid": "10224", "url": "https://ast.wikipedia.org/wiki?curid=30860", "title": "Ry\u016bha", "text": ""}
{"id": "30865", "revid": "43102", "url": "https://ast.wikipedia.org/wiki?curid=30865", "title": "Iaijutsu", "text": "Iaijutsu (\u5c45\u5408\u8853) ye un t\u00e9rminu xapon\u00e9s que pue traducise aproximao como \"arte de la presencia mental y la respuesta inmediata\", y que s\u2019usa pa nomar l'arte marcial tradicional xapon\u00e9s, o Koryu Budo, de desenvainar la espada y cortar darr\u00e9u, entend\u00edu como t\u00e9unica especial de combate de los samur\u00e1is y non como v\u00eda de desarrollu personal, qu'en xeneral ye l'oxetivu principal del Iaido, masque tampoco nun ta ausente l'aspeutu filos\u00f3ficu nel Iaijutsu. Hai quien piensa que, nun sen estrictu, l'Iaijutsu consiste solamente na parte del combate u la espada sal de la vaina, y que cualesquier t\u00e9unica que siga tien que se clasificar t\u00e9unicamente como \"kenjutsu\".\nOtros nomes polos que se tien conoc\u00edo l'Iaido son \"Battojutsu\" (\u629c\u5200\u8853), \"Saya-no-uchi\" (\u9798\u30ce\u5185), \"Nuki\" (\u629c\u304d, \u5c45\u5408) o \"Yore\" (\u4e71\u66f2).\nHistoria.\nNun se conoz con exautit\u00fa cu\u00e1ndo entam\u00f3 a usase\u2019l t\u00e9rminu \"iaijutsu\", o cu\u00e1ndo la t\u00e9unica de desenvainar la katana entam\u00f3 a prauticase como un arte martial \"per se\". Suel atribuyise a Hayashizaki Jinsuke Shigenobu (c.1546-c.1621), fundador de la escuela Mus\u014d Shinden-ry\u016b, la invenci\u00f3n del iaijutsu, pero esto contradizse con otres atribuciones a Iizasa Ch\u014disai Ienao (c.1387-c.1488), qu'atalant\u00f3 un sistema de desenvainar la espada y fund\u00f3 la escuela Tenshin Sh\u014dden Katori Shint\u014d-ry\u016b un sieglu enantes. Sicas\u00ed tov\u00eda se-y da munchu creitu a Hayashizaki como esponente del iaijutsu, darr\u00e9u que les sos ense\u00f1ances influyeron na fundaci\u00f3n de m\u00e1s de 200 escueles de manexu de la espada.\nPr\u00e1utica.\nL\u2019Iaijutsu foi cre\u00e1u pal prop\u00f3situ marcial espec\u00edficu de defendese a unu mesmu non nel campu batalla, sin\u00f3n na vida cotidiana. Poro una carauter\u00edstica central del Iaijutsu ye desenvainar la espada dende delles postures sedentes tradicionales de Xap\u00f3n, como \"seiza\", \"iai-goshi\", y \"tate-hiza\". Tami\u00e9n s\u2019estudien t\u00e9uniques dende una posici\u00f3n de pie (\"tachi-ai\"). Am\u00e1s, como se centraba na defensa en situaciones cotidianes, asum\u00edase que los combatientes llevaben la katana dispuesta col filu p'arriba y sometida per una faxa que ci\u00f1\u00eda la cintura, y que nun llevaben armadura. Estos supuestos significaben un enfoque del combate bien diferente que cuando los combatientes llevaben armadura y lluchaben nel campu batalla.\nL\u2019entrenamientu consiste en conxuntos de kates, t\u00e9uniques o movimientos qu'aprienden al prauticante a reaicionar ama\u00f1osamente \u00e9nte determinaes situaciones. Los kates div\u00eddense en cuatro partes b\u00e1siques: desenvainar (\"nukitsuke\"), cortar (\"kiritsuke\"), sascudir el sangre imaxinario de la fueya (\"chiburi\") y envainar (\"noto\"). \nAmas de los kates, prauticaos normalmente con espaes ensin filu llamaes iaito, dellos estilos prautiquen tami\u00e9n t\u00e9uniques executaes coles espaes y\u00e1 desenvainaes, o \"kumitachi\". Otros estilos prautiquen tami\u00e9n \"tameshigiri\" o \"suemonogiri\", que ye la prueba de corte de rollos de paya de llargores equivalentes a delles partes del cuerpu humanu."}
{"id": "30866", "revid": "43102", "url": "https://ast.wikipedia.org/wiki?curid=30866", "title": "Sojutsu", "text": "El Sojutsu (\u69cd\u8853, s\u014djutsu: \"arte de la llanza\") ye l'arte marcial xapon\u00e9s de llucha cola llanza tradicional de Xap\u00f3n (\u69cd, yari). El t\u00e9rminu \"yarijutsu\", que se ve escrito dacuando, ye otra llectura de los mesmos kanjis, muncho menos correuta que la de \"sojutsu\".\nAniciu.\nLa llanza xuega un importante papel na temprana mitolox\u00eda xaponesa, onde se diz que les mesmes islles del Xap\u00f3n foron creaes por otres tantes gotes d'agua salao que chisc\u00f3 la pica d'una llanza. Pero en cuantes al tipu d'arma que conocemos, los primeros modelos de llanza aportaren del continente asi\u00e1ticu. Eses primeres versiones nun-yos abultaron mui ama\u00f1oses a los xaponeses, que col tiempu, cuando la teunolox\u00eda lo permiti\u00f3, hab\u00eden redise\u00f1ales.\nUsu y popularid\u00e1.\nEl yari foi un arma popular en tol periodu feudal del Xap\u00f3n, siendo m\u00e1s barata de producir y riquiendo menos pr\u00e1utica qu'otres armes de guerra contempor\u00e1nees, am\u00e1s de permitir les formaciones d'orde zarr\u00e1u de les tropes ashigaru (soldaos de lleva, de clas non guerrera), xunto coles armes de fueu cuando \u00e9stes foron adoptaes en Xap\u00f3n. El cumal de la popularid\u00e1 del Sojutsu algam\u00f3se nel sieglu XIII acabante producise les invasiones de los mongoles, que tami\u00e9n usaben llanceros en gran n\u00famberu. \nFinalmente los xaponeses camudaron les piques de les llances pa que presentaren un bon n\u00famberu de variaciones, permitiendo asina l'usu de la llanza tanto a pie como a caballu, tanto pa emplegala como arma de corte como pal so principal usu como arma d'espetu. \nPr\u00e1utica moderna.\nNormalmente\u2019l Sojutsu nun ye m\u00e1s qu'una parte del curr\u00edculum de les escueles tradicionales (\"koryu\"). La Tenshin Sh\u014dden Katori Shint\u014d-ry\u016b, ent\u00e1 mui activa, reivindica ser la primera escuela n\u2019incluyir el Sojutsu nel curr\u00edculum. Otra escuela perconocida de Sojutsu ye la H\u014dz\u014din-ry\u016b. Anque angua\u00f1o hai bien poques escueles que tov\u00eda ense\u00f1en Sojutsu, lleg\u00f3 a haber all\u00e1 una vezona unes 450. "}
{"id": "30869", "revid": "379", "url": "https://ast.wikipedia.org/wiki?curid=30869", "title": "Berja (Almer\u00eda)", "text": ""}
{"id": "30870", "revid": "43102", "url": "https://ast.wikipedia.org/wiki?curid=30870", "title": "Uzbecu", "text": "Col t\u00e9rminu uzbecu podemos referinos a:"}
{"id": "30873", "revid": "28171", "url": "https://ast.wikipedia.org/wiki?curid=30873", "title": "Ra\u00fal Santamarta", "text": "Ra\u00fal Santamarta ye un ex-ciclista profesional asturianu.\nForm\u00f3se na cantera del equipu ciclista \"Ciudad de Oviedo\" onde tuvo ente los a\u00f1os 1998 y 2004, pasando l'a\u00f1u siguiente a fichar pol equipu aficion\u00e1u \"Seguros Bilbao\", pasando a profesional de la mano del \"Burgos Monumental\", nel a\u00f1u 2008.\nPalmar\u00e9s.\nComo profesional nun algam\u00f3 ninguna victoria."}
{"id": "30875", "revid": "5110", "url": "https://ast.wikipedia.org/wiki?curid=30875", "title": "Yibuti", "text": ""}
{"id": "30876", "revid": "5110", "url": "https://ast.wikipedia.org/wiki?curid=30876", "title": "Escudu de Yibuti", "text": ""}
{"id": "30877", "revid": "735", "url": "https://ast.wikipedia.org/wiki?curid=30877", "title": "Sujoi", "text": ""}
{"id": "30878", "revid": "379", "url": "https://ast.wikipedia.org/wiki?curid=30878", "title": "Llista de las Naciones Xunidas de territorios non aut\u00f3nomos", "text": ""}
{"id": "30879", "revid": "43102", "url": "https://ast.wikipedia.org/wiki?curid=30879", "title": "Batalla de Guadalete", "text": "La Batalla de Guadalete ye'l nome col que se conoz una batalla que, seg\u00fan la historiograf\u00eda tradicionalmente almitida, basada en cr\u00f3niques \u00e1rabes de los sieglos X y XI, tuvo llugar n'Espa\u00f1a ente'l 19 y el 26 de xunetu de 711 cerca del r\u00edu Guadalete (en B\u00e9tica, Espa\u00f1a) y que les sos consecuencies fueron decisives pal futuru de la Pen\u00ednsula Ib\u00e9rica. Nella'l rei godu Rodrigo foi derrot\u00e1u y probablemente perdi\u00f3 la vida a manes de les fuercies musulmanes comandaes por Tariq Ibn Ziyad. La derrota foi tan completa que supunxo'l final del est\u00e1u visigodu n'Hispania."}
{"id": "30882", "revid": "43102", "url": "https://ast.wikipedia.org/wiki?curid=30882", "title": "Conquista musulmana de la Pen\u00ednsula Ib\u00e9rica", "text": "Conozse como conquista musulmana de la Pen\u00ednsula Ib\u00e9rica o Conquista \u00e1rabe d'Hispania, al complexu procesu pol\u00edticu y militar qu'a lo llargo del sieglu VIII esplica la formaci\u00f3n y afitamientu d'Al-\u00c1ndalus, seg\u00fan la x\u00e9nesis de los principales reinos cristianos medievales peninsulares.\nL'orixe de la etapa musulmana na pen\u00ednsula de los sieglos VIII-IX.\nLa conquista del reinu visigodu polos dirixentes \u00e1rabes foi un procesu relativamente r\u00e1piduo, y\u00e1 qu'en solo quince a\u00f1os, del 711 al 725, llegaron a ocupar tol actual territoriu d'Espa\u00f1a y Portugal, magar lo que yera'l territoriu peninsular del reinu taba dafechu ocup\u00e1u nel 720, tres diez a\u00f1os del entamu de la conquista. Dicha conquista, am\u00e1s de llarga, riqui\u00f3 de constantes refuerzos militares, y de pactos con nucleos resistentes.\nAnque'l procesu en total ocup\u00f3 tou esi tiempu, la cronolox\u00eda nun ye exacta tocantes a los a\u00f1os y les feches, sin\u00f3n nam\u00e1i averada, pues les fontes difieren ente sigo, y los historiadores nun se ponen d'alcuerdu. \u00d3ptase por una fecha que siempres puede retrasase nun a\u00f1u seg\u00fan qu\u00e9 historiador se tome.\nAm\u00e1s d'estos a\u00f1os de conquista, hai que sumar los a\u00f1os anteriores que los \u00e1rabes llevaben dise\u00f1\u00e1ndola, reconociendo'l terr\u00e9n, y preparando, al paecer, futures aliances.\nUna repasada a la historia de les primeres conquistes \u00e1rabes, fainos ver que nam\u00e1i la conquista del actual Magreb foi m\u00e1s costosa (trenta a\u00f1os), pues n'otros puntos l'aici\u00f3n de los conquistadores \u00e1rabes foi m\u00e1s r\u00e1pida que na pen\u00ednsula: seis a\u00f1os p'apoderase de tola pen\u00ednsula ar\u00e1biga (628 al 634); cuatro a\u00f1os Siria (634 al 638); cinco a\u00f1os Exiptu (638 al 643); un a\u00f1u Tripolitania y Cirenaica, (l'actual Libia, 644); seis Mesopotamia (636 a 642) y ocho a\u00f1os Persia (642 al 650).\nLo llargo d'esti procesu de conquista del reinu visigodu respuende a dellos motivos: lo escaso de les fuercies musulmanes que lo conquistaron, les constantes lluches y llevantamientos de los sos aliaos ente los visigodos, la orograf\u00eda del territoriu y la fuerte base d'asentamientu social del anterior reinu visigodu.\nSicas\u00ed, la gran centralizaci\u00f3n pol\u00edtica del reinu, la insegurid\u00e1 causada por bandes d'esclavos fuxitivos, l' emprobecimientu de la facienda real (especialmente mientres el rein\u00e1u de Witiza) y la perda de poder del rei frente a los nobles, fueron elementos que facilitaron l'aici\u00f3n de los conquistadores. \nPero'l factor quiciabes m\u00e1s importante foi la grave crisis demogr\u00e1fica del reinu, que nos postreros venticinco a\u00f1os perdiera m\u00e1s d'un terciu de la so poblaci\u00f3n. Esto foi por cuenta de les epidemies de peste y los a\u00f1os de seca y fame de finales del sieglu VII, especialmente mientres el rein\u00e1u d'Ervigio; y que se repitieron tami\u00e9n con gran durez sol de Witiza, l'antecesor de Rodrigo. \nAm\u00e1s, esist\u00eda una quebra pol\u00edtica importante ente dos grandes clanes pol\u00edtico-familiares godos na so llucha pol tronu, y que llevaba dellos decenios estremando pol\u00edticamente'l reinu y xenerando constantes problemes. D'una parte taba'l clan de Wamba-\u00c9gica, al que perteneci\u00f3 o al que taba vencey\u00e1u Witiza, y d'otra'l clan de Chindasvinto-Recesvinto, al que pertenec\u00eda Rodrigo. Esta situaci\u00f3n estrem\u00f3 al estamentu aristocr\u00e1tico-militar en dos faiciones cada vez m\u00e1s irreconciliables; hasta'l puntu de considerar dalguna historiograf\u00eda a los witizanos como instigadores ya inclusive aliaos, espl\u00edcitos o comenenciosos, de los conquistadores.\nLos conquistadores \u00e1rabes tami\u00e9n cuntaron col sofitu de parte de la poblaci\u00f3n xud\u00edo, bien numberoso na B\u00e9tica, na Galia Narbonense, y en tola cuenca mediterr\u00e1nea. Taba presente principalmente nos centros urbanos, destacando, ente otres, les comunidaes de Narbona, Tarragona, Sagunto, Elx, Lucena, Elvira, C\u00f3rdoba, M\u00e9rida, Zaragoza, Sevilla y de la capital, Toledo. \nL'ayuda que los xud\u00edos emprestaron a los conquistadores respuende a qu'aquellos, na so mayor\u00eda conversos forzaos pero ocultos, yeren reiteradamente persigu\u00edos pola llexislaci\u00f3n visigoda (con delles esceiciones, como so los reis Witerico y Suintila, y contra'l criteriu d'obispos como San Isidoro, que lo defend\u00eda). Y sab\u00eden, polo qu'asocediera nel norte d'\u00c1frica, qu'ameyorar\u00eda la so situaci\u00f3n al recibir de los gobernantes \u00e1rabes el mesmu estatus que la poblaci\u00f3n cristiana.\nHai que tener en cuenta que la mayor\u00eda de los xud\u00edos fueren esclavizaos sol rein\u00e1u d'\u00c9gica (sacantes los de la Narbonense, cola escusa de que la provincia ent\u00e1 nun se repunxera de la \u00faltima epidemia de peste), so l'acusaci\u00f3n de que conspiraben contra'l rei colos \u00e1rabes del norte d'\u00c1frica. Estos y\u00e1 realizaren delles incursiones na pen\u00ednsula, polo qu'amenaba mieu una posible collaboraci\u00f3n con ellos pa una futura conquista. \nEsta idea part\u00eda de los informes de los cristianos del norte d'\u00c1frica que fuxeren d'aquella zona, y qu'informaron del sofitu dau a los invasores \u00e1rabes por parte de los xud\u00edos d'all\u00e1; cosa que yera l\u00f3xico darr\u00e9u que la so situaci\u00f3n ell\u00ed yera tami\u00e9n d'acosu pol poder bizant\u00edn. \nPero am\u00e1s de los xud\u00edos \u00e9tnicamente puros de la di\u00e1spora, nel norte d'Africa hab\u00eda bereberes que profesaben el xuda\u00edsmu por proselitismu y mestizaxe, y munchos d'ellos dieron sofitu a los \u00e1rabes na so conquista, y xuni\u00e9ronse a ellos (como munchos bereberes cristianos) por llazos de vecer\u00eda.\nVerd\u00e1 o sida, esta acusaci\u00f3n de traici\u00f3n foi la utilizada contra ellos. \nFinalmente, les divisiones din\u00e1stiques internes ente los nobles visigodos sobre la socesi\u00f3n de Witiza facilitaron ent\u00e1 m\u00e1s el desenvolvimientu de la conquista. \nUna \u00faltima precisi\u00f3n, previa al rellatu de los acontecimientos, ye que'l reinu visigodu tan solo cubr\u00eda'l territoriu peninsular y la Septimania nel sur de Francia. Baleares taba so soberan\u00eda bizantina, y qued\u00f3 escluyida del procesu \u00e1rabe de conquista. Siguieron so control bizant\u00edn dellos a\u00f1os m\u00e1s, pa pasar dempu\u00e9s a depender, siquier nominalmente, del reinu francu (798), por mesmu pidimientu, por que los defendiera de los ataques \u00e1rabes. Estos ataques siguieron y hubo dellos trataos de paz, poco respetaos, y cierta sumisi\u00f3n pol\u00edtica, hasta la conquista pol Emiratu de C\u00f3rdoba ente los a\u00f1os 902 (Eivissa y Mallorca) y 903 (Menorca).\nAcordies coles fontes conservaes, la conquista de la pen\u00ednsula tendr\u00eda llugar l'a\u00f1u 711, una vegada concluyida la conquista militar musulmana de la mayor parte del norte d'\u00c1frica, aprovechando d'ella l'arabizaci\u00f3n de los bereberes, a los que s'acaba enrolando nel ex\u00e9rcitu pa la pr\u00f3xima conquista, la pen\u00ednsula ib\u00e9rica.\nNaquel momentu nel reinu visigodu Roderic (conoc\u00edu m\u00e1s tarde como Rodrigo) taba lluchando contra'l f\u00edu del antiguu rei Witiza, Axila II, y por tanto, el lex\u00edtimu herederu. Rodrigo ser\u00eda posiblemente nestos momentos un \"dux\" de la B\u00e9tica mientres qu'Axila, acomu\u00f1\u00e1u al tronu, ser\u00eda'l \"dux\" de la Tarraconense.\nComo precedentes de la conquista militar, pol\u00edtica y social atopamos les aiciones de Tarif Abu Zara, b\u00e1sicamente de saqu\u00e9u, magar la veracid\u00e1 d'esti fechu, seg\u00fan munchos otros de la conquista musulmana, ye aldericada por munchos historiadores. Seg\u00fan una lleenda bien improbable, Don Juli\u00e1n, gobernador bizant\u00edn de Ceuta, que la so f\u00eda, la Caba, fuera violada por Rodrigo, apurrir\u00eda ayuda lox\u00edstica al ex\u00e9rcitu musulm\u00e1n. S\u00ed ye m\u00e1s probable la collaboraci\u00f3n de Juli\u00e1n con Tariq, xeneral bereber, p'apurri-y la informaci\u00f3n necesaria sobre la situaci\u00f3n pol\u00edtica na pen\u00ednsula y ufierta-y medios en cuenta de nun ser prim\u00edu militarmente.\nNa primavera de 711 una espedici\u00f3n formada por unos 9.000 homes y mand\u00e1u por T\u00e1riq Ibn Ziyad, gobernador de T\u00e1nxer, entr\u00f3 na pen\u00ednsula ensin la conocencia de Musa ibn Nusair, el gobernador \u00e1rabe n'Ifriqiyya, Tunicia. Esta espedici\u00f3n derromper\u00eda l'estrechu'l 27 d'abril de 711 y conquistar\u00eda Algeciras, onde Tariq aument\u00f3'l n\u00famberu d'homes y dende onde s'enfrent\u00f3 a Don Rodrigo'l 19 de xunetu de 711, na batalla de Guadalete, llamada asina porque tradicionalmente s'alcontr\u00f3 xunto al r\u00edu Guadalete, anque los \u00faltimos estudios asitienlo a veres del r\u00edu Guadarranque. Un a\u00f1u m\u00e1s tarde, y al saber la noticia, Musa cruciar\u00eda l'estrechu pa controlar les conquistes bereberes y del Imperiu \u00c1rabe.\nEl desenvolvimientu de la conquista.\nNel a\u00f1u 711 cay\u00eda la ciud\u00e1 de C\u00f3rdoba, al igual que la zona del Estrechu, la contorna de C\u00f3rdoba, y la ruta hasta Toledo, coles retaguardies de Sevilla y M\u00e9rida, d'onde pod\u00eda proceder el peligru. \nSicas\u00ed, los fechos desenvolvi\u00e9ronse meyor de lo que Musa pod\u00eda esperar. Les ciudaes de Medina-Sidonia, Carmona y Sevilla recibi\u00e9ronlos cuasi ensin llucha, dizse porque los partidarios de Rodrigo fuxeren y predominaben los de Witiza o cuandoquier los neutrales, pero probablemente fueron grupos hispanorromanos descontentos col gobiernu visigodu, el que lo recib\u00eden como a un pueblu civiliz\u00e1u y en ciertu mou como una manera de camudar el gobiernu. Los partidarios de Rodrigo concentrar en M\u00e9rida. Musa siti\u00f3 la ciud\u00e1 qu'aguant\u00f3 a los embates enemigos. Diecis\u00e9is meses precis\u00f3 pa tomar la ciud\u00e1, que capitul\u00f3 el 30 de xunu del 713. Al empar fueron tomaos otros territorios, especialmente nel sureste, como'l Reinu de Tudmir (Murcia, Alicante y otres contornes d'Andaluc\u00eda y Albacete) gobernada pol duque visigodu Teodomiro, nesti casu, pol f\u00edu de Musa, Abd al-Aziz. \nNesti momentu los musulmanes apoderaben la B\u00e9tica, una parte de Lusitania, parte de la Cartaginense y la Tarraconense Occidental. Ye probable que mientres el sitiu de M\u00e9rida, Musa alcordara alcuerdos colos nobles godos de les ciudaes, a los que garantizaba'l so caltenimientu nel poder, los sos bienes y la so relix\u00f3n, en cuenta de que reconocieren la soberan\u00eda del Califa. Los magnates godos que roblaron los trataos obligar a ser fieles y sinceros col wali de Hispania (\u00e9sti yera'l t\u00edtulu que se arrogaba Musa), a nun conspirar colos sos enemigos, a pagar un tributu a\u00f1al per ca\u00fanu de los sos s\u00fabditos cristianos; a camb\u00e9u ser\u00eden-yos respetaos los sos dominios y la llibert\u00e1 de los sos s\u00fabditos, los cuales nun podr\u00eden ser esforciaos na so relix\u00f3n, nin quemaes les sos ilesies. Estos alcuerdos estendi\u00e9ronse tami\u00e9n a los magnates que, ent\u00e1 ensin el t\u00edtulu de conde, gobernaben de fechu sobre estensos territorios nos que nun hab\u00eda nenguna ciud\u00e1 importante, y a dellos duques, a tolos cual tuvieron d'apurrise les propiedaes de los magnates partidarios de Rodrigo. Una parte de les tierres reales visigodes, que yeren bien estenses, ser\u00eden apurr\u00edes a los participantes nes espediciones (los que y\u00e1 taben en Hispania y los que llegaren nel futuru), sacante una quinta parte que quedar\u00eda pal Califa.\nMusa nun estableci\u00f3 neng\u00fan camb\u00e9u nos impuestos, que siguir\u00eden recald\u00e1ndose n'igual forma qu'hasta ent\u00f3s, pero'l so importe pasar\u00eda a poder del wali \u00e1rabe d'Hispania, qu'unviar\u00eda un quintu del so importe al Califa. Les convenciones ameyoraben la posici\u00f3n de la nobleza, qu'am\u00e1s de caltener les sos posesiones, con segurid\u00e1 llograr\u00eden ensin dulda evitar dellos impuestos. Cr\u00e9ese qu'a los humildes se-yos rebaxaron los impuestos, lo que provoc\u00f3 una meyora de la so situaci\u00f3n y la llexislaci\u00f3n anti-xud\u00eda sumi\u00f3.\nUna vegada asegurada la capitulaci\u00f3n de M\u00e9rida, Musa atopar con Tariq en Talavera, xunto al que siguir\u00eda avanzando escontra'l norte. Na primavera del 714 avanzaron escontra Zaragoza, dende onde Tariq se dirix\u00f3 a Soria y Palencia, pa enfusar n'Asturies, onde algam\u00f3'l mar Cant\u00e1bricu en Xix\u00f3n. Pela so parte, Musa ocupaba Logro\u00f1o, Lle\u00f3n y Astorga, afitando provisionalmente les llendes de la conquista nel valle del Ebro. Pel branu de 714 fueron llamaos pol Califa de Damascu, ente que'l f\u00edu de Musa, Abd-al-Aziz, permaneci\u00f3 en Sevilla, primer capital d'Al-\u00c1ndalus, como wali. baxo'l so mandatu complet\u00f3se la conquista de la zona oriental y consolid\u00e1ronse les posesiones d'\u00c9vora, Santar\u00e9m y Co\u00edmbra.\nLa conclusi\u00f3n de la espansi\u00f3n musulmana.\nEn 717, Abd al-Aziz ibn Musa yera asesin\u00e1u violentamente, abriendo asina un periodu de graves turbulencias n'Al-\u00c1ndalus que s'estender\u00eda mientres cuarenta a\u00f1os. Esi mesmu a\u00f1u la capital instal\u00f3se en C\u00f3rdoba y ente esi a\u00f1u y el 719 capitularon Pamplona, Huesca y Barcelona, lo qu'oblig\u00f3 a los hispanogodos resistentes a abellugase nos montes del Cant\u00e1bricu o'l Pirin\u00e9u o emigrar a la parte de Narbona. Anque Narbona cay\u00f3 nel a\u00f1u 720, los musulmanes nun llograron enfusar nel reinu francu merovinxu per Aquitania, Provenza, Borgo\u00f1a o Gascu\u00f1a, y a pesar de que siguieron les espediciones musulmanes, estes fueron definitivamente paralizaes nel 732 en Vouill\u00e9 (Francia) na Batalla de Poitiers. \nLa constante conflictivid\u00e1 interna d'Al-\u00c1ndalus favoreci\u00f3 coles mesmes l'afitamientu d'un movimientu insurreccional na mari\u00f1a del Cant\u00e1bricu, surd\u00edu de la victoria na batalla de Cuadonga'l 718, por parte de Don Pelayo, sobre'l que s'edificar\u00eda pasu ente pasu mientres la primer met\u00e1 del sieglu'l reinu d'Asturies, al que siguir\u00eden m\u00e1s tarde la formaci\u00f3n d'otros nucleos na zona oriental.\nL'alderique historiogr\u00e1ficu.\nAlredor de la conquista musulmana esiste un ciertu alderique historiogr\u00e1ficu, nel que se confrontaron diverses llectures del procesu. \u00c9sti deriva de les inconsistencies xeneraes por informaci\u00f3n procedente les principales fontes disponibles, ente les que tenemos:\nLes interpretaciones m\u00e1s fieles a estos rellatos fueron criticaes por dellos historiadors como Thomas F. Glick, el que nel so trabayu \u00abCristianos y musulmanes na Espa\u00f1a Medieval\u00bb (1991), pon\u00eda en dulda gran parte del rellatu. Pela so parte, Ignacio Olag\u00fce en \u00abLa Revoluci\u00f3n isl\u00e1mica n'Occidente\u00bb (1974) sosti\u00e9n que la conquista del sieglu VIII foi un mitu, tesis compartida por Emilio Gonz\u00e1lez Ferr\u00edn, de la Universid\u00e1 de Sevilla, na so \u00abHistoria Xeneral d'Al-Andalus\u00bb (2007). Les hip\u00f3tesis de Olag\u00fce nun cunten con neng\u00fan sofitu significativu na historiograf\u00eda actual;y\u00e1 en 1974, Pierre Guichard se\u00f1alaba la paradoxa de negar la conquista \u00e1rabe y afirmar la \u00aborientalizaci\u00f3n\u00bb."}
{"id": "30885", "revid": "35", "url": "https://ast.wikipedia.org/wiki?curid=30885", "title": "Tens\u00f3n", "text": "La tens\u00f3n ye una cantiga de x\u00e9neru xocosu, que constit\u00fai un x\u00e9neru menor de la ll\u00edrica occitana fecha en forma d'alderique abiertu ente dos y a vegaes m\u00e1s poetes. Ye tami\u00e9n un subx\u00e9neru de la ll\u00edrica medieval galaico-portuguesa no que aparecen les cr\u00edtiques m\u00fatues ente xuglares y trovadores."}
{"id": "30888", "revid": "116", "url": "https://ast.wikipedia.org/wiki?curid=30888", "title": "Ram Narayan", "text": "Ram Narayan (Hindi: \u0930\u093e\u092e \u0928\u093e\u0930\u093e\u092f\u0923) ye un m\u00fasicu de la India."}
{"id": "30891", "revid": "7934", "url": "https://ast.wikipedia.org/wiki?curid=30891", "title": "Conciliu Vaticanu Segundu", "text": ""}
{"id": "30894", "revid": "7934", "url": "https://ast.wikipedia.org/wiki?curid=30894", "title": "Conceyu Vaticanu Segundu", "text": ""}
{"id": "30896", "revid": "37624", "url": "https://ast.wikipedia.org/wiki?curid=30896", "title": "Fari\u00f1as", "text": "Jos\u00e9 Garc\u00eda Tej\u00f3n (1918 - 1990), m\u00e1s conoc\u00edu como Fari\u00f1as, foi un gaiteru asturianu del conceyu de Cangas del Narcea.\nNaz Jos\u00e9 Garc\u00eda Tej\u00f3n el d\u00eda de Santis\u00f3n, el 28 de xineru de 1918, na casa familiar del llugar de Xenra, nes afueres de la Villa de Cangas, nel sen d'una familia de molineros. La tradici\u00f3n molinera de los Fari\u00f1as en Cangas entama del so g\u00fcelu, natural del pueblu d'Eirias, nel conceyu d'Eilao, que lleg\u00f3 a Cangas a fines del sieglu XIX y merc\u00f3 la casa vieya y el mol\u00edn del formal de Xenra.\nLa ne\u00f1ez p\u00e1sala Jos\u00e9 echando una mano a los pas nos llabores del mol\u00edn y de les tierres. A los 5 o 6 a\u00f1os coye soltura tocando la xipla, daqu\u00e9 de lo que se da cuenta Aquilino, \"el Tratante\", que-y dexa la so gaita unos meses, mentantu los pas-y merquen una.\nCon 10 a\u00f1os acompa\u00f1a a dos nomaos gaiteros de la zona, Dionisio de la Riela, y Casina de Courias. D'ellos recueye les sos ensi\u00f1ances mas carauter\u00edstiques: de Dionisio l'academicismu de la gaita, y de Casina, l'estilu propiu de los grandes gaiteros de la comarca canguesa.\nC\u00e1sase con Emilia Fuertes Fern\u00e1ndez, natural de Pix\u00e1n, el d\u00eda 28 de Xineru, d\u00eda de Santis\u00f3n.\nEn 1968 f\u00fandase na villa canguesa'l grupu folcl\u00f3ricu el \"Son d'Arriba\", grupu del que diba ser miembru Fari\u00f1as dende la so creaci\u00f3n hasta la so muerte, el 12 d'ochobre de 1990.\nFari\u00f1as foi un mayestru n'interpretar lo que se conoz como'l \"pic\u00e1u lig\u00e1u\". Algamaba col so toque y el so dinamismu una forma \u00fanica de representaci\u00f3n y un soniquete m\u00e1s propiu d'otros instrumentos. "}
{"id": "30897", "revid": "35", "url": "https://ast.wikipedia.org/wiki?curid=30897", "title": "Bushido", "text": "Bushido (\u201cel cam\u00edn del guerreru\u201d) ye un estrictu c\u00f3digu de principios morales que los samur\u00e1is xaponeses taben obligaos a siguir tola so vida, y al que ten\u00eden que s\u2019axustar inclusive nel momentu de la muerte.\nOrixe del t\u00e9rminu.\nEl t\u00e9rminu \"Bushido\" (\u6b66\u58eb\u9053, bushid\u014d) ye\u2019l result\u00e1u de lleer en xapon\u00e9s los car\u00e1uteres chinos \u6b66\u58eb\u9053 (\"wu shi dao\"), que lliteralmente signifiquen \u201cla via del guerreru\u201d, d'esta miente: \"bu\" refierse a les \u201ct\u00e9uniques de guerra\u201d, \"shi\" a \u201cguerreru\u201d, y \"d\u014d\" a \u201cla v\u00eda\u201d.\nLa primer menci\u00f3n d'esta pallabra alcu\u00e9ntrase nel \"K\u014dy\u014d Gunkan\", escritu alredor del 1616, anque l'apaici\u00f3n del conceutu venc\u00e9yase al feudalismu xapon\u00e9s y a los primeros shogun de la d\u00f3mina de Minamoto no Yoritomo, nel sieglu XII.\nInfluencies del Bushido.\nEsti c\u00f3digu \u00e9ticu recibe del Budismu la resistencia estoica y el respetu pol peligru y pola muerte; del Sinto\u00edsmu, la veneraci\u00f3n pola patria y pol emperador; del Confucionismu (per aciu sobre too de Confucio y de Mencio), daqu\u00e9 cultura lliteraria y art\u00edstica, asina como la \u00e9tica de les rellaciones sociales ente padre y f\u00edu, amu y sirviente, cola muyer, colos hermanos, colos amigos\u2026\nUn c\u00f3digu perestrictu.\nLa mayor\u00eda de los samur\u00e1is dedicaben les sos vides al bushido, un c\u00f3digu estrictu qu'esix\u00eda llealt\u00e1 y honor hasta la muerte. Si un samur\u00e1i nun yera quien a caltener l'honor de so, pod\u00eda recobralu cometiendo seppuku (suicidiu ritual), m\u00e1s conoc\u00edu n\u2019Occidente pol t\u00e9rminu \"harakiri\" o \"actu de cortase\u2019l vientre\" (\"hara\": \"el vientre\", sede del \"ki\", potencia o enerx\u00eda; y \"kiri\": \"cortar\").\nHai que tener en cuenta ensin embargu una diferencia significativa ente l'harakiri y el seppuku. El seppuku permit\u00eda a un guerreru derrot\u00e1u suicidase y poder asina morrer con honor, mientres que l'harakiri yera una manera de suicidase onde la persona quedaba tres el xestu ensin l'honor perd\u00edu. Nel Xap\u00f3n feudal fal\u00e1base d'harakiri d'una persona que se daba muerte llueu por exemplu d'una vergo\u00f1a (adulteriu por casu), y de seppuku cuando se daba la muerte tres asumir una derrota (un guerreru que perd\u00eda una batalla). Esta diferencia ye sutil, pero importante pa pescanciar el bushido.\nNa so forma m\u00e1s pura, el bushido esixe a los sos siguidores que xulguen eficazmente\u2019l momentu presente a respeutive de la so propia muerte, como si y\u00e1 nun fueren d'esti mundu. Esto ye sobre too cierto pa les primeres formes de bushido o de \"budo\". Per otra parte los tradicionalistes critiquen les formes m\u00e1s serondes qu'impliquen un esp\u00edritu de siguir con vida.\nDel militarismu imperial a los nuesos d\u00edes.\nCola modernizaci\u00f3n radical del Xap\u00f3n a resultes de la Restauraci\u00f3n Meiji (1868), desanici\u00f3se la esistencia de les castres y los samur\u00e1is perdieron el so estatutu particular como una especie de polic\u00edes feudales, los \u00fanicos autorizaos pa llevar espaes.\nSubordinaos al emperador, munchos samur\u00e1is aceutaron la reforma y converti\u00e9ronse principalmente en cabezaleros del ex\u00e9rcitu imperial xapon\u00e9s que taba form\u00e1ndose, asina como en pol\u00edticos y m\u00e1s tarde en l\u00edderes industriales.\nD\u2019esta miente, pa finales del sieglu XIX munchos miembros de les grandes familiaes de la nobleza recibieron del gobiernu les riendes de lo qu'hab\u00eden ser los zaibatsu, grandes conglomeraos industriales y comerciales, como Mitsui, Mitsubishi, Sumitomo, etc. Estes empreses foron les primeres estructures verdaderamente capitalistes de Xap\u00f3n y la columna vertebral del espansionismu de la era Showa. Estos cabezaleros, antiguos samur\u00e1is, organizaron les sos empreses seg\u00fan los valores de la so propia \u00e9tica: el bushido.\nEsti conceutu, xunto colos fundamentos ideol\u00f3xicos del espansionismu xapon\u00e9s (\"hakko ichiu\"), foi una de les causes de la xuba del militarismu a principios de la era Showa (1926-1989). Daquella\u2019l gobiernu imperial impunxo\u2019l bushido nes diferentes estayes del Est\u00e1u y de les fuercies armaes, al env\u00eds de dotar a les sos instituciones d'un esp\u00edritu corporativu de car\u00eds vertical y enforma r\u00edxidu, qu'esix\u00eda los mayores sacrificios a los sos subordinaos. Tami\u00e9n, na Segunda Guerra Mundial, sigu\u00eden esti c\u00f3digu los soldaos allistaos nes files de les unidaes especiales kamikaze. Toes estes razones llevaron a la prohibici\u00f3n poles autoridaes aliaes d'ocupaci\u00f3n de munches de les artes marciales m\u00e1s arraigonaes nel bushido.\nPue considerase qu'angua\u00f1o\u2019l bushido tov\u00eda ta presente na organizaci\u00f3n social y econ\u00f3mica del Xap\u00f3n, darr\u00e9u que ye la forma de pensar qu'estructur\u00f3 hist\u00f3ricamente l'activid\u00e1 capitalista nel sieglu XX. Les rellaciones empresariales, la estrecha rellaci\u00f3n ente l'individuu y el grupu al que pertenez, les nociones de confianza, respetu y harmon\u00eda nel mundu xapon\u00e9s de los negocios, b\u00e1sense direutamente nel bushido. Esti tar\u00eda ent\u00f3s nel orixe de la ideolox\u00eda de l'harmon\u00eda industrial del Xap\u00f3n modernu, que permiti\u00f3 que\u2019l pa\u00eds se convertiera, tres el milagru econ\u00f3micu xapon\u00e9s na posguerra de los a\u00f1os 1950-1960, nel l\u00edder de la econom\u00eda asi\u00e1tica.\nBushido y artes marciales.\nAnta\u00f1o, al samur\u00e1i nuevu aprend\u00eden-y 18 artes marciales, de les que dos converti\u00e9ronse en fundamentales: el \"Kenjutsu\" (antiguu arte de la esgrima del que procede\u2019l \"Kendo\") y les formes de llucha a manes vac\u00edes, ente les que destacaben el \"sumai\", antepas\u00e1u del sumo, y el \"Jujutsu\". Falar de bushido implica facelo de la \u00e9tica guerrera; poro a\u00f1ad\u00edense a la formaci\u00f3n del samur\u00e1i\u2019l tiru con arcu, la equitaci\u00f3n, etc., arriendes de conocimientos de lliteratura, caligraf\u00eda y pintura.\nActualmente les artes marciales xaponeses antig\u00fces (Koryu Budo), y les modernes Gendai Budo, como l'aikido, k\u00e1rate, yudu, kyudo, iaido o kendo, deben gran parte de la so base filos\u00f3fica y moral a los conten\u00edos filos\u00f3ficos del bushido. Reflexen por casu\u2019l bushido nos diferentes c\u00f3digos de conducta, o dojo kun, qu'ent\u00e1 s\u2019aprienden nes sales d'entrenamientu (dojo). Antiguamente talos c\u00f3digos buscaben qu'en tiempos de paz el guerreru s\u2019adautara sicol\u00f3xicamente a la socied\u00e1 civil. En camb\u00e9u angua\u00f1o busquen complementar con conten\u00edos \u00e9ticos la educaci\u00f3n f\u00edsica del prauticante."}
{"id": "30923", "revid": "379", "url": "https://ast.wikipedia.org/wiki?curid=30923", "title": "Yari", "text": "Yari (\u69cd) ye un t\u00e9rminu xapon\u00e9s us\u00e1u pa denomar la llanza, o m\u00e1s concretamente, la llanza de pica reuta. L\u2019arte marcial consistente en remanar el yari ll\u00e1mase Sojutsu. Estes armes deriven d'antiguos modelos chinos de llanza (\"qiang\") que m\u00e1s tarde desendolc\u00e1ronse en Xap\u00f3n con carauter\u00edstiques propies. Us\u00e1ronse muncho nos campos de batalla xaponeses dende la d\u00f3mina de los primeros emperadores, pero sobre too algamaron popularid\u00e1 nel sieglu XIII.\nHai modelos de yari bien estremaos en llargor: d'ente 1 y 6 metros. Les versiones m\u00e1s llargues llam\u00e1bense \"\u014dmi no yari \", mentanto les m\u00e1s curties yeren conoc\u00edes como \"mochi yari\" o \"tae yari\". Les versiones m\u00e1s llargues yeren les que llevaben les tropes d'infanter\u00eda de castra non samur\u00e1i (\"ashigaru\"), mientres que los samur\u00e1is avezaben llevar un \"yari\" m\u00e1s curtiu. Les fueyes variaben asina mesmo tanto na forma (pod\u00eden ser delgaes, en cruz, con forma de media lluna, de foz\u2026) como nel llargor: de 1 a 3 shaku .\nPrincipales tipos de yari.\nHab\u00eda dellos tipos de piques o fueyes de yari. La m\u00e1s com\u00fan yera de dise\u00f1u reutu y llisu, qu'asemeyaba una daga reuta de doble filu. Esti tipu de pica pod\u00eda tanto cortar como espetase, y taba afilada como una navaya. Anque yari paez denomar cualesquier tipu de llanza, estr\u00e9mense de cutiu les \"kama yari\", que tienen cortos horizontales a\u00f1ad\u00edos, de los simples \"su yari\" (\"chokus\u014d\") o llances reutes. Los yaris pueden tami\u00e9n distinguise polos tipos de seici\u00f3n cruzada de la pica: les seiciones triangulares llam\u00e1bense \"sankaku yari\", y les de forma de diamante llam\u00e1bense \"ry\u014d-shinogi yari\"\nLes Tres Grandes Llances del Xap\u00f3n.\n\"Les Tres Grandes Llances del Xap\u00f3n\" yeren tres llances en concreto que foren ideaes y construy\u00edes polos m\u00e1s grandes ferreros hist\u00f3ricos de Xap\u00f3n:"}
{"id": "30964", "revid": "116", "url": "https://ast.wikipedia.org/wiki?curid=30964", "title": "Kiai", "text": "Kiai (\u6c17\u5408) ye un t\u00e9rminu xapon\u00e9s us\u00e1u nes artes marciales. Nel so orixe tr\u00e1tase quiciabes d'un desendolcu del primitivu \u201cgritu de guerra\u201d, que cunta tami\u00e9n con numberosos exemplos n\u2019otres cultures (p.e. l'\u201cixux\u00fa\u201d), pero qu'en Xap\u00f3n llega a tener bien de matices. Cuando s\u2019espresa como gritu, nun hai un son\u00edu concretu que se pueda considerar como la so pronunciaci\u00f3n est\u00e1ndar, masque la mayor\u00eda de los principiantes d'artes marciales, como m\u00e9todu d'aprendimientu, avecen pronuncialu m\u00e1s o menos como \u201c\u00a1kiai!\u201d. Sicas\u00ed\u2019l t\u00e9rminu nun ye una onomatopeya, sin\u00f3n el result\u00e1u de pronunciar los dos kanjis que lu formen.\nEtimolox\u00eda.\nKiai comp\u00f3nse de los car\u00e1uteres \u6c17 (\"ki\": mente, esp\u00edritu, o aliendu) y \u5408 (\"ai\": harmon\u00eda, xuni\u00f3n), colo que lliteralmente significa \"esp\u00edritu concentr\u00e1u\u201d o \u201cesp\u00edritu xun\u00edu\u201d. Ensin embargu, pa Frederick John Lovret, \"Hai que se decatar de qu\"'ai\", el lexema del verbu \"au\", nun significa \"xunir\" nesti casu: cuando s\u2019usa na segunda posici\u00f3n d'una pallabra compuesta, \"ai\" convi\u00e9rtese nun marcador enf\u00e1ticu. Poro, hab\u00eda que traducir kiai como \"\u00a1esp\u00edritu!\", non como \"esp\u00edritu xun\u00edu\"..\nUsu nes artes marciales.\nNes artes marciales, el t\u00e9rminu refierse davezu a un tafar\u00edu curtiu (de mano non un glay\u00edu) que se produz enantes o a la vez qu'un golpe o t\u00e9unica. Nes artes marciales de Corea esti son\u00edu conozse como Yatz o Kihap (\uae30\ud569). Nel bujutsu (artes de guerra xaponeses), ta davezu arrey\u00e1u a una auni\u00f3n interna d'enerx\u00eda que se llibera nuna sola concentraci\u00f3n esplosiva de volunt\u00e1. Los estudiantes d'artes marciales xaponeses como aikido, k\u00e1rate, kobudo, kendo o yudu (inclusive artes rellacionaes como la de los tambores taiko) nun s\u2019esforcien sin\u00f3n que m\u00e1s bien dexen que\u2019l propiu Ki surda del so Tanden (Hara) cuando faen una t\u00e9unica. Tami\u00e9n se refier equivocadamente\u2019l kiai al gritu qu'acompa\u00f1a a delles t\u00e9uniques cuando se faen kates.\nA veces ll\u00e1mase \"kiaijutsu\" al arte xapon\u00e9s d'usar el kiai cuando se prautiquen les artes marciales. L\u2019usu correutu del kiaijutsu implica concentrase nel usu del propiu \"ki\" m\u00e1s qu'en gritar. Un son\u00edu nun ye m\u00e1s qu'una indicaci\u00f3n oyible de bon kiai (estructura corporal alliniada, intenci\u00f3n concentrada y bona respiraci\u00f3n). Pero\u2019l kiai pue ser silenciosu, una coordinaci\u00f3n de respiraci\u00f3n y actu. Un tafar\u00edu relax\u00e1u y potente pue a\u00f1adir puxu al movimientu. Ye m\u00e1s propio referise a esto como poder \"kokyu\". Kokyu y kiai \u00fasense munches veces de forma indistinta. El t\u00e9rminu kokyu cuasi siempre se traduz como \u201cpoder de la respiraci\u00f3n\u201d, aproximao como\u2019l t\u00e9rminu chinu \u201cnei jin\u201d. Lo importante ye l'habilid\u00e1 de coordinar l'aliendu cola execuci\u00f3n d'un movimientu. \nDizse que\u2019l ru\u00edu d'un kiai surde del hara (dantian en chinu), por mor d'incluyir los m\u00fasculos abdominales y el diafragma y non producise \u00fanicamente cola larinxe.\nArriendes de lo dicho enriba, el kiai pue usase pa:\nKiai y aiki.\nKiai y Aiki coesisten en toles artes marciales xaponeses. Los dos t\u00e9rminos usen los mesmos kanjis, pero tracamundiaos, y pueden considerase como los aspeutos internu y esternu del mesmu principiu. Delles escueles d'artes marciales usen estos t\u00e9rminos indistintamente. Otramiente\u2019l Kiai ta rellacion\u00e1u cola manifestaci\u00f3n, emisi\u00f3n o proyeici\u00f3n de la propia enerx\u00eda (fuercia interna), mentanto Aiki ta rellacion\u00e1u cola coordinaci\u00f3n de la propia enerx\u00eda cola enerx\u00eda d'una fonte esterna. D\u2019esti mou kiai ye la espresi\u00f3n o proyeici\u00f3n de la nuesa enerx\u00eda interna propia, mientres qu'aiki ye la coordinaci\u00f3n cola enerx\u00eda d'un atacante. \nEsti usu del kiai como fuercia interna, o usu del propiu ki, alcu\u00e9ntrase davezu n\u2019artes \u201caiki\u201d como l'aikijujutsu y l'aikido. En delles escueles como la Socied\u00e1 Ki, \u201ccaltener el puntu unu\u201d (concentraci\u00f3n nel dantian) descr\u00edbese como kiai.\nBibliograf\u00eda.\nThe Dojo Desk Reference is now available on iTunes, Lulu and Kindle for only $9.99."}
{"id": "30967", "revid": "43102", "url": "https://ast.wikipedia.org/wiki?curid=30967", "title": "Likud", "text": "El Likud (n'hebr\u00e9u \"\u05d4\u05dc\u05d9\u05db\u05d5\u05d3\" halikud; \"la consolidaci\u00f3n\" en llingua asturiana) ye un part\u00edu de dreicha d'Israel.\nHistoria.\nLos raiga\u00f1os del Likud provienen del movimientu nacionalista Betar, fund\u00e1u por Zeev Jabotinsky, que yera la principal oposici\u00f3n al socialista Mapai.\nEl Likud formar de la uni\u00f3n del \"Free Center\" (part\u00edu lliberal), \"La'am\" y \"Gahal\" en preparaci\u00f3n de les eleiciones de 1973. M\u00e1s tarde fundi\u00f3se col part\u00edu de dereches Herut pa formar la derecha israelina.\nR\u00e1pido convirti\u00f3se y sigue siendo \"el part\u00edu conservador n'Israel.\nLa primera persona escoyida primer ministru del Likud foi Men\u00e1jem Beguin (escoy\u00edu en 1977). Un antiguu l\u00edder del grupu paramilitar Irg\u00fan, contribuy\u00f3 a empecipiar el procesu de les negociaciones de paz con Exiptu, que cuay\u00f3 los alcuerdos de paz de Camp David, qu'aniciaron el trat\u00e1u de paz exipciu-israelina de 1979. El segundu primer ministru electu foi Yitzhak Shamir n'ochobre de 1983, que primero asocedi\u00f3 a Begin cuando esti dimiti\u00f3 del cargu. El terceru foi Benjam\u00edn Netanyahu, escoy\u00edu en mayu de 1996. El cuartu ye Ariel Shar\u00f3n, escoy\u00edu n'ochobre de 2000. Sharon foi ministru de defensa mientres la Operaci\u00f3n Paz pa Galilea (1982). Tol so mandatu tuvo marc\u00e1u pola Intifada de los M\u00e1rtires d'Al-Aqsa. Sharon foi reelix\u00edu en xineru de 2003 y sigui\u00f3 nel cargu como primer ministru hasta xineru del 2006 (a\u00f1u en que sufri\u00f3 una enfermed\u00e1 que-y torg\u00f3 siguir nel cargu).\nSicas\u00ed, el 21 de payares de 2005, Sharon abandon\u00f3'l Likud por cuenta de les presiones que taba sufriendo por parte de l'ala m\u00e1s derechiega, encabezada por Netanyahu. Los ministros y los diputaos de Sharon m\u00e1s moderaos sigui\u00e9ron-y al so nuevu part\u00edu, Kadima."}
{"id": "30970", "revid": "43102", "url": "https://ast.wikipedia.org/wiki?curid=30970", "title": "Qi", "text": "Qi (\u6c23, q\u00ec), pronunci\u00e1u \u201cchi\u201d, ye un t\u00e9rminu chinu que na cultura tradicional de China denoma un principiu activu que forma parte de tou ser vivu. Anque la so traducci\u00f3n lliteral ye \u201caire\u201d, \u201caliendu\u201d o \u201cvapor\u201d, t\u00f3rnase davezu a \u201cenerx\u00eda\u201d o \u201cfluxu enerx\u00e9ticu\u201d. Asem\u00e9yase, poro, a conceutos que t\u00e1n presentes na cultura occidental, como \u201cesp\u00edritu\u201d (nel sen etimol\u00f3xicu llat\u00edn d'\u201daliendu\u201d), \u201cpneuma\u201d (del griegu \"\u03c0\u03bd\u03b5\u1fe6\u03bc\u03b1\"), o \u201cfuercia vital\u201d, o a otros asi\u00e1ticos, como\u2019l s\u00e1nscritu \u201cprana\u201d.\nEl t\u00e9rminu \u201cqi\u201d espardi\u00f3se per otros pa\u00edses d'Estremu Oriente, como Xap\u00f3n (\u201cki\u201d), Corea (\u201cgi\u201d) o Vietnam (\u201ckh\u00ed\u201d).\nOrixe.\nLa etimolox\u00eda del ideograma \u201cqi\u201d na so forma tradicional (\u6c23) ye \u201cvapor (\u6c14) que surde del arroz (\u7c73) cuando cuez\u201d. La forma m\u00e1s antigua d'escribir \u201cqi\u201d consist\u00eda en tres llinies ondulantes, que representaben el vafu del aliendu nun d\u00eda fr\u00edu. Una versi\u00f3n m\u00e1s seronda, \u6c14, neta que\u2019l car\u00e1uter chinu simplific\u00e1u d'angua\u00f1o, ye una forma estilizada de les mesmes tres llinies. Los antiguos escritores chinos prefirieron sustituir por \u6c14 un car\u00e1uter pariente que de primeres significaba dar de xintar a otres persones nun contestu social de fornir d'alimentu a los g\u00fc\u00e9spedes. Tal car\u00e1uter amest\u00f3 al av\u00edu les tres llinies del car\u00e1uter qi col car\u00e1uter empleg\u00e1u p'arroz. D\u2019esta miente \u6c14 m\u00e1s \u7c73 formaben \u6c23, y esti ye\u2019l car\u00e1uter tradicional que s\u2019usa inda g\u00fcei.\nAcordies cola medicina tradicional china, el \"qi\" ye una enerx\u00eda que flui de contino na naturaleza, siendo la interrupci\u00f3n del so llibre fluxu nel cuerpu la causa de los trestornos f\u00edsicos y sicol\u00f3xicos. Nel cuerpu anicia nel c\u00f3digu xen\u00e9ticu, nos principios inmediatos que lu alimenten y nel ox\u00edxenu que se respira. Representa\u2019l potencial funcional de los m\u00faerganos. Ye l'axente primordial de l'alquimia china. Responsable de la circulaci\u00f3n del sangre, controla la regulaci\u00f3n t\u00e9rmica del organismu, tien una funci\u00f3n inmunitaria y un potencial metab\u00f3licu.\nLos prauticantes de delles disciplines afirmen que\u2019l ser humanu pue controlar y utilizar esta enerx\u00eda per aciu de diverses t\u00e9uniques, aument\u00e1ndolo, atrop\u00e1ndolo y reparti\u00e9ndolo per tol cuerpu, o usalo en forma concentrada, como nel Taijiquan, l'Aikido y otres artes marciales.\nOtros aseguren ser quien pa curar d\u00e9l n\u00famberu d'enfermedaes y otres alteraciones unviando llibremente \"qi\" au lo precise\u2019l cuerpu. \u00c9sti ye\u2019l casu de les terapies alternatives, como\u2019l \"reiki\", l'acupuntura, la dixitopuntura, y de disciplines como\u2019l \"qigong\".\nEnsin embargu la ciencia occidental nun almite\u2019l conceutu de \"qi\" como daqu\u00e9 con categor\u00eda real, darr\u00e9u que nun ye a midilo aparatu dalu, y los sos efeutos pueden esplicase como productu de la suxesti\u00f3n. L\u2019alderique sobro\u2019l \"qi\" ta rellacion\u00e1u cola esplicaci\u00f3n del so funcionamientu a resultes de la so intervenci\u00f3n como fluy\u00edu inmaterial (enerx\u00eda). Dellos maestros de \"qigong\" sopelexen que son a detectar y remanar direutamente\u2019l \"qi\", y inclusive a operar a distancia per aciu del mesmo. Hai dellos maestros tradicionales de \u201cqigong\u201d que consideren que\u2019l \"qi\" ye un procesu biol\u00f3xicu, y que la so efeutivid\u00e1 pue esplicase en t\u00e9rminos entendibles pola medicina occidental.\nAplicaciones del conceutu \"qi\".\nQi y respiraci\u00f3n.\nLa principal arb\u00eda pa conocer el \"qi\" ye la respiraci\u00f3n, y na mayor\u00eda de los sistemes espirituales y terap\u00e9uticos orientales incl\u00fainse m\u00e9todos de concentraci\u00f3n na respiraci\u00f3n o delles t\u00e9uniques respiratories. En xapon\u00e9s, el t\u00e9rminu \"ki\" ye polis\u00e9micu, con significaos como \"enerx\u00eda\", \"presencia\", \"volunt\u00e1\", \"sal\u00fa\" o \"aliendu\"; netu que la pallabra s\u00e1nscrita \"prana\", con significaos como \"enerx\u00eda\", \"aliendu\" o \"sabidur\u00eda\". En dellos contestos la pallabra xaponesa \"ki\" t\u00f3rnase direutamente a respiraci\u00f3n. Per aciu de la meditaci\u00f3n na respiraci\u00f3n, o de t\u00e9uniques de respiraci\u00f3n, dizse qu'una persona pue desarrollar la so enerx\u00eda natural y harmonizar la so personalid\u00e1 y metabolismu, talamente que seya quien a atropar y distribuyir \"qi\" llogrando asina, por exemplu, gran flexibilid\u00e1 y velocid\u00e1.\nDalgunos maestros de Zen y de Budo afirmen que la respiraci\u00f3n individual nun ye otro que la respiraci\u00f3n del cosmos, darr\u00e9u que cada elementu de la naturaleza ye una parte del tou. Na meditaci\u00f3n, la respiraci\u00f3n consid\u00e9rase un reyu ente pensamientu, emociones, instintu y estaos f\u00edsicos, y, neto que na ciencia occidental, una espresi\u00f3n del est\u00e1u d'\u00e1nimu.\nQi y tradici\u00f3n espiritual.\nAnque los t\u00e9rminos puedan ser distintos, el conceutu de \"qi\" alcu\u00e9ntrase de cutiu en tradiciones relixoses y filos\u00f3fiques como\u2019l tao\u00edsmu, confucionismu, budismu, zen y yoga.\nNa cosmolox\u00eda tao\u00edsta, el \"qi\" (\u6c14), o enerx\u00eda vital (\u5143\u6c14, \"yuanqi\"), precede a la dixebra binaria del \"yin\" y del \"yang\", que son la fonte de los \u201cdiez mil seres\u201d (\u4e07\u7269, \"wanwu\"), ello ye tolos seres y, indireutamente, toles coses qu'esisten nesti mundu. De mou que\u2019l conceutu de \"qi\" ta presente en toles manifestaciones de la naturaleza. Nel pensamientu chinu\u2019l \"qi\" ye aniciu de los reinos vivos de la naturaleza, y tami\u00e9n del mineral: dizse que los \u201cnervios\u201d del xade, por exemplu, interact\u00faen coles venes del cuerpu humanu. Otramiente, na pintura china los estratos xeol\u00f3xicos de los montes son una de les manifestaciones macroc\u00f3smiques del \"qi\".\nNa filosof\u00eda confuciana, el \"qi\" as\u00f3ciase al \"li\" (\u79ae, l\u01d0), principiu estructural que tien una connotaci\u00f3n moral.\nDominar el \"qi\" forma tami\u00e9n parte del aprendimientu avanz\u00e1u de los budistes per aciu de la meditaci\u00f3n y de dellos exercicios, lo que pon l'acentu sobre l'aspeutu del \"qi\" llig\u00e1u a l'activid\u00e1 mental.\nNa espiritualid\u00e1 de la India, el prana ye un equivalente del \"qi\". A veces traduzse como \u201calma\u201d (pallabra que tien el mesmu orixe indoeurop\u00e9u que prana), pero la pallabra \u201calma\u201d tien g\u00fcei munchos sent\u00edos, non toos coincidentes cola noci\u00f3n de \"qi\".\nQi y medicina.\nLa medicina tradicional china b\u00e1sase en gran parte na noci\u00f3n de \"qi\". Nesta tradici\u00f3n estr\u00e9mense los l\u00edquidos org\u00e1nicos, el sangre y el \"qi\", qu'a la vez div\u00eddese en dellos tipos.\nLa noci\u00f3n de \"qi\" ta nel orixe de t\u00e9uniques como l'acupuntura y los masaxes, que consisten n\u2019estimular los puntos d'alcuentru de los meridianos. Inspira tami\u00e9n les teor\u00edes chines del equilibriu alimentariu y exercicios como los que se prautiquen nes llamaes artes marciales internes, como\u2019l taijiquan o\u2019l hsing i, arriendes de la ximnasia basada na respiraci\u00f3n, el qigong. El so prop\u00f3situ ye trabayar sobre\u2019l \"qi\" pa caltener l'equilibriu y la din\u00e1mica de so nel cuerpu. Igualmente en Xap\u00f3n, el prop\u00f3situ del \u201cshiatsu\u201d (masaxes) y de los exercicios f\u00edsicos (como los respiratorios) ye estimular el ki.\nNel aprendimientu del qigong m\u00e9dicu enti\u00e9ndese qu'unu necesita primero entrar nun est\u00e1u de quiet\u00fa (\u201cwu wei\u201d, non aici\u00f3n). Dende eh\u00ed unu pue entrar nun est\u00e1u de calma, y dende \u00e9sti nunu de tranquilid\u00e1. Tando nesti est\u00e1u de tranquilid\u00e1, el cuerpu ye quien a iguar cualesquier desequilibriu. Nel qigong m\u00e9dicu, un est\u00e1u de tranquilid\u00e1 tami\u00e9n proporciona una condici\u00f3n favoratible pa que la mente ayude a iguar l'equilibriu enerx\u00e9ticu del cuerpu y a curar.\nCuando s\u2019entra nun est\u00e1u fondu de tranquilid\u00e1 ye posible, anque raro, que\u2019l \u201cyuan shen\u201d (esp\u00edritu orixinal) dexe\u2019l cuerpu. Esto nun aveza asoceder nel casu de la mayor\u00eda de los principiantes de qigong m\u00e9dicu a nun ser qu'esti seya\u2019l so oxetivu. Pero nel qigong tao\u00edsta, y nel budista, l'oxetivu cimeru del entrenamientu ye esperimentar col yuan shen. Un \"qi\" llixero (una vibraci\u00f3n alta de \"qi\" non restrinxida al planu f\u00edsicu) ye\u2019l mediu qu'aida al yuan shen a tresponer les llendes del cuerpu f\u00edsicu. Nel entrenamientu tao\u00edsta des\u00e9ase purificar el cuerpu f\u00edsicu pa nun arreyar el componente orixinal al mundu material y poder d'esta miente viaxar a los planos cimeros p'aprender y desarrollase. \nSicas\u00ed los prauticantes que tean interesaos solamente na sal\u00fa y na parte curativa del qigong nun precisen tener un conocimientu fondu de lo anterior. Nel qigong m\u00e9dicu la \u00fanica preocupaci\u00f3n ye la vitalid\u00e1, la manifestaci\u00f3n o espresi\u00f3n de la enerx\u00eda vital.\nQi y artes marciales.\nLes artes marciales chines y xaponeses faen bien de referencies a esti conceutu, respeutivamente al \"qi\" o al \"ki\". \nArtes marciales chines.\nEl conceutu de \"qi\" empl\u00e9gase nes aplicaciones del \"taijiquan\" como recursu pa unviar una fuercia al adversariu llueu d'esviar la de so. El puntu dantian (\"d\u0101nti\u00e1n\"), nel abdome, ye fundamental; \u201cfacer baxar l'aliendu\u201d, una t\u00e9unica de respiraci\u00f3n usando l'abdome imitando la de los \u00f1\u00e1caros, ayuda a afitar les postures y a ameyorar la circulaci\u00f3n del \"qi\", tami\u00e9n conoc\u00edo como \u201cenerx\u00eda\u201d. Nos entrenamientos de \"taijiquan\", l'atenci\u00f3n que se pon nestos detalles permite trabayar meyor (respirando \u201ccol vientre\u201d l'aliendu ye m\u00e1s fondu), m\u00e1s tiempu y m\u00e1s eficazmente. Nel conceutu del \"qi\", la lliberaci\u00f3n d'enerx\u00eda nos meridianos xenerada polos movimientos de taijiquan ye neta a la que produz l'acupuntura.\nDelles t\u00e9uniques del \"kung fu shaolin\" (o m\u00e1s exautamente shaolin wushu) b\u00e1sense n\u2019identificar puntos espec\u00edficos del cuerpu especialmente sensibles, al env\u00eds de facer m\u00e1s eficaces los ataques.\nCuando hab\u00eda guerra los m\u00e9dicos estimulaben la circulaci\u00f3n del \"qi\" pa prollongar el tiempu en que los prisioneros pod\u00eden ser torturaos pa sacar informaciones sobro l'enemigu.\nArtes marciales xaponeses.\nEn referencia al \"ki\", \u00fasase a veces la espresi\u00f3n \u201caliendu-enerx\u00eda\u201d \"(kokyu-ryokyu)\".\nNes artes marciales xaponeses, cuando se solmena un golpe (\"atemi\" en xapon\u00e9s), ye\u2019l \"ki\" del que lu solmena\u2019l que se tresmite al contrariu manc\u00e1ndolu; d'esta miente lo importante ye m\u00e1s golpiar un puntu vital (alcuentru de meridianos) qu'emplegar la potencia f\u00edsica. El gritu, \"kiai\" (a veces consider\u00e1u equivocadamente como\u2019l \"gritu que mata\" de los karateques), ye otra forma de sopelexar el \"ki\". Nos exercicios de rompimientu de lladriyos, teyes, tables, bloques de formig\u00f3n, etc., el \"ki\" conc\u00e9ntrase por exemplu nel cabu\u2019l pu\u00f1u y provoca\u2019l rompimientu.\nLa concentraci\u00f3n del \"ki\" nel \"seika tanden\" (puntu abdominal) ye \u00fan de los elementos fundamentales de los \"budo\": los cadriles son l'enllaz ente lo alto\u2019l cuerpu (que remana les armes) y lo baxo\u2019l cuerpu (la estabilid\u00e1). Dende un puntu de vista simb\u00f3licu, el \"seika tanden\" enllaza \u201cel cielu y la tierra\u201d \"(tenchi)\", conceutu que pue traducise por auni\u00f3n ente la intenci\u00f3n (el cielu, el pensamientu) y la enerx\u00eda (la tierra). Equ\u00ed pue vese por exemplu la met\u00e1fora d'un \u00e1rbol que cueye alimentu de la tierra pa llevantase haza\u2019l cielu.\nEl \"ki\" coneuta a los seres, y tami\u00e9n a los dos oponentes (o collacios nel contestu d'una pr\u00e1utica amistosa). Poro, \u00fan de los principios del Aikido ye aunir les enerx\u00edes de los adversarios al env\u00eds de desaniciar l'agresi\u00f3n. Nel Kyudo (tiru con arcu zen) cr\u00e9yese que la flecha ta coneutada a la meta, que y\u00e1 ye parte del oxetivu enantes mesmamente de ser llanzada.\nEl conceutu de vixilancia, el \"zanshin\" que s\u2019atopa en toles artes marciales xaponeses (incluyendo\u2019l \"ninjutsu\", l'arte de los ninjas), sof\u00edtase tami\u00e9n nel conceutu de \"ki\". Per aciu del \"ki\" pue \u201csentise\u201d la intenci\u00f3n del enemigu, lo que permite responder m\u00e1s eficazmente, actuar incluso enantes de que l'adversariu pueda facelo. Tami\u00e9n s\u2019utiliza\u2019l t\u00e9rminu \"sen\" pa describir esta aici\u00f3n simult\u00e1nea (\"sensen no sen\": ataque anticipando l'aici\u00f3n contraria; \"go no sen\": respuesta anticipando l'aici\u00f3n; \"sen no sen\": ataque simultaneu).\nLes artes marciales xaponeses tami\u00e9n faen referencia a la medicina tradicional coles nociones de \"kappo\" y de \"katsu\", por exemplu p'\u201dalicar\u201d a una persona amoriada."}
{"id": "30971", "revid": "10224", "url": "https://ast.wikipedia.org/wiki?curid=30971", "title": "Chi", "text": ""}
{"id": "30972", "revid": "10224", "url": "https://ast.wikipedia.org/wiki?curid=30972", "title": "Ki", "text": ""}
{"id": "30974", "revid": "43102", "url": "https://ast.wikipedia.org/wiki?curid=30974", "title": "ETA Berri", "text": "ETA Berri (Nueva ETA) surde d'una escisi\u00f3n d'ETA creada tres la V Asamblea d'esta organizaci\u00f3n celebrada na casa parroquial de Gaztelu (Guip\u00fazcoa) en 1967.\nD'ente los m\u00faltiples debates internos desendolcaos nel somantu d'ETA, unu de los m\u00e1s importantes ye'l que tuvo llugar a mediaos de los a\u00f1os 60 ente nacionalistes y obreristes, que yeren persones partidaries de vincular l'aici\u00f3n d'ETA a les lluches obreres que por aqu\u00e9lles d\u00f3mines se daben nel est\u00e1u espa\u00f1ol y que ten\u00eden un fuerte componente pol\u00edticu d'oposici\u00f3n al franquismu. Esti grupu escind\u00edu, partidariu d'una aici\u00f3n m\u00e1s marxista, yera conoc\u00edu dientro d'ETA como espa\u00f1olistas.\nLes tres tendencies fundamentales dientro d'ETA quedaron nidiamente defin\u00edes durante la IV Asamblea:\nA esta \u00faltima corriente pertenecen los principales responsables de la Oficina Pol\u00edtica creada nesa IV Asamblea, organismu que concentra la mayor\u00eda de les atribuciones qu'hasta esi momentu pertenecieren al Executivu, que ten\u00eda los sos miembros nel exiliu. La Oficina Pol\u00edtica, aut\u00e9ntica direici\u00f3n d'ETA nel interior, tuvo la so sede en San Sebasti\u00e1n y taba integrada en xeneral por militantes d'altu nivel intelectual. Los sos cabezaleros principales yeren Patxi Iturrioz y Eugenio del R\u00edo.\nLos obreristes, y con ellos la Oficina Pol\u00edtica que xestionaben, consideraben a la clase obrera como principal motor de la llucha contra la dictarura. Esa clase obrera yera, nel Pa\u00eds Vascu, mayoritariamente inmigrante, y los vascos que la formaben xeneralmente yeren castellanofalantes y ayenos en buena midida a lo que'l nacionalismu defend\u00eda como valores culturales vascos. Los obreristes consideraben a los inmigrantes, vascos de plenu derechu, lo que cut\u00eda coles idees heredaes del PNV que los ve\u00eda como enemigos potenciales de la naci\u00f3n vasca. Baxo la direici\u00f3n obrerista, dellos aspectos fundamentales de les bases ideol\u00f3xiques d'ETA, como la llucha pol euskera o la unifiaci\u00f3n del Pa\u00eds Vascu espa\u00f1ol y franc\u00e9s tuvieron una presencia m\u00e1s feble. La Oficina Pol\u00edtica busc\u00f3 aliances con Comisiones Obreres y otres fuercies sociales y pol\u00edtiques non nacionalistes, refug\u00f3 la unid\u00e1 con sectores del nacionalismu viculaos a la burgues\u00eda (esto ye, el PNV y la so redolada).\nEstes idees, abondo audaces nuna organizaci\u00f3n que yera principalmente nacionalista a pesar de tener incorporaos elementos ideol\u00f3xicos d'izquierda, provocaron una fuerte reaici\u00f3n por parte de los otros sectores. Txillardegi, exili\u00e1u en B\u00e9lxica, denunci\u00f3 qu'ETA taba dexando de ser una organizaci\u00f3n patri\u00f3tica pa convertise nuna organizaci\u00f3n comunista cl\u00e1sica. Entama ent\u00f3s un movimientu internu col obxetivu de desbancar a los obreristes, capitane\u00e1u pol navarru Jos\u00e9 Mar\u00eda Eskubi, Txabi Etxebarrieta, que poco depu\u00e9s ser\u00eda'l primer muertu de la organizaci\u00f3n, y el so hermanu Jos\u00e9 Antonio. Deciden convocar una asamblea (m\u00e1ximu \u00f3rganu de xesti\u00f3n d'ETA) ensin informar a la Oficina Pol\u00edtica. En v\u00edsperes de la celebraci\u00f3n d'esta V Asamblea comunic\u00f3se-y a Patxi Iturrioz la decisi\u00f3n de proceder a la so espulsi\u00f3n, propuesta pol Executivu, que fue ratificada na primera sesi\u00f3n del conceyu, el 7 d'avientu de 1966. Los obreristes, a la vista de que l'asamblea refugaba el pidimentu de defensa d'Iturrioz, decidieron non participar nella. El restu de la militancia mant\u00favose na mesma, escoy\u00f3 un nuevu Executivu y decidi\u00f3 convocase pa una segunda parte de l'asamblea, que se celebr\u00f3 en marzu de 1967 en Getaria (Guip\u00fazcoa).\nPatxi Iturrioz y la minor\u00eda obrerista, ayenos y\u00e1 a esta segunda parte de l'asamblea, adoptaron el nome d'ETA Berri (Nueva ETA), polo que'l restu de la organizaci\u00f3n pas\u00f3 a ser conocida como ETA Zaharra (Vieya ETA). ETA Berri afond\u00f3 na llinia obrerista, participando en Comisiones Obreres, denunciando los aspectos que consideraben m\u00e1s reaccionarios y xovinistes del nacionalismu vascu y allo\u00f1\u00e1ndose definitivamente del mundu del PNV, al que pertenec\u00eden munchos empresarios vascos.\nLa escisi\u00f3n d'ETA Berri, seg\u00fan dellos protagonistes, dio llugar a la primera violencia de persecuci\u00f3n contra persones d'idees contraries que llev\u00f3 a cabu ETA. Los obreristes fueron oxetu d'un boicot personal y pol\u00edticu por parte non s\u00f3lo d'ETA sin\u00f3n d'otres organizaciones nacionalistes, sobre too en peque\u00f1es y medianes poblaciones. Patxi Iturrioz y Eugenio del R\u00edo fueron incluso sentenciaos formalmente a muerte pola c\u00fapula d'ETA nun conceyu celebr\u00e1u en Tolosa (Guip\u00fazcoa), sentencia que nun lleg\u00f3 a cumplise.\nN'agostu de 1968 ETA Berri anunci\u00f3'l cambiu del so nome pol de Komunistak (Los Comunistes), colo cual ETA Zaharra torn\u00f3 a ser cenciellamente ETA. Nos primeros a\u00f1os 70 la organizaci\u00f3n convirti\u00f3se nel Euskadiko Mugimendu Komunista (Movimientu Comunista d'Euskadi), que dir\u00eda fusion\u00e1ndose con peque\u00f1os grupos comunistes de toa Espa\u00f1a como la Organizaci\u00f3n Comunista (Arag\u00f3n), Unificaci\u00f3 Comunista (Valencia), Grup de Formaci\u00f3 Marxista-Leninista de les Illes (Baleares) y un grupu de comunistes independientes asturianos provenientes del Frente de Liberaci\u00f3n Popular (Felipe), pa dar llugar al nacimientu d'un part\u00edu federal llam\u00e1u Movimiento Comunista de Espa\u00f1a y, dende 1976, Movimiento Comunista (MC)."}
{"id": "30975", "revid": "6230", "url": "https://ast.wikipedia.org/wiki?curid=30975", "title": "Movimiento Comunista", "text": ""}
{"id": "30976", "revid": "43102", "url": "https://ast.wikipedia.org/wiki?curid=30976", "title": "Taijitu", "text": "Taijitu (chinu tradicional: \u592a\u6975\u5716; chinu simplific\u00e1u: \u592a\u6781\u56fe; Wade-Giles: T'ai Chi T'u; pinyin: t\u00e0i j\u00ed t\u00fa), que se traduz aproximao como \u201cdiagrama del poder supremu\u201d, ye un t\u00e9rminu que denoma\u2019l s\u00edmbolu del \"Taiji\", o principiu del que surden el yin y el yang. El t\u00e9rminu denoma tolos esquemes y diagrames que representen estos dos principios, pero davezu\u2019l taijitu consiste nun dibuxu sim\u00e9tricu dientro un c\u00edrculu. Una de les formes m\u00e1s conoc\u00edes tien una llinia en forma de \u201cS\u201d que dixebra\u2019l c\u00edrculu en dos partes iguales de diferentes colores. El dibuxu pue tener tami\u00e9n unu o m\u00e1s puntos grandes. Por exemplu\u2019l taijitu tao\u00edsta cl\u00e1sicu, que s\u2019amuesa a la derecha, ye blancu y negru, con un puntu negru nel campu blancu y un puntu blancu nel campu negru.\nDibuxos asemeyaos hailos tami\u00e9n na iconograf\u00eda celta, etrusca y romana. Anque los estudiosos modernos refi\u00e9rense a cada casu como s\u00edmbolu yin yang, nun pudo establecese denguna rellaci\u00f3n ente estos s\u00edmbolos y el chinu.\nComposici\u00f3n xeom\u00e9trica.\nEl taijitu ye una simple figura xeom\u00e9trica, consistente en variaciones de c\u00edrculos inxertos. El s\u00edmbolu tao\u00edsta pue dibuxase cola ayuda d'un comp\u00e1s y una regla: dib\u00faxase sobre\u2019l di\u00e1metru d'un c\u00edrculu dos c\u00edrculos internos tanxentes, ca\u00fan con di\u00e1metru igual al radiu del c\u00edrculu esterior. Se fai asina la llinia que forma una \"S,\" borrando o escureciendo la otra llinia. D\u2019esta miente tiense una espiral que los testos tao\u00edstes comparen con un par de pexes, ca\u00fan cola cabeza encaxada na cola del otru. Esti patr\u00f3n b\u00e1sicu nun ye un simple productu de la imaxinaci\u00f3n humana, sin\u00f3n que se da tami\u00e9n \u2212non t\u00e1n xeom\u00e9tricamente perfeutu\u2212 na naturaleza. Na variante tao\u00edsta m\u00e1s conocida, les dos metaes de diferente color contienen ca\u00fana un puntu del color opuestu. A esti taijitu cl\u00e1sicu, \u201cde los pexes\u201d, ll\u00e1menlu a veces \u201cxiantian taijitu\u201d, o \"taijitu de los primeros tiempos\". Teniendo en cuenta\u2019l mou tao\u00edsta d'entender el Taiji, o principiu del que surden el yin y el yang, nel taijitu dase muncha importancia al centru del s\u00edmbolu, que nun se destaca gr\u00e1ficamente pero que ye\u2019l puntu onde s\u2019aunen los opuestos.\nOtres de les variantes m\u00e1s conoc\u00edes son el \u201cZhouzi taijitu\u201d, o \"Taijitu del maestru Zhou\", un s\u00edmbolu percomplexu, compuestu por dellos c\u00edrculos superpuestos que s\u2019interpreten distintamente seg\u00fan seya nun sen de xubida o de baxada (caminos de pr\u00e1utica alqu\u00edmica); y el \u201cLaishi taijitu\u201d, o \"Taijitu del estilu Lai\", con un dise\u00f1u m\u00e1s espiral que\u2019l cl\u00e1sicu tao\u00edsta y que representa\u2019l papel principal del principiu li (\u7406), la oposici\u00f3n del yin y el yang, y la circulaci\u00f3n del qi.\nComentarios sobre\u2019l taijitu.\nEl \"Taijitushuo\", el primer comentariu del taijitu nel que\u2019l s\u00edmbolu apaez na forma \u201cdesendolcada\u201d del \u201cZhouzi taijitu\u201d, atrib\u00faise a Zhou Dunyi (1017?-1073), eruditu confucianu, espertu nel Tao\u00edsmu y interes\u00e1u nel Budismu. Ente los sos sobrinos taben los hermanos Cheng, famosos neoconfucianos a los que sigui\u00f3 Zhu Xi. Foi esti \u00faltimu\u2019l que decidi\u00f3 desarrollar la curtia obra de Zhou, na que reconoci\u00f3 idees acordies cola so propia teor\u00eda. Anque Zhou Dunyi nunca tuviera disc\u00edpulos, Zhu converti\u00f3lu en precursor de la so escuela y escribi\u00f3 a la so vez un \"Taijitushuo\" qu'hab\u00eda entrar nel programa d'es\u00e1menes imperiales nel a\u00f1u 29 de la era Kangxi (dinast\u00eda Qing).\nLa interpretaci\u00f3n que fizo Zhu Xi del s\u00edmbolu y de los conceptos arreyaos foi retrucada polos representantes de les otres corrientes. D\u2019esta miente, Lu Xiangshan \uff081139\uff0d1192\uff09, contemporaneu de so, v\u00eda nel yin y el yang conceutos metaf\u00edsicos, mentanto pa Zhu Xi solamente\u2019l Taiji ye metaf\u00edsicu. Los tao\u00edstes repr\u00f3chen-y que, al desaniciar una pallabra del comentariu de Zhou Dunyi , tracamundi\u00f3 dafechu\u2019l \"taiji\" (\u201ccumal supremu\u201d: definitivu supremu) col \"wuji\" (\u201csin cumal\u201d: sin final, sin llendes, infinitu), cuando pa ellos tr\u00e1tase de dos polos ente los que\u2019l prauticante de l'alquimia interna evoluciona nel so percorr\u00edu haza la inmortalid\u00e1.\nWu Jianquan, un famosu maestru d'artes marciales chines, describe d'esta miente\u2019l nome del Taijiquan a principios del sieglu XX:"}
{"id": "31025", "revid": "43102", "url": "https://ast.wikipedia.org/wiki?curid=31025", "title": "Jodo", "text": "El Jodo (\u6756\u9053, j\u014dd\u014d), lliteralmente \u201cv\u00eda del palu\u201d, ye un arte marcial xapon\u00e9s qu'utiliza\u2019l jo, un palu de 1 metru 28 cm de llargor y 2,5 cm de di\u00e1metru. Vien direutamente del Jojutsu (\"j\u014d-jutsu\", \u201carte del palu\u201d) cre\u00e1u por Muso Gonnosuke hai 400 a\u00f1os.\nHistoria.\nFundaci\u00f3n.\nLa fundaci\u00f3n del \"jodo\", baxo la forma de \"Shindo Muso Ryu\" o Shinto Muso Ryu (Muso, pol nome\u2019l fundador), atrib\u00faise a Muso Gonnosuke haza'l 1605.\nLa lleenda cunta que Muso Gonnosuke Katsukichi aport\u00f3 a Edo, actual Tokiu, constituyida nueva capital pol shogunatu Tokugawa. Ell\u00ed hab\u00eda midise coles munches espaes c\u00e9lebres de la ciud\u00e1 y nunca foi venc\u00edu. Pero un d\u00eda enfrent\u00f3se a Miyamoto Musashi, que lu caltuvo a raya gracies a una carauter\u00edstica t\u00e9unica de parada emplegando les dos espaes cruzaes (\u201cnito seiho\u201d). Dempu\u00e9s d'esta derrota, Gonnosuke viax\u00f3 pel pa\u00eds pa estudiar diversos estilos al env\u00eds de vengase de Musashi.\nRetir\u00f3se 37 d\u00edes al santuariu de Kanado. Una nueche, un mensaxeru div\u00edn apaeci\u00f3se-y nun sua\u00f1u baxo la forma d'un ne\u00f1u que-y dic\u00eda: \"Busca\u2019l plexu solar con un palu cil\u00edndricu\u201d. Inspir\u00e1ndose nesti mensaxe celestial, Gonnosuke atalant\u00f3 una nueva arma, que yera un simple palu aproximao 30 cm m\u00e1s llargu que la media d'una espada. Asina naci\u00f3\u2019l \"jo\" (j\u014d).\nDel \"jojutsu\" al \"jodo\".\nEn 1940 el \"jojutsu\" cambi\u00f3 a \"jodo\" (v\u00eda del palu) per aciu del maestru Takaji Shimizu (1896\u20131978), de la Shindo Muso Ryu. De sigu\u00edo esta disciplina defensiva p\u00fanxose a disposici\u00f3n de les fuercies policiales.\nMunchos grupos o llinies, sicas\u00ed, usen indistintamente inda g\u00fcei los t\u00e9rminos \u201cjojutsu\u201d y \u201cjodo\u201d, como nomes d'una mesma cosa.\nPr\u00e1utica.\nEl \"jodo\" praut\u00edcase en pareya. \u00dan de los prauticantes remana una espada de madera (\"bokken\") que representa una(\"katana\"), y l'otru lleva un \"jo\". Los movimientos t\u00e1n codificaos na forma de kates, que simulen combates. De cutiu\u2019l \"jodo\" praut\u00edcase dientro un dojo, y raramente al aire llibre. Nun se necesiten cualidaes atl\u00e9tiques esceicionales pa prauticalu. Nun hai cay\u00edes nin golpaes violentes. La mayor parte de los clubes aceuten prauticantes dende los 14 o 15 a\u00f1os, ensin tope d'ed\u00e1 m\u00e1ximu.\nL\u2019aprendimientu faise per aciu del estudiu de los movimientos fundamentales nel manexu del palu, primero \u201cal aire\u201d (\"kihon tandoku\") y llueu \u00e9nte un collaciu (\"kihon sotai\"). Siguidamente los dos trabayen l'enfrentamientu, ca\u00fan turn\u00e1ndose pa xugar el papel d'atacante, y adautando l'otru al ataque la respuesta afayadiza.\nLa pr\u00e1utica del \"jodo\" busca sobre too algamar el dominiu d'unu mesmu per aciu de caltener un esp\u00edritu fuerte y vixilante (\u201czanshin\u201d) y controlar los movimientos de la forma m\u00e1s ama\u00f1osa, simple, pura, adautada y eficaz pa facer frente a una agresi\u00f3n.\nMaterial.\nLa vistimienta del \"jodo\" asem\u00e9yase a la de les otres artes marciales xaponeses. Comp\u00f3nse d'un \"keikogi\" (chaqueta y pantal\u00f3n) n\u2019algod\u00f3n azul, d'un \"hakama\" (pantal\u00f3n tradicional, peranchu) y d'un obi (cintu).\nL\u2019armamentu consta d'un \"jo\", palu de m\u00e1s o menos 1,28 m de llargor y 2,5 cm de di\u00e1metru, en madera perduro (davezu carbayu albar xapon\u00e9s o ram\u00edn, una especie tropical), y d'un \"bokken\" (espada de madera).\nKates.\nLa escuela Shindo Muso Ryu organiza les kates en dellos conxuntos, d'esta miente:\nEl Jodo angua\u00f1o.\nAngua\u00f1o\u2019l \"jodo\" sigue b\u00e1sicamente dos tendencies. Una ye\u2019l \"jodo\" \"koryu\", o de la vieya escuela, que tami\u00e9n incl\u00fai otres artes y armes, como\u2019l palu curtiu (\"tanjo\"), la foz con cadena (\"kusarigama\"), la porra policial (\"jitte\"), y un arte menos conoc\u00edu llam\u00e1u \"hojojutsu\", l'arte d'amarrar a un oponente nam\u00e1s dominalu. Toes elles apunten a fuertes conexones del \"jodo\" col llabor de les fuercies de la llei, y\u00e1 que quiciabes foi pa esto pa lo que s\u2019empleg\u00f3 orixinalmente.\nLa otra tendencia ye\u2019l Seitei Jodo o jodo unific\u00e1u, ense\u00f1\u00e1u y dirix\u00edu pola Federaci\u00f3n Xaponesa de Kendo (AJDF, \"Zen Nippon Kend\u014d Renmei\") xuntamente col kendo, la v\u00eda de la esgrima xaponesa, y l\"'iaido\", la v\u00eda de desenvainar y cortar con una espada real. El Seitei Jodo entama con 12 formes prefixaes (\"kata\"), escoy\u00edes nel sistema \"koryu\". Nam\u00e1i dominar estos 12 kates, l'estudiante ponse a estudiar les escueles antig\u00fces.\nG\u00fcei, el jodo adaut\u00f3se pal usu poles fuercies policiales xaponeses, que lu denomen \"keijojutsu\", o arte del palu policial."}
{"id": "31026", "revid": "10224", "url": "https://ast.wikipedia.org/wiki?curid=31026", "title": "Jojutsu", "text": ""}
{"id": "31027", "revid": "43102", "url": "https://ast.wikipedia.org/wiki?curid=31027", "title": "Boia chi molla", "text": "Boia chi molla, que n'italianu significa lliteralmente \"verdugu (ases\u00edn) el qu'abandona (la llucha)\", ye un eslogan fascista. La frase tien el sent\u00edu aver\u00e1u de \"traidor el que venza\".\nPosiblemente us\u00e1u y\u00e1 en tiempos de la Rep\u00fablica Partenopea (1799) y na \"Unificaci\u00f3n d'Italia\" (1848), mientres la Primer Guerra Mundial foi'l lema de los \"Arditi\" (\"valientes\"), unid\u00e1 d'asaltu del ex\u00e9rcitu italianu. Dellos oficiales de dichu cuerpu d'\u00e9lite participaron en 1919 na fundaci\u00f3n de los Fasci di combattimento. A partir d'esi momentu, la frase pas\u00f3 a formar parte del mancom\u00fan del r\u00e9xime fascista, tantu asina que angua\u00f1o llega a pensase de forma err\u00f3nea que foi acu\u00f1ada por el mesmu Benito Mussolini. En 1943 el lema foi utiliz\u00e1u pol ex\u00e9rcitu de la Rep\u00fablica Social Italiana, que sigu\u00eda combatiendo al pie de l'Alema\u00f1a nazi nel territoriu de la Italia ocupada.\nLa espresi\u00f3n volvi\u00f3 ponese de moda mientres los \"Fatti di Reggio\", una serie de revueltes que tuvieron llugar ente xunetu de 1970 y febreru de 1971 en protesta pola decisi\u00f3n de treslladar la capital de la Calabria de Catanzaro a Reggio. Ciccio Franco, voceru de la CISNAL (\"Confederazione Italiana Sindacati Nazionali dei Lavoratori\"), un sindicatu cercanu al Movimientu Social Italianu (MSI), adopt\u00f3'l \"boia chi molla\" como eslogan de la revuelta, hasta'l puntu de que los sucesos son recordaos n'ocasiones como \"revuelta del \"boia chi molla\".\nA finales de los a\u00f1os 80 y principios de los a\u00f1os 90, la organizaci\u00f3n estudiantil del MSI, el \"Fronte Universitariu d'Azione Nazionale\", compunxo un estribillu que conten\u00eda la frase: \"Contro il sistema / La giovent\u00f9 si scaglia / Boia chi molla / \u00c8 il grido di battaglia\"\" (\"Contra'l sistema / la moced\u00e1 ref\u00fandiase. / \"\"Boia chi molla\"\" / ye'l berru de batalla\").\nAngua\u00f1o siguen usando la frase militantes fascistes y grupos de \"tifosi\" d'estrema derecha de dellos equipos de f\u00fatbol italianos.\nBoia chi molla tuvo una gran influyencia na m\u00fasica nacionalista italina del sieglu XX: Grupos como 270 o Malnatt dedic\u00e1ron-yos un cantar, o lo citaron nes sos lletres."}
{"id": "31028", "revid": "37624", "url": "https://ast.wikipedia.org/wiki?curid=31028", "title": "Candelaria (Santa Cruz de Tenerife)", "text": "Candelaria ye un conceyu de Tenerife (Canaries, Espa\u00f1a). Angua\u00f1o ye un santuariu dedic\u00e1u a la Virxe de la Candelaria la patrona de Canaries."}
{"id": "31029", "revid": "37624", "url": "https://ast.wikipedia.org/wiki?curid=31029", "title": "Virxe de la Candelaria", "text": "La Virxe de la Candelaria, conocida popularmente como la \"Morenita\", ye una semeya de la Virxe Mar\u00eda y patrona de Canaries que s'alcuentra nuna basilica en Candelaria, Tenerife (Canaries, Espa\u00f1a).\nYe una llabra policromada cubierta de ropaxe y mantu. La Virxe amarra'l Ne\u00f1u Xes\u00fas na so man drecha y na esquierda amarra una candela."}
{"id": "31030", "revid": "3950", "url": "https://ast.wikipedia.org/wiki?curid=31030", "title": "Brusel", "text": ""}
{"id": "31031", "revid": "116", "url": "https://ast.wikipedia.org/wiki?curid=31031", "title": "Shuhari", "text": "Shuhari (\u5b88\u7834\u96e2) ye un conceutu de les artes marciales xaponeses que describe les tres etapes del aprendimientu, o cam\u00edn haza la maestr\u00eda. Apl\u00edcase tami\u00e9n en Xap\u00f3n al procesu d'aprendimientu n\u2019otres artes y oficios.\nEtimolox\u00eda.\nEl t\u00e9rminu \"shuhari\" nun ye propiamente una pallabra, sin\u00f3n una amestadura de tres car\u00e1uteres independientes. El conxuntu d'estos tres kanjis pue traducise aproximao como \"primero aprender, dempu\u00e9s dixebrase, y finalmente trescender\". Esto interpr\u00e9tase como: \u201csiguir les ense\u00f1ances, adautar les ense\u00f1ances y superar les ense\u00f1ances\u201d. D\u2019esta miente:\nEsplicaci\u00f3n.\nEl maestru d'Aikido, \"Shihan\" Seishiro Endo, afirm\u00f3:\n\"Ye conoc\u00edo que, cuando aprendemos o entrenamos dalgo, vamos pasando les etapes de \"shu\", \"ha\", y \"ri\". Estes etapes espl\u00edquense como sigue. En \"shu\" repetimos les formes y nos disciplinamos al env\u00eds de que los nuesos cuerpos absuerban les formes creaes polos nuesos antepasaos. Calten\u00e9monos fieles a les formes ensin esvianos. Llueu, na etapa d\"'ha\", una vez disciplinaos p'adquirir les formes y los movimientos, facemos anovaciones. Nesti procesu les formes pueden desfacese y escartase. Pa cabu, en \"ri\", separt\u00e1monos dafechu de les formes, abrimos la puerta a la t\u00e9unica creativa y aportamos a una situaci\u00f3n onde actuamos acordies colo que\u2019l coraz\u00f3n/mente de nueso desea, ensin torgues anque ensin salise de les normes.\u201d\nHistoria.\nEl conceutu de \"shuhari\" present\u00f3lu primero Fuhaku Kawakami como \u201cjo-ha-ky\u016b\u201d nel \u201cTao del T\u00e9\u201d, significando que les aiciones o esfuercios tienen qu'empezar amodo, dempu\u00e9s entainar, p'acabar r\u00e1pido. Llueu, Zeami Motokiyo (c. 1363\u2013c. 1443), maestru del teatru cl\u00e1sicu \u201cNoh\u201d, estendi\u00f3 esti conceutu a la so danza como \"shuhari\", qu'hab\u00eda convertise tami\u00e9n en parte de la filosof\u00eda del Aikido. \"Shuhari\" ye asina mesmo parte central de la filosof\u00eda del Shorinji Kempo.\nPue considerase \"shuhari\" como un conxuntu de c\u00edrculos conc\u00e9ntricos, con Shu dientro d'Ha, y dambos dientro de Ri. Les t\u00e9uniques y conocimientos fundamentales nun cambien.\nNa fase Shu l'estudiante tien de siguir llealmente la instrucci\u00f3n d'un maestru; nun ta tov\u00eda prepar\u00e1u pa percorrer y comparar caminos diferentes.\nConceutos asemeyaos.\nDelles artes marciales chines o wushu, tienen un conceutu asemey\u00e1u de tres etapes de cam\u00edn a la maestr\u00eda:"}
{"id": "31032", "revid": "43102", "url": "https://ast.wikipedia.org/wiki?curid=31032", "title": "Zanshin", "text": "Zanshin (\u6b8b\u5fc3) ye un t\u00e9rminu us\u00e1u nes artes marciales xaponeses a respeutive d'un est\u00e1u de conciencia, o vixilancia serena. La traducci\u00f3n lliteral de \"zanshin\" ye \"mente que permanez\".\nEn delles artes marciales, \"zanshin\" refierse nun sen m\u00e1s llasu a la postura corporal que se calti\u00e9n acabante executar una t\u00e9unica.\nZanshin nes artes.\nNel \"Kyudo\", \"zanshin\" refierse a la postura corporal dempu\u00e9s de dexar salir la flecha. T\u00e9ntase de que la postura reflexe\u2019l signific\u00e1u cimeru de \"zanshin\", ello ye l'aspeutu mental calten\u00edu enantes de l'aici\u00f3n, n\u2019aici\u00f3n y dempu\u00e9s de l'aici\u00f3n..\nNel \"K\u00e1rate\", \"zanshin\" ye l'est\u00e1u de conciencia total. Significa tar sollerte del arrodiu y de los enemigos d'\u00fan al tiempu que se ta prepar\u00e1u pa reaicionar.\nNel contestu del \"Kendo\", \"zanshin\" ye l'est\u00e1u d'esp\u00edritu que permanez, la vixilancia mental y la preparaci\u00f3n f\u00edsica pa facer frente a la situaci\u00f3n (un ataque contrariu por exemplu) que ye preciso caltener cuando se vuelve al \"kamae\" dempu\u00e9s del ataque. Ye \u00fan de los elementos esenciales que definen un bon ataque.\nNa pr\u00e1utica del \"Aikido\", el m\u00e9todu normal de prauticar \"zanshin\" ye centrase nel \"uke\", o contrariu, qu'acaba ser proyeut\u00e1u, al tiempu que s\u2019adopta \"kamae\" y se calti\u00e9n la vixilancia por si hai m\u00e1s ataques o atacantes. Nel entrenamientu del estilu \"Iwama\", el zanshin praut\u00edcase como vixilancia xeneral de la redolada d'\u00fan, de la qu'uke s\u00f3lo ye una peque\u00f1a parte.\nEn pallabres del maestru Zen Anzan Hoshin:"}
{"id": "31034", "revid": "35", "url": "https://ast.wikipedia.org/wiki?curid=31034", "title": "Michelangelo Antonioni", "text": "Michelangelo Antonioni foi un direutor de cine d'Italia.\nRod\u00f3 catorce llargometraxes dende \"Cronaca di un amore\", de 1950; hasta \"Identificazione di una donna\", de 1982.\nRecibi\u00f3 premios nos festivales de Berl\u00edn, Cannes y Venecia.\nDe la so filmograf\u00eda destac\u00f3 la trilox\u00eda de la soled\u00e1 y la incomunicaci\u00f3n, coles pel\u00edcules \"L'avventura\", \"La notte\" y \"L'eclisse\"; la m\u00edtica \"Blow up\", que foi la so primer pel\u00edcula rodada n'ingl\u00e9s; y \"The passenger\", la so \u00faltima gran pel\u00edcula, con un final t\u00e9unicamente memorable, y que foi rodada en parte en Barcelona y Andaluc\u00eda."}
{"id": "31035", "revid": "43102", "url": "https://ast.wikipedia.org/wiki?curid=31035", "title": "Mart\u00edn de Arg\u00fcelles", "text": "Mart\u00edn de Arg\u00fcelles (San Agust\u00edn de Florida, Florida, Virreinatu de Nueva Espa\u00f1a, Espa\u00f1a, 1566 - \u2020 \u00bf?) foi un militar asturianu. Ye conoc\u00edu por ser el primer europ\u00e9u \u00f1ac\u00edu nel territoriu que llueu ser\u00eda los Estaos Xun\u00edos d'Am\u00e9rica.\nLos pas de Mart\u00edn yeren Mart\u00edn de Arg\u00fcelles (Sr.) and Lleonor Morales. Mart\u00edn Sr., un asturianu \"Fidalgo\", foi un de los espedicionarios que vieno pa Nueva Espa\u00f1a nel Nuevu Mundu col Capit\u00e1n Xeneral Pedro Men\u00e9ndez de Avil\u00e9s nel 1565. Mart\u00edn Sr. foi'l primer \"Alcalde\" de San Agust\u00edn, y taba'l cargu de les municiones nos fuertes de Santa Mar\u00eda, San Agust\u00edn y Santa Elena, en la Florida.\nDescendientes.\nEnte los descendientes de Mart\u00edn t\u00e1 Jos\u00e9 Arg\u00fcelles, que foi unos de los colonizadores de la provincia de Nuevu Santander, agora l'est\u00e1u mexicanu de Tamaulipas.\nReferencies.\n\"Rellaci\u00f3n de La Florida\" (1785); edici\u00f3n de Juan Jos\u00e9 Nieto Call\u00e9n y Jos\u00e9 Mar\u00eda S\u00e1nchez Molledo."}
{"id": "31098", "revid": "43102", "url": "https://ast.wikipedia.org/wiki?curid=31098", "title": "Duro y suave (artes marciales)", "text": "Duro y suave son t\u00e9rminos que nel contestu de les artes marciales denomen la manera, respeutivamente direuta o indireuta, topetando o cediendo, de contrarrestar la fuercia d'un ataque y\u00e1 seya con armes o a mano vac\u00eda. Los car\u00e1uteres chinos que s\u2019usen nes artes marciales pa t\u00e9unica dura y t\u00e9unica suave son \u786c (pinyin: y\u00ecng; xapon\u00e9s: g\u014d) y \u67d4 (pinyin: r\u00f3u; xapon\u00e9s: j\u016b). Estos at\u00f3pense en nomes como, ente otros, Jujutsu (\u67d4\u8853, j\u016bjutsu:\u201carte de la suavid\u00e1\u201d), Yudu (\u67d4\u9053, j\u016bd\u014d: \u201cv\u00eda de la suavid\u00e1\u201d) o Goju-ryu ((\u525b\u67d4\u6d41: estilu duru y suave).\nT\u00e9unica dura.\nUna t\u00e9unica dura enfrenta fuercia con fuercia, topetando con una t\u00e9unica de bloqu\u00e9u o cortando diagonalmente\u2019l golpe cola fuercia d'\u00fan. Ye l'exemplu del defensor qu'usa a la escontra la fuercia y puxu del atacante. Anque les t\u00e9uniques dures riquen de muncha fuercia pa les executar con eficacia, ye la mec\u00e1nica de la t\u00e9unica lo que lleva a cabu la defensa. Por casu:\nT\u00e9unica suave.\nEl prop\u00f3situ de la t\u00e9unica suave ye tornar la fuercia del atacante na so desventaya, exerciendo\u2019l defensor un m\u00ednimu de fuercia.Con una t\u00e9unica suave, el defensor usa la fuercia y puxu del atacante contra \u00e9l, llevando l'ataque haza onde\u2019l defensor tea ventayosamente asiti\u00e1u (\u201ctai sabaki\u201d) y l'atacante desequilibr\u00e1u; un movimientu fluy\u00edu lleva a cabu nel intre la t\u00e9unica suave acionada. En dellos estilos d'artes marciales, como\u2019l Wing Chun, una recatafila d'exercicios d'entrenamientu a dos de dificult\u00e1 progresiva, como manes qu'emburrien o manes pega\u00f1oses, ense\u00f1en a dominar les t\u00e9uniques suaves. Poro:\n(1) El defensor conduz l'ataque redirixendo les fuercies del atacante contra \u00e9l, o allo\u00f1\u00e1ndoles del defensor, en vez d'enfrentar l'ataque con t\u00e9uniques de bloqu\u00e9u. Les mec\u00e1niques de les defenses de t\u00e9unica suave son circulares davezu: \"ceder\" ye enfrentar la fuercia ensin resistencia, como un proyeutil que rebota nuna superficie ensin da\u00f1ala. Otru exemplu pod\u00eda ser n\u2019Aikido una parada del brazu del atacante, redirixendo la enerx\u00eda entrante del golpe.\n(2) La t\u00e9unica suave apl\u00edcase de cutiu cuando l'atacante ta desequilibr\u00e1u; ent\u00f3s el defensor llogra l'ideal d'\u201ceficiencia m\u00e1xima\u201d\u201d aproclam\u00e1u por Jigoro Kano (1860\u20131938), el fundador del yudu. Les cr\u00f3niques del taijiquan falen de que \u201cuna fuercia de cuatro \u201ctaels\u201d ye a mover mil \u201cjins\u201d\u201d refiri\u00e9ndose al principiu del \"Taiji\" (una masa en movimientu pue aparentar nun tener pesu). Les t\u00e9uniques suaves \u2014proyeiciones, llaves de brazu, etc.\u2014 pue que paezan t\u00e9uniques dures, pero la diferencia ta en que la so aplicaci\u00f3n rique d'una fuercia m\u00ednima:\nPrincipiu \u201cju\u201d.\nEl principiu \u201cju\u201d (\u67d4: j\u016b, yawara) ta presente en tolos m\u00e9todos cl\u00e1sicos de Bujutsu y foi adopt\u00e1u polos promotores de les disciplines del Budo. Actuando acordies col principiu del \u201cju\u201d, el guerreru cl\u00e1sicu pod\u00eda interceutar y nel intre controlar la espada del so enemigu cuando \u00e9sti atacaba, y darr\u00e9u pod\u00eda contratacar con puxu bastante p'afuracar l'armadura del enemigu y matalu. El mesmu principiu de \u201cju\u201d permit\u00eda a una persona non armada desequilibrar y arrefundir al suelu al so enemigu.\nT\u00e9rminos como \"Jujutsu\" y \"Yawara\" fixeron que\u2019l principiu \u201cju\u201d calistrara dafechu los m\u00e9todos catalogaos baxo estos t\u00e9rminos. Tal principiu arraigonaba nel conceutu de flexibilid\u00e1, entend\u00edu tanto nun sen f\u00edsicu como mental. P\u2019aplicar el principiu \u201cju\u201d, la persona ten\u00eda que ser mental y f\u00edsicamente quien a adautase a cualesquier situaci\u00f3n que\u2019l so adversariu-y impunxera.\nHai dos aspeutos del principiu \u201cju\u201d que funcionen de contino, dambos intercambiables y inseparables. Un aspeutu ye\u2019l de \"ceder\", manifest\u00e1u nes aiciones de la persona qu'aceuta la fuercia o ataque del enemigu, cuando ye ventayoso facelo, en vez d'oponese a \u00e9l enfrent\u00e1ndose a la so fuercia direutamente con una fuercia igual o m\u00e1s grande. Ye econ\u00f3mico en t\u00e9rminos d'enerx\u00eda aceutar la fuercia del enemigu fren\u00e1ndola y esvi\u00e1ndola ensin oponese direutamente a ella; pero la t\u00e1ctica pola que se gasta la fuercia del enemigu pue facese de forma tan en\u00e9rxica como l'aici\u00f3n orixinal del enemigu. \nEl principiu de \u201cju\u201d ta incompletu nesti puntu, porque esencialmente ceder ye solo neutralizar la fuercia del enemigu. Al mesmu tiempu que se cede a la fuercia o ataque del enemigu hai qu'aplicar una aici\u00f3n en forma de contrataque que saque ventaya del enemigu, ocup\u00e1u nel intre col so ataque.\nEsti segundu aspeutu del principiu de \u201cju\u201d tien en cuenta situaciones nes que ceder nun ye posible, porque lleva al desastre. En casos asina xustif\u00edcase la \"resistencia\". Pero tal oposici\u00f3n a les aiciones del enemigu ye solo moment\u00e1nea y ye r\u00e1pidamente siguida por una aici\u00f3n basada nel primer aspeutu del \u201cju\u201d, el de ceder.\nDistinci\u00f3n ente \"esterno y interno\".\nVer Artes marciales internes\nAlder\u00edcase ente diferentes escueles de les artes marciales chines al rodiu de c\u00f3mo s\u2019apliquen a talos estilos los conceutos de \"duro/suave\" y \"esterno/interno\".\nEnte los estilos qu'usen esta terminolox\u00eda, el Taijiquan tradicional iguala los t\u00e9rminos al tiempu que los estrema con dellos finos matices."}
{"id": "31099", "revid": "43102", "url": "https://ast.wikipedia.org/wiki?curid=31099", "title": "Fudoshin", "text": "Fudoshin (\u4e0d\u52d5\u5fc3, fud\u014dshin) ye un est\u00e1u de mente firme o inalterable. El t\u00e9rminu traduzse lliteral, y metaf\u00f3ricamente, como \u201cmente inm\u00f3vil\u201d o \"coraz\u00f3n inm\u00f3vil\". Ye un aspeutu filos\u00f3ficu o mental de les artes marciales (davezu les xaponeses) que contrib\u00fai a la eficacia del prauticante avanz\u00e1u.\nCoraz\u00f3n, mente, esp\u00edritu.\nEl t\u00e9rminu \u201cfudoshin\u201d comp\u00f3nse de tres ideogrames. El primeru, pronunci\u00e1u \u201cfu\u201d, ye negaci\u00f3n; el segundu,\u201cd\u014d\u201d ye movimientu, aici\u00f3n; y el terceru, \u201cshin\u201d (o \u201ckokoro\u201d) ye coraz\u00f3n, mente, esp\u00edritu.\nShin, o kokoro, pue traducise n\u2019efeutu como \"coraz\u00f3n\", pero esto ye confuso dende un puntu de vista occidental. Na fala xaponesa ordinaria \u201ckokoro\u201d pue referise al mundu interior, incluyendo pensamientos y sentimientos. Nel sen en que s\u2019utiliza\u2019l t\u00e9rminu na filosof\u00eda y nes artes tradicionales ac\u00e9rcase m\u00e1s al conceutu d'interiorid\u00e1 fonda. Kokoro ye una realid\u00e1 cola que tamos direutamente en contautu los seres humanos y que podemos sentir y vivir si afondamos daveres dientro de nueso. Los qu'albidren que l'\u201cesp\u00edritu\u201d tami\u00e9n se pue esperimentar d'esta miente, podr\u00e1n tornar \u201ckokoro\u201d a esp\u00edritu.\nCarauterizaci\u00f3n de \u201cfudoshin\u201d.\nFudoshin ye un esp\u00edritu de calma y determ\u00edn infrayables, coraxe ensin temerid\u00e1, estabilid\u00e1 afitada tanto nel terr\u00e9n f\u00edsicu como nel mental. Comp\u00e1rase a un salgueru, con fuertes raiga\u00f1os qu'afonden na tierra y una resistencia suave, que cede a los vientos que lu azoten.\nPrototipu del esp\u00edritu fudoshin ye Fudo Myoo, deid\u00e1 guardia del Budismu Shingon y patr\u00f3n de les artes marciales, que se representa con una espada na mandrecha (pa cortar les ilusiones y la inorancia) y una cuerda na manzorga (p'amarrar les \"fuercies malines\" y les pasiones y emociones violentes o descontrolaes). A pesar del so fustax espantible, los sos atributos de benevolencia y serviciu a los seres vivientes son simbolizaos por un pe\u00f1\u00e1u asoci\u00e1u a la clas servil."}
{"id": "31100", "revid": "43102", "url": "https://ast.wikipedia.org/wiki?curid=31100", "title": "Mushin", "text": "' ye un conceutu psicol\u00f3xicu de les artes marciales que designa un est\u00e1u mental al que s'apuerta mientres el combate. Esti est\u00e1u tar\u00eda carauteriz\u00e1u por una ausencia de pensamientos y emociones, dexando a la mente permanecer abierta y adaptable a toles circunstancies. Ta rellacion\u00e1u col fluxu qu'esperimenten los artistes nun procesu creativu. La espresi\u00f3n ye una acortaci\u00f3n del t\u00e9rminu zen '.\nEl mushin alg\u00e1mase cuando la persona allo\u00f1a de sigo les idees de mieu, roxura y ego mientres el combate o la vida diaria. Por aciu esti m\u00e9todu an\u00falase'l pensamientu discursivu y el xuiciu, de cuenta que la mente ye totalmente llibre d'actuar y reaccionar ensin la demoranza causada por tales pensamientos. Nesti casu, la persona nun conf\u00eda nel so pensamientu consciente o lo que \"piensa\" que tendr\u00eda de faer, sin\u00f3n na so reacci\u00f3n natural entrenada o lo que \"siente\" que tendr\u00eda de faer (intuici\u00f3n). Nun ye un est\u00e1u de relaxaci\u00f3n nin inactivid\u00e1, sicas\u00ed; al contrariu, la mente trabaya a bien alta velocid\u00e1, pero ensin intenci\u00f3n, plan o direici\u00f3n, sin\u00f3n solamente la so propia capacid\u00e1 d'adaptaci\u00f3n a la so redolada.\nDellos maestros creen que'l mushin ye l'est\u00e1u nel que la persona finalmente entiende la inutilid\u00e1 de les t\u00e9uniques y ye aut\u00e9nticamente llibre d'actuar, esto ye, que la persona dexa de considerase un \"combatiente\" o \"lluchador\" y pasa a ser un tou al travi\u00e9s del espaciu. El maestru zen Takuan S\u014dh\u014d dixo:\nLa mente tien de tar siempres nel est\u00e1u de 'fluxu', porque cuando \u00e9sti detiense, esta interrupci\u00f3n ye gafida pal bienestar de la mente. En casu d'un espadach\u00edn, significa la muerte.\nCuando'l espadach\u00edn enfrentar al so oponente, nun piensa nel oponente o en s\u00ed mesmu, nin nos movimientos de la espada del oponente. Nam\u00e1i permanez ell\u00ed cola so espada, que, escaeciendo toles t\u00e9uniques, ta preparada pa siguir los dictaos del subconsciente. L'home dex\u00f3 de ser el portador de la espada. Cuando cute nun ye l'home, sin\u00f3n la espada na mano del subconsciente del home quien cute.\nSicas\u00ed, el mushin nun ye nam\u00e1i un est\u00e1u de la mente al que pueda aportase mientres el combate. Munchos artistes marciales entrenen pa consiguir esti est\u00e1u mientres la kata con cuenta de llograr una execuci\u00f3n impecable d'\u00e9sta, tantu nel entrenamientu como na llucha. Una vegada el mushin foi algam\u00e1u al travi\u00e9s de la pr\u00e1utica del arte marcial, l'oxetivu ye consiguilo n'otros aspeutos de la vida del artista.\nEl mushin ta rellacion\u00e1u con otru est\u00e1u de la mente conoc\u00edu como \"heijoshin\", nel que se busca consiguir un completu equilibriu harm\u00f3nicu na vida del prauticante al travi\u00e9s de disciplina mental. Miyamoto Musashi aludi\u00f3 a estos estaos mentales nel so \"Llibro de los cinco aniellos\", y les sos conversaciones con Jotaro fueron munches vegaes repit\u00edes nel folclor de Xap\u00f3n como lleiciones morales. Tanto'l mushin como'l \"heijoshin\" provienendel budismu zen."}
{"id": "31101", "revid": "37624", "url": "https://ast.wikipedia.org/wiki?curid=31101", "title": "Shoshin", "text": "Shoshin (\u521d\u5fc3), en chinu \"ch\u016bx\u012bn\", ye un t\u00e9rminu xapon\u00e9s que vien traducise como \u201cmente de principiante\u201d, us\u00e1u enforma nel estudiu del Budismu Zen y nes artes marciales xaponeses. Significa tener una actit\u00fa abierta, dispuesta y ensin prexuicios cuando s\u2019estudia una materia, inclusive cuando s\u2019estudia a un nivel avanz\u00e1u, igual que lo fadr\u00eda un primerizu nesa materia. \nEl t\u00e9rminu us\u00f3se tami\u00e9n como t\u00edtulu del llibru del maestru Zen, Shunryu Suzuki (1904-1971), \"Mente Zen, Mente de Principiante\", que reflexa un dichu de so a respeutive de la manera d'enfocar la pr\u00e1utica Zen: \"Na mente del principiante hai munches posibilidaes, na del espertu hai poques\".\nShoshin tami\u00e9n significa \"verd\u00e1 exauta\" y \u00fasase pa indicar \u201cShoshin Mei\u201d, una firma exauta o perfeuta nos trabayos art\u00edsticos. Ye lo opuesto a la firma falsificada, \"Gimei\" (\u201cMei\u201d malu). \nEl t\u00e9rminu pue usase pa cualesquier cosa o persona que ye xenuina dafechu."}
{"id": "31103", "revid": "28171", "url": "https://ast.wikipedia.org/wiki?curid=31103", "title": "Vicente Enrique y Taranc\u00f3n", "text": "Vicente Enrique y Taranc\u00f3n foi un cardenal espa\u00f1ol.\nVida.\nF\u00edu d'una familia de campesinos de Burriana (Castell\u00f3n), estudi\u00f3 nel seminariu de Tortosa, onde foi orden\u00e1u sacerdote'l 1 de payares de 1929; doctor\u00f3se en Teolox\u00eda pola Universid\u00e1 Pontificia de Valencia. Primero foi coadutor y organista de la parroquia de Vinar\u00f2s; en 1931, nos entamos de la Segunda Rep\u00fablica, l'obispu de Tortosa destin\u00f3lu temporalmente a la Casa del Consiliariu en Madrid pa participar na campa\u00f1a itinerante de promoci\u00f3n d'Aici\u00f3n Cat\u00f3lica; estall\u00f3 ent\u00f3s la Guerra Civil, y Taranc\u00f3n escribi\u00f3 \"La nueva forma del apostolado seglar\" (Vigo, 1937).\nNel tiempu de la Guerra Civil la ilesia cat\u00f3lica espa\u00f1ola crey\u00f3 mayoritariamente en na \"Cruzada\" relixosa del franquismu contra la amenaza del anticlericalismu republicanu; m\u00e1s sero, ensin embargo, el propiu Taranc\u00f3n llegar\u00eda a padecer un anticlericalismu diferente, el de dereches; de momento torn\u00f3 a Vinaroz en 1938 como p\u00e1rrocu y arcipreste, y d'ell\u00ed pas\u00f3 al arciprestalgu de Villarreal en xunetu de 1943. Foi nom\u00e1u obispu de la peque\u00f1a di\u00f3cesis de Solsona a los trenta y ocho a\u00f1os, en 1945: el m\u00e1s mozu de la Espa\u00f1a d'aquel tiempu. La publicaci\u00f3n en 1950 de la pastoral social \"El pan nuestru de cada d\u00eda\" contra l'estraperlu f\u00edzolu cayer en desgracia ante los pol\u00edticos y ante el catolicismu integrista; ensin embargo, na so di\u00f3cesis dex\u00f3 d'especulase col preciu del trigu y hubo menos fame. Tal vez por esto la so carrera eclesi\u00e1stica permaneci\u00f3 estancada a lo llargo de 18 a\u00f1os nesa mesma di\u00f3cesis. \nPese a ello, foi nom\u00e1u a mediaos de los a\u00f1os 50 secretariu de la Conferencia Episcopal Espa\u00f1ola; foi relator del S\u00ednodu d'Obispos en Roma; particip\u00f3 nel Conceyu Vaticanu Segundu (1962-1965), nel que foi nom\u00e1u papa Pablu VI en 1963, que curiar\u00eda de la so carrera dende ent\u00f3s.\nEnte abril de 1964 y xineru de 1969 foi arzobispu d'Uvi\u00e9u. Darr\u00e9u convirti\u00f3se n'arzobispu de Toledo (1969-1971) por un breve periodu, y depu\u00e9s pas\u00f3 al frente de l'archidi\u00f3cesis de Madrid (1971-1983); Pablu VI entreg\u00f3-y y\u00e1'l capelu cardenaliciu n'abril de 1969, lo que nun dex\u00f3 de sorprender nos c\u00edrculos integristes y pol\u00edticos de la dictadura. La so influencia f\u00edzose notar sobre too cuando entam\u00f3 a presidir la Conferencia Episcopal Espa\u00f1ola, cargu qu'ostent\u00f3 ente 1971 y 1981, nel periodu que foi dende la Dictatura hacia la Democracia, popularmente conoc\u00edu como \"Transici\u00f3n\". Nel funeral de la mano derecha del dictador, Luis Carrero Blanco (1973), foi insult\u00e1u polos ultres al glay\u00edu de \"Taranc\u00f3n, al pared\u00f3n\", varios ministros negaron-y el saludu y tuvo que salir pela puerta trasera de la Ilesia de San Francisco'l Grande pa evitar agresiones. En 1974, con ocasi\u00f3n del Casu A\u00f1overos, l'obispu de Bilbao al que'l r\u00e9xime detuvo pa mandalo al exiliu por mor d'una pastoral, Taranc\u00f3n fizo llorar al Xefe de Est\u00e1u cuando-y comunic\u00f3 que lu excomulgar\u00eden si executaba la citada orden d'expulsi\u00f3n. Como afirm\u00f3 en \"Confesiones\", les sos memories, asoleyaes de forma p\u00f3stuma en 1996, intent\u00f3 deslligar a la Ilesia de la dictadura porque cre\u00eda que la mesma pagara un preciu moral por sofitar al r\u00e9xime que los ciudadanos nun llegaron a perdonar nunca. La so homil\u00eda nel actu relixosu celebr\u00e1u na Ilesia de Los Xer\u00f3nimos depu\u00e9s de la proclamaci\u00f3n de don Xuan Carlos I como rey (payares de 1975), simboliz\u00f3 l'apertura de la Ilesia espa\u00f1ola a la democracia, facilitando'l periodu conoc\u00edu como transici\u00f3n. En 1983, por razones d'ed\u00e1, dimiti\u00f3 del so cargu como arzobispu de Madrid, retir\u00e1ndose a la so tierra natal, onde morri\u00f3 en 1994, siendo enterr\u00e1u en la Colexata de San Isidro, en Madrid."}
{"id": "31106", "revid": "116", "url": "https://ast.wikipedia.org/wiki?curid=31106", "title": "Aarhus", "text": "Aarhus o \u00c5rhus ye la segunda ciud\u00e1 m\u00e1s grande de Dinamarca. Ye'l puertu m\u00e1s importante de Dinamarca. Ta situada na fastera este de la pen\u00ednsula de Xutlandia. Tien una poblaci\u00f3n de ."}
{"id": "31107", "revid": "43102", "url": "https://ast.wikipedia.org/wiki?curid=31107", "title": "Francisco Javier Lauzurica y Torralba", "text": "Francisco Javier Lauzurica y Torralba foi un sacerdote vascu que lleg\u00f3 a ser obispu en varies di\u00f3cesis.\nEntama los sos estudios relixosos na Universid\u00e1 de Comillas, na que se doctor\u00f3 en filosof\u00eda, teolox\u00eda y derechu can\u00f3nicu. \nEl 2 de xunu de 1917 foi orden\u00e1u sacerdote y el 20 de febreru de 1931 foi nom\u00e1u obispu titular de Siniando pol papa P\u00edu XI, como obispu auxiliar del arzobispu Prudencio Melo y Alcalde en Valencia.\nEl 10 de xunu de 1943 foi nom\u00e1u obispu de Palencia.\nEl 8 d'abril de 1949 foi nom\u00e1u obispu d'Uvi\u00e9u, y el 29 d'ochobre de 1954 arzobispu al ser elevada la di\u00f3cesis a sede metropolitana."}
{"id": "31108", "revid": "35", "url": "https://ast.wikipedia.org/wiki?curid=31108", "title": "Copen\u1e25ague", "text": "Copen\u1e25ague (en dan\u00e9s: \"K\u00f8benhavn\") ye la capital de Dinamarca, con 1.167.569 habitantes (2009), asina como la ciud\u00e1 m\u00e1s grande del pa\u00eds. El centru de la ciud\u00e1 de Copen\u1e25ague ye, colos sos , el conceyu m\u00e1s pobl\u00e1u de Dinamarca. Copen\u1e25ague ye la ciud\u00e1 m\u00e1s grande na rex\u00f3n d'\u00d8resund, qu'incl\u00fai les \u00e1rees en dambos llaos del estrechu d'\u00d8resund (en dan\u00e9s; \"\u00d6resund\" en suecu) que separta la islla danesa Sj\u00e6lland de la provincia sure\u00f1a sueca de Sk\u00e5ne."}
{"id": "31109", "revid": "43102", "url": "https://ast.wikipedia.org/wiki?curid=31109", "title": "Moroni", "text": "Moroni (\u00e1rabe:\u0645\u0648\u0631\u0648\u0646\u064a \"M\u016br\u016bn\u012b\") ye la ciud\u00e1 m\u00e1s grande de les Islles Comores y dende 1958 la so capital. Tien una poblaci\u00f3n de . La ciud\u00e1 t\u00e1 allugada na costa oeste de la islla de Gran Comora, Njazidja en comoranu. En Moroni af\u00e1yase l'Aeropuertu Internacional Moroni Hahaya; tami\u00e9n tien un puertu con tresporte regular al continente africanu y les otres islles del archipi\u00e9lagu, asina como a Madagascar y otres islles del Oc\u00e9anu \u00cdndicu.\nEl nome \"Moroni\" quier dicir en comoranu \"nel coraz\u00f3n del fueu\", seique n'alusi\u00f3n a la proximid\u00e1 de la ciud\u00e1 al volc\u00e1n nel Monte Karthala."}
{"id": "31110", "revid": "28171", "url": "https://ast.wikipedia.org/wiki?curid=31110", "title": "Y Wladfa", "text": "Y Wladfa ye la rex\u00f3n que fundaron colonos galesos na provincia del Chubut, na Patagonia, Arxentina, nel sieglu XIX. La colonizaci\u00f3n galesa estableci\u00f3 les primeres bases de civilizaci\u00f3n permanente en Chubut, onde varies de les principales ciudaes fueron fundaes polos colonos, am\u00e1s de mantenese toponimia en gal\u00e9s, ra\u00edga\u00f1os y intercambiu cultural col pa\u00eds de Gales y un usu disminu\u00edu pero vixente del idioma, que se sigue deprendiendo nes escueles privaes.\nLa poblaci\u00f3n d'orixe gal\u00e9s ta integrada dafechu nel restu de la comunid\u00e1, pero munchos descendientes mantienen vivu l'idioma y la cultura, que se renueva cada a\u00f1u cola celebraci\u00f3n del festival denomin\u00e1u Eisteddfod."}
{"id": "31111", "revid": "37624", "url": "https://ast.wikipedia.org/wiki?curid=31111", "title": "Gales", "text": "Gales (en gal\u00e9s \"Cymru\") ye una naci\u00f3n del Reinu Xun\u00edu que s'alluga al oeste de la islla de Gran Breta\u00f1a, onde llenda al oriente con Inglaterra y al occidente colos mares d'Irlanda y C\u00e9lticu del Atl\u00e1nticu. Tien una poblaci\u00f3n total de tres millones de persones y ye un pa\u00eds billing\u00fce, siendo les sos lling\u00fces oficiales el gal\u00e9s y el ingl\u00e9s.\nYe una de les naciones celtes y tien una identid\u00e1 cultural de so que surdi\u00f3 tres la retirada de los romanos de Gran Breta\u00f1a. La derrota de Llewelyn por Dubardu I nel sieglu XIII fin\u00f3 la conquista anglonormanda de Gales y signific\u00f3 el comienzu de sieglos d'ocupaci\u00f3n inglesa.\nEn 1216 Llywelyn el Grande fund\u00f3'l Princip\u00e1u de Gales. A entamos del sieglu XV, ye dicir, cien a\u00f1os dempu\u00e9s de la conquista inglesa, Owain Glyndwr restaur\u00f3 brevemente la independencia definiendo el calter modernu del pa\u00eds.\nEl pa\u00eds incorpor\u00f3se a Inglaterra pol Estatutu de Rhuddlan de 1284 y m\u00e1s sero pol Acta de Xuni\u00f3n de 1536, creando la entid\u00e1 llegal g\u00fcei conocida como Inglaterra y Gales. Nel sieglu XIX desend\u00f3lcose una pol\u00edtica llariega. En 1955 escoy\u00f3se a C\u00e1rdif como capital y en 1999 cre\u00f3se l'Asamblea Nacional de Gales, qu'atiende asuntos internos. El so cabezaleru de gobiernu ye'l Ministru Principal (\"First Minister\").\nLa capital y ciud\u00e1 m\u00e1s grande ye C\u00e1rdif (en gal\u00e9s: \"Caerdydd\"; en ingl\u00e9s: \"Cardiff\"), con 320 000 habitantes.\nEtimolox\u00eda.\nEl nome ingl\u00e9s de Gales, Wales, remanez del anglosax\u00f3n Walas o Wealas (el pa\u00eds de los \"welsh\", 'forasteros'), probablemente de la ra\u00edz xerm\u00e1nica \"*walhaz\", que quier dicir \u00abestranxeru non xerm\u00e1nicu\u00bb. El nome nativu, Cymru, foi adaut\u00e1u baxo la forma Cambria nel llinguax ingl\u00e9s po\u00e9ticu."}
{"id": "31112", "revid": "43102", "url": "https://ast.wikipedia.org/wiki?curid=31112", "title": "Naciones celtes", "text": "Suelen denominase como naciones celtes o pa\u00edses celtes a aquelles rexones que s'identifiquen cola cultura celta o, m\u00e1s espec\u00edficamente, falen una llingua celta.\nOr\u00edxenes.\nEl pueblu y la cultura celtes anicien nuna fastera oriental, los Kurganes, asitiada ente Europa y la India, poro, a estes xentes n\u00f3mase-yos \"indoeuropees\". Esti \u00e1rea, g\u00fcei del sur de Rusia, abarcar\u00eda mesmo les zones mosta\u00f1oses de la Cordalera'l C\u00e1ucasu, que la parte baxa de les estepes allugaes al so pie, entrambos los dos mares Caspio y Negro. Dende ell\u00ed, pel 2000 enantes de la nuesa Era, al empar qu'otros pueblos indoeuropeos, les vagues celtes invadieron Europa.\nEstos Protoceltes, de mano as\u00edtiense en delles fasteres d'Europa del Este: Hungr\u00eda, Bulgaria, Ruman\u00eda, asina como nos pa\u00edses balc\u00e1nicos. Dende esti \u00e1rea, de magar la Ed\u00e1 del Bronce, tresll\u00e1dense asiti\u00e1ndose fondamente pel suroeste d'Alema\u00f1a, esti de Francia y bona parte de lo que g\u00fcei ye Suiza, y ye ent\u00f3s cuando los historiadores entamen a llamalos \"Celtes\". Darr\u00e9u, na Ed\u00e1 del Fierro, nos sieglos VII al V enantes de la Era, arram\u00e1rense per amplies rexones d'Europa invadiendo Alema\u00f1a, Francia y la Pen\u00ednsula Ib\u00e9rica, asina como les Islles Brit\u00e1niques. Pel sieglu III enantes de la nuesa Era, los celtes en nueves vagues tornen otra vuelta pal Este ya invaden el norte d'Italia, Bohemia, Silesia, los pa\u00edses balc\u00e1nicos... algamando hasta l'Asia Menor. Poro, na d\u00f3mina del so mayor puxu, los celtes yeren el pueblu m\u00e1s abondosu y caracter\u00edsticu d'Europa, penriba inda que los Xermanos.\nLes \"seis naciones\".\nLos territorios conocidos como naciones celtes son:\nLa Lliga Celta y el Congresu Celta s\u00f3lo consideren como naciones celtes a aquelles que inda falen una de les lling\u00fces celtes.\nOtres rexones.\nDistintes fasteres como la Islla del Cabu Bret\u00f3n, en Canad\u00e1 o Y Wladfa n'Arxentina asina como dellos llugares de la Pen\u00ednsula Ib\u00e9rica como Asturies, Galicia, Cantabria o Lle\u00f3n son fasteres d'heriedu cultural o hist\u00f3ricu celta. Por embargu, magar que nos primeros sobreviviera una llingua celta cumpliendo asina'l criteriu de la llingua establec\u00edu pola Lliga Celta, nun son consideraos celtes dafechu. De Galicia y Asturies, la Lliga Celta diz \"anque pueden reclamar un heriedu cultural o hist\u00f3ricu celta, nun son aceptaes como miembros de la lliga en basa a la definici\u00f3n lling\u00fc\u00edstica de naci\u00f3n c\u00e9ltica\".\nM\u00fasica.\nUna de les carauter\u00edstiques de la m\u00fasica celta ye una m\u00e9trica pricurosa y complexa qu'amiesta una musicalid\u00e1 y ritmu que puen sonar dacuando mui br\u00e9tigos y aliellos, dacuando se\u00f1ardosos ya murnios; ya inclusive orientales cuando son a afondar nos sos raiga\u00f1os centroasi\u00e1ticos. El patrimoniu de la m\u00fasica popular celta yera bayurosu en cancios relixosos, polifon\u00edes cencielles y tem\u00e1tica so l'amor, la guerra ya la caza.\nNo que cinca a los instrumentos orixinarios ye de sulli\u00f1ar la bayura de xiblates estremaes, la farpa c\u00e9ltica (t\u00edpicu instrumentu de los bardos), la gaita o cornamusa (propiu de bretones, irlandeses, escoceses, asturianos ya gallegos), la bombarda (que n'Espa\u00f1a tien un pariente aver\u00e1u na dulzaina), el viol\u00edn, el cordi\u00f3n, ya los instrumentos de percusi\u00f3n primitivos tradicionales como los panderos, tambores o bodhram.\nEl patrimoniu cultural d'esta civilizaci\u00f3n foi codific\u00e1u al travi\u00e9s del tiempu, recoy\u00edu especialmente polos estudiosos a lo cabero'l sieglu XIX. Otra parte taba vivo na cultura tradicional d'estos pa\u00edses: na so m\u00fasica folcl\u00f3rica, nes sos dances y bailles, na so etnograf\u00eda, nos sos vezos, creyencies y ritos. Esta tradici\u00f3n amestao cola m\u00fasica folk y el rock ye lo que dio como result\u00e1u la m\u00fasica celta d'angua\u00f1o, mesmo na so versi\u00f3n folkie, que na folk-rock."}
{"id": "31116", "revid": "37624", "url": "https://ast.wikipedia.org/wiki?curid=31116", "title": "Ninja", "text": "Un ninja (\u5fcd\u8005, \u201cpersona oculta\u201d) o shinobi (\u5fcd\u3073) yera un tipu de guerreru-esp\u00eda nel Xap\u00f3n medieval. \nNel max\u00edn de los occidentales, ya incluso nel de los xaponeses, per aciu tami\u00e9n de la imaxe tan sopelexada por pel\u00edcules o c\u00f3mics, repres\u00e9ntense los ninja como guerreros vist\u00edos de negru, con un capuchu amazcarando los sos rostros, realizando acrobacies y faza\u00f1es f\u00edsiques en combate, y siendo espertos nes t\u00e9uniques d'escondimientu, d'envelenamientu y, sobre too, de distraici\u00f3n. Les sos principales cualidaes yeren el disimulu y la discreci\u00f3n.\nEl t\u00e9rminu pa denomar una muyer ninja ye kunoichi (\u304f\u30ce\u4e00). Una posible esplicativa de la etimolox\u00eda de \"kunoichi\" ye que cada car\u00e1uter que comp\u00f3n la pallabra (l'hiragana \"ku\" \u304f; el katakana \"no\" \u30ce; y el kanji \"ichi\" \u4e00) ye un trazu del kanji \"onna\" (\u5973), que significa muyer, a cencielles.\nHistoria.\nEsta imaxe rom\u00e1ntica, y el mesmu t\u00e9rminu \"ninja\", son relativamente modernes (alredor de 1780). Los t\u00e9rminos m\u00e1s emplegaos endenantes pa denomar a estos guerreros-esp\u00edes yeren \"shinobi\" o \"shinobu\", dacuando \"rappa\" (\u4e71\u7834), \"suppa\" (\u7d20\u7834, \u6c34\u7834, \u51fa\u629c) o \"kagimono-hiki\", o inclusive \"kusa\" (\u8349, \u201cyerba\u201d, una de les t\u00e9uniques consistente n\u2019esperar atapaos con yerba y atacar les tropes per detr\u00e1s de la que pasaben). Deb\u00edo al so probable orixe xeogr\u00e1ficu, a veces los ninja son tami\u00e9n nomaos \u201chomes d'Iga (\"Iga no mono\") o de Koga, o tami\u00e9n \u201ctropa d'Iga\u201d (\"Iga shu\") o de Koga.\nCr\u00e9yese n\u2019efeutu que los ninjes aniciaben en tropes formaes ente los sieglos VIII y IX, y en \"bushi\" venc\u00edos y ensin se\u00f1or (\"ronin\"), que se refuxaren nes provincies d'Iga y Koga (angua\u00f1o prefeutures de Mie y de Shiga, al pie del llagu Biwa, cerca de Kioto). Tami\u00e9n, ente los probables fundadores del \"ninjutsu\", c\u00fantase\u2019l xeneral chinu Ikai, que s\u2019exili\u00f3 n\u2019Iga a mediaos del sieglu XI y import\u00f3 t\u00e9uniques de combate. Toos estos ten\u00eden en com\u00fan el desaniciu y la derrota y desarrollaron t\u00e9uniques de sobrevivencia naquelles fasteres monteses, de mou que les t\u00e9uniques pragm\u00e1tiques de combate ven\u00eden d'or\u00edxenes estremaos. \nL\u2019establecimientu naquelles fasteres salvaxes y arrodiaes de montes, y poro ensin gran inter\u00e9s econ\u00f3micu y protex\u00edes de les invasiones de los se\u00f1ores vecinos, ensin dulda contribuy\u00f3 a desendolcar un esp\u00edritu d'independencia, con ausencia de reyos con un se\u00f1or y dala esmolici\u00f3n a volvese a la escontra d'antiguos aliaos. A los naturales d'estes provincies nun hab\u00eda quien los obligar a pagar impuestos y gociaben d'una llibert\u00e1 de movimientos que nun ten\u00eden los \"bushi\" (o samur\u00e1is), que s\u00ed taben somet\u00edos a los \"daimyos\" (se\u00f1ores feudales); tampoco nun taben somet\u00edos al \"Bushido\" (\u6b66\u58eb\u9053), el c\u00f3digu d'honor de los \"bushi\", y, poro, pod\u00eden prauticar t\u00e9uniques de guerra irregular (espionax, guerrilla, emboscada, asesinatu). Esto tami\u00e9n contribuy\u00f3 al secretu y, poro, al misteriu que los arrodia. Les grandes families, a les que nun taben subordinaos, utiliz\u00e1benlos pa los sos prop\u00f3sitos (robu, asesinatu). Una de les sos especialidaes principales yera introducise de nueche nos castiellos y campamentos militares y prender fueu, al env\u00eds de facilitar l'asaltu de les tropes regulares. Nun diben necesariamente de negru, como se pinten g\u00fcei, sin\u00f3n que vist\u00eden normal pa llevar la mesma ropa que les sos v\u00edctimes y asina provocar la confusi\u00f3n.\nLa dixebra ente los samur\u00e1is y los ninja ye sicas\u00ed dif\u00edcil d'afitar, como amuesa la vida del c\u00e9lebre guerreru Jubei Mitsuyoshi Yagyu, que foi samur\u00e1i y ninja al empar. Ellabor\u00f3 unos trataos d'estratexa militar llamaos \u201cCuadernos de la Lluna\u201d (Tsuki no sho).\nLes families nobles principiaron a convocar mercenarios (ninja de xuru) dende\u2019l rein\u00e1u del primer emperador del Xap\u00f3n, Jinmu Tenn\u014d. Pero foi nel periodu Kamakura (1192-1333), un periodu marc\u00e1u poles numberoses amarraces ente les families y polos asesinatos, cuando estes pr\u00e1utiques, incluso les que nun s\u2019axustaben al c\u00f3digu \"bushido\", foron les m\u00e1s utilizaes pol poder y los se\u00f1ores feudales. Los antepasaos de los ninja asitiaron de cutiu los sos llares nos montes, onde sofitaron a los prauticantes del \"shugendo\", los \"yamabushi\", que davezu foron los sos maestros d'armes. Hai munchos documentos antiguos qu'amuesen guerreros lluchando con \"tengu\" (deidaes del monte), que yeren en realid\u00e1 \"yamabushi\".\nLos ninja taben probablemente nel orixe de tropes de guerreros asemeyaes a les milicies civiles (\"jizamurai\") que ten\u00eden l'oxetivu de defender la provincia; probablemente nun yeren solo guerreros, sin\u00f3n que ten\u00eden tami\u00e9n otru trabayu (llabradores por exemplu). Ye dif\u00edcil perdatar l'apaici\u00f3n de los ninja, porque trat\u00f3se de xuru d'una evoluci\u00f3n progresiva. El primer usu dat\u00e1u y document\u00e1u de la utilizaci\u00f3n d'estes tropes d'Iga y Koga (\"Iga shu\" y \"Koga shu\") ye ensin dulda l'ataque al castiellu del se\u00f1or Rokkaku de Magari pol se\u00f1or Ashikaga nel 1487. Tokugawa Ieyasu, que foi \"daimyo\" (se\u00f1or feudal) y dempu\u00e9s \"shogun\" (dictador militar de Xap\u00f3n) nel sieglu XVI, recurri\u00f3 davezu a estos \"axentes d'intelixencia\". Pero los ninja yeren tami\u00e9n a veces guerreros subordinaos al so se\u00f1or y nun ten\u00eden denguna rellaci\u00f3n coles families d'Iga y Koga, como por casu los utilizaos por Takeda Shingen nel mesmu periodu. Hab\u00eda m\u00e1s de setenta families ninja en tol territoriu de Xap\u00f3n nesi momentu.\nEl socesu m\u00e1s importante foi, ensin dulda, la sangrienta sumisi\u00f3n de la provincia d'Iga (la provincia actual de Mie, al este de la ciud\u00e1 de Nara) poles tropes d'Oda Nobunaga nel 1579. Nobunaga yera\u2019l rexente (masque nun foi nom\u00e1u \"shogun\" pol emperador), y la independencia d'Iga representaba un desaf\u00edu a la so autorid\u00e1. Los dos primeros intentos de sumisi\u00f3n terminaron en fracasu. Nel terceru invadi\u00f3 la provincia con seis ex\u00e9rcitos dende seis llugares diferentes. \u00c9nte\u2019l n\u00famberu tan elev\u00e1u d'enemigos, les t\u00e9uniques de guerrilla resultaron poco \u00fatiles y les families d'Iga y de Koga foron masacraes. Dellos sobrevivientes foron refuxase en ca los daimyos vecinos (incluyendo a Tokugawa Ieyasu) y punx\u00e9ronse al so serviciu.\nDende ent\u00f3s dellos ninja, llamaos \"onmitsu\", foron emplegaos pol \"shogun\" pa espiar a los daimyos, y otros, los \"oniwaban\", foron utilizaos pa garantizar la segurid\u00e1 al rodiu\u2019l \"shogun\" y la vixilancia del so castiellu, y en cierta midida como polic\u00eda na capital Edo. N\u2019efeutu, el periodu Edo carauter\u00edzase por una relativa paz ente los clanes, y les t\u00e9uniques de dominiu non armaes o con armes non cortantes desarrollaes polos ninja yeren bien interesantes naquel contestu.\nEl \"ninpo\", doctrina de los ninja.\nEl t\u00e9rminu modernu de ninpo (\u5fcd\u6cd5, ninp\u014d), o shinobu ho, designa g\u00fcei la doctrina de los ninja, igual que \"bujutsu\" converti\u00f3se en \"budo\". Pon l'acentu na resistencia, na constancia y na capacid\u00e1 d'adautaci\u00f3n. Por supuestu incl\u00fai les t\u00e9uniques de combate y de sobrevivencia na naturaleza (como\u2019l mimetismu y los primeros auxilios), d'endurecimientu del cuerpu y del esp\u00edritu, pero tami\u00e9n la capacid\u00e1 d'aldovinar el peligru y evitalu. En realid\u00e1\u2019l ninja ten\u00eda que ser quien a escondese, ten\u00eda que poder probar la so adautabilid\u00e1 (flexibilid\u00e1 mental) y nun venceyase a formes fixes y r\u00edxides.\nAl contrario que\u2019l \"bushi\", el ninja nun busca l'enfrentamientu direutu, nun trata d'amosar el so valor, sin\u00f3n sobre too de sobrevivir y llevar a cabu la so misi\u00f3n ensin sentir vergo\u00f1a o anoxu. El ninja va primero tratar de protexese y protexer a la so familia. Per otra parte, pue facese tami\u00e9n referencia al trat\u00e1u chinu d'estratexa \"L\u2019arte de la guerra\", de Sun Tzu, que desendolca les t\u00e9uniques d'informaci\u00f3n y desinformaci\u00f3n nel contestu de la guerra:\nUna de les primeres frases d'esti trat\u00e1u de guerra ye de fechu: \"La guerra b\u00e1sase na mentira.\" Recomienda sobre too usar l'enga\u00f1u pa refugar el combate. De mou qu'esti tipu de comportamientu yera recomend\u00e1u diez sieglos enantes de la primera menci\u00f3n hist\u00f3rica de los ninja.\nEl ninja yera furtivu y secretu. Sab\u00eda c\u00f3mo s\u2019afatar pa facese pasar por dalgui\u00e9n d'otra clas social o d'otra rex\u00f3n. La ense\u00f1anza d'estes t\u00e9uniques nes escueles (\"ryu\") nun se fac\u00eda en grupu como pa los \"bujutsu\".\nEl \"ninjutsu\", les t\u00e9uniques de los ninja.\nEl t\u00e9rminu xapon\u00e9s ninjutsu (\u5fcd\u8853), o shinobi jutsu, designa\u2019l conxuntu de t\u00e9uniques de los ninja, siguiendo los principios del \"ninpo\". Compriende t\u00e9uniques de combate, incluyendo l'usu irregular de les armes convencionales y combate a mano vac\u00eda (\"tai jutsu\"), pero tami\u00e9n t\u00e9uniques de mimetizaci\u00f3n (\"hens\u014d jutsu\", \"doton no jutsu\"), utilizaci\u00f3n d'esplosivos, de velenos, la maxa (\"gen jutsu\"), la nataci\u00f3n, la equitaci\u00f3n, etc.\nPero\u2019l \"ninjutsu\" tami\u00e9n incl\u00fai conocimientos de meteorolox\u00eda, astronom\u00eda, medicina y matem\u00e1tiques que y\u00e1 nun s\u2019ense\u00f1en nos nuesos d\u00edes. Asina, dellos ninja dise\u00f1aron preses o esplotaron mines, de mou que yeren lo qu'agora llamar\u00edemos \u201cinxenieros\u201d.\nArb\u00edes.\nLos ninja usaben armes y materiales carauter\u00edsticos, principalmente preseos de llabranza camudaos. Por aciu de lo muncho que ten\u00eden d'armes ocasionales, la casu\u00edstica ye cuasimente inabarcable, pero ente les m\u00e1s b\u00e1siques t\u00e1n:\nAprendimientu del ninjutsu angua\u00f1o.\nEl ninjutsu foi mui influy\u00edu y enforma deform\u00e1u poles pel\u00edcules, col caltenimientu de la folada del cine d'artes marciales dempu\u00e9s de la muerte de Bruce Lee.\nAl contrario que\u2019l \"Bujutsu\", que se foi tresformando na v\u00eda pac\u00edfica del Budo de los sieglos XVIII al XX, y foi oxetu d'aprendimientu masivu dende finales del sieglu XIX, el \"ninjutsu moderno\" del cine ye davezu una axuntadura reci\u00e9n de diferentes pr\u00e1utiques deportives.\nAngua\u00f1o la escuela moderna de Ninpo m\u00e1s conocida y espardida ye la Bujinkan de Masaaki Hatsumi. Esti maestru estudi\u00f3 na so moced\u00e1 delles artes marciales con Manzo Iwata y Nawa Yumio, y sobre too con Toshitsugu Takamatsu, que fuera guardia personal del emperador chinu Po.\nEl Ninpo modernu promueve los valores de la paciencia, la resistencia, la entereza \u00e9nte los pilancos y el corax.\nLos ninja (\"nin\" tami\u00e9n tien el signific\u00e1u de \u201cconstancia\u201d) yeren persones con munches facetes pero que nam\u00e1i ten\u00eden necesid\u00e1 de recurrir a la violencia cuando les circunstancies lo esix\u00eden, como los bushi. El so inxeniu, mezcl\u00e1u con valent\u00eda, vali\u00f3-yos bien delles lleendes de les que dalgunes (incluyendo l'equivocu sobre\u2019l fechu de que pod\u00eden \"esnalar y caminar sobre l'agua\") nacieron de les pel\u00edcules y\u00e1 citaes: el \u201cboom\u201d ninja de los a\u00f1os 1960 en Xap\u00f3n, que trataba de crear un superhome xapon\u00e9s despu\u00e9s de la derrota de la Guerra del Pac\u00edficu."}
{"id": "31118", "revid": "116", "url": "https://ast.wikipedia.org/wiki?curid=31118", "title": "Shuri-te", "text": "El Shuri-te (\u9996\u91cc\u624b, n\u2019okinawense: Sui-d\u012b; lliteralmente \u201cMano de Shuri\u201d) ye un estilu de k\u00e1rate desarroll\u00e1u nel archipi\u00e9lagu d'Okinawa, concretamente na ciud\u00e1 de Shuri, antigua capital del Reinu de les Ryukyu na redolada de l'actual capital, Naha.\nYe\u2019l nome empleg\u00e1u enantes de la Segunda Guerra Mundial pa \u00fan de los dos grandes estilos dominantes que surdieron n\u2019Okinawa por influyencia de les artes marciales chines, xunto col \"Naha-te\" que, como\u2019l so nome indica, desarroll\u00f3se na ciud\u00e1 de Naha. F\u00e1lase tami\u00e9n del Tomari-te como un tercer estilu, qu'angua\u00f1o permanez s\u00f3lo en dellos kates.\nOrixe.\nEl Shuri-te ye\u2019l result\u00e1u d'amestar a les t\u00e9uniques de llucha llocales otres importaes de China, englobaes xen\u00e9ricamente baxo la denomaci\u00f3n de kenpo de Shaolin. Dizse tami\u00e9n que tuvo importancia nel aniciu del Shuri-te la influyencia del kenjutsu de la escuela Jigen-ryu, prauticada polos samur\u00e1is del clan Satsuma, qu'invadieron les Ryukyu nel 1609.\nSobre too yera la nobleza llocal la clas que prauticaba\u2019l Shuri-te, nel palaciu real de Shuri. El prauticante m\u00e1s antiguu que se conoz d'esti estilu ye Shinjo Choken, miembru de la corte real, ente finales del sieglu XVI y principios del XVII. M\u00e1s tarde apaeci\u00f3 Kanga Sakugawa (1733?-1815), m\u00e1s conoc\u00edu por \"Tode\" Sakugawa (\u201cMano de China\u201d Sakugawa). Esti tuvo seis a\u00f1os de disc\u00edpulu col monxu budista Peichin Takahara, de Shuri, espertu nel Shuri-te primitivu, y m\u00e1s tarde, otros seis a\u00f1os, con Kushanku, deleg\u00e1u militar chinu, espertu en kenpo de Shaolin. Al cabu d'esi deprendimientu, Sakugawa fixo dellos viaxes a China pa perfeicionar l'arte. De la que volvi\u00f3 a Okinawa, Sakugawa foi consider\u00e1u como\u2019l mayor espertu llocal en \"box\u00e9u chinu\"; d'eh\u00ed\u2019l so nomatu de \"Tode\" Sakugawa.\nTode Sakugawa fixo evolucionar abondo\u2019l Shuri-te mezclando les t\u00e9uniques llocales coles del Kung fu. De Kushanku aprendi\u00f3 la postura d'esperar un golpe o un bloqu\u00e9u col pu\u00f1u \u201carm\u00e1u\u201d nel cost\u00e1u, llamada \"hikite\".\nEl so disc\u00edpulu m\u00e1s c\u00e9lebre foi Sokon Matsumura, que cambi\u00f3\u2019l nome de Shuri-te pol de Shorin-ryu. \nSokon Matsumura foi guardia proteutor del \u00faltimo rei d'Okinawa enantes del entamu del periodu Meiji, a mediaos del sieglu XIX. \u00dan de los sos estudiantes principales foi Anko (Yasutsune) Itosu, secretariu y int\u00e9rprete del rei, qu'hab\u00eda ser maestru de dos de los principales divulgadores de los estilos modernos de k\u00e1rate: Gichin Funakoshi, creador del Shotokan, y Kenwa Mabuni, creador del Shito-ryu.\nMaestros.\nLos maestros m\u00e1s importantes del estilu Shuri-te son:\nCarauter\u00edstiques t\u00e9uniques.\nEl Shuri-te bas\u00e1base sobre too en golpes direutos y potentes a puntos vitales, y en defenses n\u2019\u00e1ngulu. Les sos t\u00e9uniques principales exec\u00fatense con rapidez y fuercia, centr\u00e1ndose nun solu golpe definitivu. Tami\u00e9n fai usu de golpes d'esmenu a mano abierta, pataes reutes y angulares a nivel baxu, y golpes colos antebrazos. Deb\u00edo al so usu na guardia de los reis de les Ryukyu, incluy\u00eda estratexes de proteici\u00f3n, reaici\u00f3n y evacuaci\u00f3n del protex\u00edu, qu'inda g\u00fcei pueden apreciase nos \u201cbunkai\u201d (interpretaciones) non deportivos, y nos \u201cembusen\u201d (llinies de percorr\u00edu) de los kates de los estilos actuales de k\u00e1rate que deriven del Shuri-te. \nFormes.\nLes formes, o kata, m\u00e1s importantes del Shuri-te son:\nEscueles derivaes.\nLes escueles o estilos derivaos del Shuri-te, desarrollaos la mayor\u00eda y\u00e1 nes islles principales de Xap\u00f3n, incl\u00fain: Shotokan, Wado-ryu, Shito-ryu, Motobu-ryu, Shorin-ryu, Shudokan, Keishinkan, y Shorinji-ryu. Tami\u00e9n influy\u00f3, ente otros, nel Kyokushinkai ya inclusive nel Taekwondo."}
{"id": "31119", "revid": "43102", "url": "https://ast.wikipedia.org/wiki?curid=31119", "title": "Islles Agalega", "text": "Les Islles Agalega son dos islles nel Oc\u00e9anu \u00cdndicu, tan 1,100\u00a0km (700 milles) al norte de Mauriciu en siendo gobernaes por esti pa\u00eds. Les islles tienen una superfice total de 24\u00a0km\u00b2, la Islla Norte 14.3\u00a0km\u00b2 y la Islla Sur 9.7\u00a0km\u00b2. \nLa Islla Norte tien l'\u00fanicu aer\u00f3dromu de les islles, am\u00e1s de la capital Vingt Cinq y el pueblu de La Fourche, mentantu que na Islla Sur all\u00fagase'l pueblu de Sainte Rita. La mayor industria de les islles ye la producci\u00f3n de cocos polos que son conoc\u00edos.\nEtimolox\u00eda.\nAnque hai varies teor\u00edes sobro l'orixe del nome de les islles la esplicaci\u00f3n m\u00e1s afaya\u00edza ta rellacionada col esplorador gallegu Xuan da Nova, quien descubri\u00f3 les islles nel 1501 mentantu trabayaba pa los portugueses. Xuan yera conoc\u00edu populamante como Jean Gallego, seg\u00fan Jean Baptiste Beno\u00eet Eyri\u00e8s en sos \"Les Nouvelles Annales de Voyage\" (Volume 38, pax 88). Galego ye'l xentiliciu en gallegu de daquien de Galicia, Espa\u00f1a. \"Agalega\" ser\u00eda la versi\u00f3n femenina d'esi xentiliciu."}
{"id": "31120", "revid": "116", "url": "https://ast.wikipedia.org/wiki?curid=31120", "title": "Gabino D\u00edaz Merch\u00e1n", "text": "Gabino D\u00edaz Merch\u00e1n foi un sacerdote asturianu y arzobispu em\u00e9ritu d'Uvi\u00e9u.\nEstudi\u00f3 nel seminariu de Toledo y posteriormente na Universid\u00e1 Pontificia de Comillas, llicenci\u00e1ndose en Filosof\u00eda y algamando'l doctor\u00e1u en Teolox\u00eda.\nOrd\u00e9nase en Comillas el 13 de xunetu de 1952, en 1956 capell\u00e1n moz\u00e1rabe y en 1960 obispu de Guadix-Baza el 23 de xunetu de 1965 consagr\u00e1ndose el 22 d'agostu de 1965.\nE 4 d'agostu de 1969 recibe una bulda papal pa dirixir l'Archidi\u00f3cesis d'Uvi\u00e9u tomando posesi\u00f3n el 20 de setiembre de 1969 celebrando una misa en Cuadonga. \nEn 1981 foi elix\u00edu presidente de la Conferencia Episcopal Espa\u00f1ola, cargu qu'ocupar\u00e1 hasta 1987.\nYe f\u00edu adoptivu d'Uvi\u00e9u y tien la medaya d'Oru de la ciud\u00e1 concedida el 10 de febreru de 1995.\nEl 7 de xineru de 2002 renuncia tras el permisu de Xuan Pablu II al arzobisp\u00e1u siendo sustituy\u00edu por Carlos Osoro."}
{"id": "31121", "revid": "10224", "url": "https://ast.wikipedia.org/wiki?curid=31121", "title": "Shurite", "text": ""}
{"id": "31122", "revid": "116", "url": "https://ast.wikipedia.org/wiki?curid=31122", "title": "Naha-te", "text": "El Naha-te (\u90a3\u8987\u624b, \u201cNafa-di\u201d n\u2019okinawense) ye, xunto col Shuri-te y el Tomari-te, \u00fan de los tres estilos tradicionales del K\u00e1rate d'Okinawa (antiguu \"Tode\": \u5510\u624b, \u201cmano de China\u201d). Estes denominaciones, incluyendo les de \u201cTode\u201d (Tudi) o \u201cTe\u201d (Di, \u201cmano\u201d), qu'englobaben a toes estes escueles, empleg\u00e1bense s\u00f3lo enantes de la II Guerra Mundial. En concreto\u2019l Naha-te ye orixinariu de Naha, actual capital de la prefeutura d'Okinawa, Xap\u00f3n.\nHistoria.\nEl maestru que probablemente m\u00e1s influy\u00f3 na sistematizaci\u00f3n y espardimientu del Naha-te foi Kanryo Higaonna (1853-1916), que lleg\u00f3 a tener el grau de \u201cSaiko Shihan\u201d (Gran Maestru).\nEl maestru Higaonna ten\u00eda conocimientos de les artes marciales llocales, pero taba mui interes\u00e1u en conocer y estudiar el kenpo chinu, y foi un funcionariu llam\u00e1u Arakaki Seisho (1840-1918) el que-y dio la oportunid\u00e1. Dempu\u00e9s d'estudiar con \u00e9l Luohan Quan, Higaonna march\u00f3 a China, onde pas\u00f3 catorce a\u00f1os estudiando artes marciales y herborister\u00eda. Nes tierres sure\u00f1es de Fujian (Fukien) estudi\u00f3 con dellos maestros, pero sobre too con \u00fan al qu'\u00e9l llamaba Ru Ru Ko (1852-1930), col qu'aprendi\u00f3 l'estilu de la \u201cGrulla Blanca de Fujian\u201d, qu'hab\u00eda ser la influyencia china m\u00e1s decisiva del Naha-te, tresmitida por exemplu a travi\u00e9s del kata Sanchin.\nAcabante volver a Okinawa, Sensei Higaonna, col env\u00eds de devolver los favores y los cuartos qu'invirtieren n\u00e9l, foi al mercadel que-y facilitara\u2019l viaxe a China y tom\u00f3 al f\u00edu de so como alumnu.\nLa sonad\u00eda de l'habilid\u00e1 y eficacia de les sos t\u00e9uniques espardi\u00f3se pasu ente pasu, lo que llev\u00f3 a Higaonna a ser instructor de los miembros de la familia real d'Okinawa. M\u00e1s tarde, los sos estudiantes, como Chojun Miyagi y Kenwa Mabuni, desarrollaron los sos propios estilos.\nLos maestros m\u00e1s conoc\u00edos del Naha-te son:\nCarauter\u00edstiques t\u00e9uniques.\nLes t\u00e9uniques del estilu \"Naha-te\" carauter\u00edcense sobre too por ser r\u00e1pides y a curtia distancia, mui precises, con movimientos circulares y posiciones altes.\nEl Naha-te, por ser un estilu de \u201cbox\u00e9u curtiu\u201d, ye acion\u00e1u pa combate al contautu y n\u2019espacios zarraos, y tien bayura de tornes y movimientos corporales (\u201ctai sabaki\u201d) xiratorios pa quitase golpes y, si a mano vien, safase y contratacar. Tien tami\u00e9n contrataques d'agarre y presi\u00f3n sobre\u2019l brazu atacante. Am\u00e1s de los golpes, l'entrenamientu incl\u00fai t\u00e9uniques de respiraci\u00f3n, al env\u00eds de canalizar la enerx\u00eda Ki.\nFormes.\nLa llista de kates del Naha-te reflexa les t\u00e9uniques de movimientu y respiraci\u00f3n. Kates importantes del estilu son:"}
{"id": "31123", "revid": "10224", "url": "https://ast.wikipedia.org/wiki?curid=31123", "title": "Nahate", "text": ""}
{"id": "31126", "revid": "28171", "url": "https://ast.wikipedia.org/wiki?curid=31126", "title": "Carlos Osoro", "text": "Carlos Osoro Sierra ye un arzobispu espa\u00f1ol qu'ocupa angua\u00f1o la C\u00e1tedra Madrid. Ye tami\u00e9n Vicepresidente de la Conferencia Episcopal Espa\u00f1ola dende 2014\nVida.\nYe instructor elemental d'Educaci\u00f3n F\u00edsica, diplom\u00e1u en Maxisteriu y llicenci\u00e1u en Matem\u00e1tiques. Finalizada la so formaci\u00f3n, exerci\u00f3 la docencia colos Hermanos de la Salle."}
{"id": "31127", "revid": "239", "url": "https://ast.wikipedia.org/wiki?curid=31127", "title": "Carlos Osoro Sierra", "text": ""}
{"id": "31129", "revid": "37624", "url": "https://ast.wikipedia.org/wiki?curid=31129", "title": "Tomari-te", "text": "El Tomari-te (\u6cca\u624b, Tumai-di n\u2019okinawense: \u201cMano de Tomari\u201d) ye un t\u00e9rminu refer\u00edu a una tradici\u00f3n de les artes marciales (les qu'hab\u00eden conocese como K\u00e1rate sobre too dempu\u00e9s de la II Guerra Mundial) qu'aniciaren na ciud\u00e1 de Tomari (Okinawa, Xap\u00f3n). Bas\u00e1u nel estilu nativu de llucha a mano vac\u00eda que ven\u00eda esistiendo dende cuantisimay\u00e1 n\u2019Okinawa, el Tomari-te espoxig\u00f3 muncho pola influyencia de diplom\u00e1ticos chinos y otres persones habilidaes en \u201dQuan fa\u201d o kenpo, ente otres Wang Ji, Anan y Ason, a finales del sieglu XVII. Xuntamente col Naha-te y el Shuri-te, el Tomari-te forma parte d'una familia d'artes marciales que foron en xunto llamaes Tode-jutsu o To-de (\u201cMano de China\u201d, Tui-di n\u2019okinawense).\nHistoria.\nEl prauticante m\u00e1s antiguu que se conoz de Tomari-te, neto que de \"Shuri-te\", ye Shinjo Choken, miembru la corte real d'Okinawa haza finales del sieglu XVI, principios del XVII. M\u00e1s tarde destaca Kanga \u201cTode\u201d Sakugawa (1733?-1815), disc\u00edpulu primero en Shuri del monxu budista Peichin Takahara y dempu\u00e9s de Kushanku, deleg\u00e1u militar chinu, espertu en kenpo de Shaolin.\nLa figura m\u00e1s relevante del Tomari-te ye Kosaku Matsomora (1829-1898), disc\u00edpulu de \u201cTode\u201d Sakugawa que principiara con Karyu Sokyu y con Kishin Teruya, maestros del orixinal Tomari-te, y qu'entrenara tami\u00e9n col mercadel chinu Chinto (tami\u00e9n conoc\u00edu como Annan). Ye per aciu de Matsomora que los dos estilos, Tomari-te y Shuri-te son tan asemeyaos.\nLos sos socesores foron Chotoku Kyan (1870-1945), Choki Motubu (1870-1944), Arakaki Ankichi (1899-1927) y, sobre too, Shoshin Nagamine (1907-1997), qu'estudi\u00f3 K\u00e1rate colos tres primeros y cre\u00f3 la escuela Matsubayashi Shorin-ryu (Matsubayashi-ryu).\nOtros destacaos maestros okinawenses de Tomari-te foron Kokan Oyadomari y Gikei Yamazato.\nEstilos \u201cmodernos\u201d derivaos del Tomari-te, son, ente otros: Motobu-ryu, Matsubayashi-ryu, Shorinji-ryu, Gohaku-kai y Matsumora-ryu Kotokukai.\nCarauter\u00edstiques t\u00e9uniques.\nEl Tomari-te consid\u00e9rase mui pr\u00f3ximu al Shuri-te, por mor de que compart\u00eden los mesmos raiga\u00f1os, por exemplu l'amestadura a les t\u00e9uniques llocales de t\u00e9uniques de combate que ven\u00eden del norte de China, el kenpo de Shaolin en particular. Como\u2019l Shuri-te, tami\u00e9n el Tomari-te evolucion\u00f3 al estilu Shorin-ryu. Pero ye la llinia Shorin-ryu que ta na base del \"Shotokan\", del \"Wado-ryu\", del Kyokushinkai, y inclusive del Taekwondo, nun ye la del Tomari-te, sin\u00f3n la que surdi\u00f3 del \"Shuri-te\".\nKates importantes de Tomari-te son:"}
{"id": "31130", "revid": "10224", "url": "https://ast.wikipedia.org/wiki?curid=31130", "title": "Tomarite", "text": ""}
{"id": "31131", "revid": "10224", "url": "https://ast.wikipedia.org/wiki?curid=31131", "title": "Gensei-ryu", "text": ""}
{"id": "31132", "revid": "37624", "url": "https://ast.wikipedia.org/wiki?curid=31132", "title": "Dojo", "text": "Un dojo (\u9053\u5834, d\u014dj\u014d) ye un t\u00e9rminu xapon\u00e9s que lliteralmente significa \"llugar de la v\u00eda\". Los primeros \u201cdojos\u201d taben cabo los templos. El t\u00e9rminu pue referise a un llugar pa la pr\u00e1utica formal de cualesquier de les artes \"do\" (vies de desarrollu personal a travi\u00e9s de la pr\u00e1utica art\u00edstica) xaponeses, pero consid\u00e9rase davezu\u2019l llugar d'axuntamientu formal de los estudiantes de cualesquier estilu xapon\u00e9s d'artes marciales, onde se faen los entrenamientos, los es\u00e1menes y otres xuntes rellacionaes.\nYe nam\u00e1i n\u2019Occidente onde\u2019l t\u00e9rminu \"dojo\" s\u2019identifica esclusivamente con llugar d'entrenamientu de les artes marciales. En Xap\u00f3n cualesquier edificiu o sala pal entrenamientu f\u00edsicu (inclusive les academies de llucha llibre profesional) pue recibir el nome de \"dojo\" dependiendo del contestu.\nDojos d'artes marciales.\nPa los prauticantes de les artes marciales xaponeses, el \"dojo\" ye un sitiu especial, qu'hai que curiar con procuru. N\u00e9l nun se permite llevar puestos los zapatos. En munchos estilos ye tradicional entamar y/o finar la sesi\u00f3n d'entrenamientu con una llimpieza ritual del dojo (\"soji\"). Am\u00e1s de los evidentes beneficios hix\u00e9nicos d'una llimpieza regular, esto val tami\u00e9n pa reforzar la idea de que\u2019l \"dojo\" tien que se sofitar y xestionar polos propios estudiantes, non pol personal d'ense\u00f1anza. Esta actit\u00fa perdi\u00f3se en munchos dojos modernos de car\u00eds comercial que tan fundaos y dirix\u00edos por un peque\u00f1u grupu d'instructores o d'otres persones. En realid\u00e1 nun ye raro que n\u2019escueles tradicionales (koryu) los dojos nun s\u2019usen pal entrenamientu diariu, sin\u00f3n que s\u2019acuten pa ocasiones m\u00e1s formales o simb\u00f3liques. L\u2019entrenamientu cotidianu faise davezu al aire llibre o en sitios non tan formales.\nMunchos dojos tradicionales siguen un modelu fixu con \u201cshomen\u201d (par\u00e9 frontal, u se coloquen dellos elementos rituales) y entraes distintes usaes de forma precisa seg\u00fan los rangos d'estudiantes y instructores. Davezu los estudiantes entren pela esquina baxera izquierda del \"dojo\" seg\u00fan se mira al \"shomen\", y los instructores pela esquina cimera derecha. Normalmente nel shomen hai un \u201ckamidana\u201d (zona acutada pa poner un altar Shinto) y otros apareyos. Munchos prauticantes d'artes marciales suelen confundir \u201ckamiza\u201d (asientu d'honor) con \u201ckamidana\u201d. Munchos otros apareyos pueden ensamase pel \"dojo\", por casu\u2019l \u201ckanban\u201d o autorizaci\u00f3n de la escuela per parte d'un estilu, y elementos como los tambores \u201ctaiko\u201d o les armadures \u201cyoroi\u201d. Nun ye raro tampoco atopar caligraf\u00edes del nome del \"dojo\" y el \"dojo kun\" (regles \u00e9tiques del dojo) nun llugar destac\u00e1u del shomen. Tami\u00e9n los visitantes suelen tener acutao un sitiu especial, dependiendo del so rangu y posici\u00f3n social. Les armes y otros preseos d'entrenamientu col\u00f3quense davezu na par\u00e9 trasera.\nUn \"hombu dojo\" d'un estilu ye la sede central alministrativa y docente d'un estilu o grupu particular d'artes marciales.\nDellos \"hombu dojo\" famosos de Xap\u00f3n son:\nOtres sales d'entrenamientu.\nOtros nomes de sales d'entrenamientu qu'equivalen a \"dojo\" son, ente otros:\nNel Budismu Zen.\nEl t\u00e9rminu \"dojo\" \u00fasase tami\u00e9n pa describir les sales onde los budistes Zen prautiquen la meditaci\u00f3n zazen. A veces \u00fasase empara del t\u00e9rminu \"zendo\", que ye m\u00e1s espec\u00edficu y m\u00e1s ampliamente us\u00e1u. Sicas\u00ed los grupos europeos de Soto Zen afiliaos a l'Asociaci\u00f3n Zen Internacional prefieren usar \"dojo\" en vez de \"zendo\" pa describir les sos sales de meditaci\u00f3n como fac\u00eda\u2019l so maestru fundador, Taisen Deshimaru."}
{"id": "31138", "revid": "43102", "url": "https://ast.wikipedia.org/wiki?curid=31138", "title": "Archidi\u00f3cesis d'Uvi\u00e9u", "text": "L'Archidi\u00f3cesis d'Uvi\u00e9u ye una de les 70 di\u00f3cesis d'Espa\u00f1a. Foi di\u00f3cesis hasta qu'en 1954 foi elevada al rangu d'archidi\u00f3cesis. Ye la di\u00f3cesis metropolitana de la provincia eclesi\u00e1stica d'Uvi\u00e9u, qu'incluye, arriendes de la d'Uvi\u00e9u a les di\u00f3cesis d'Astorga, Lle\u00f3n y Santander.\nEl so arzobispu ye Jes\u00fas Sanz Montes, que tien como obispu ausiliar a Juan Antonio Men\u00e9ndez Fern\u00e1ndez, y ye arzobispu em\u00e9ritu Gabino D\u00edaz Merch\u00e1n.\nLa Santa Sede dio-y a la di\u00f3ceis uvie\u00edna la celebraci\u00f3n d'un a\u00f1u santu en 2008 pa celebrar el mil doscientos aniversariu de la Cruz de la Victoria y mil cien de la Cruz de los \u00c1nxeles.\nDivisi\u00f3n territorial.\nLa di\u00f3cesis d'Uvi\u00e9u (2014) ta dividida en tr\u00e9s vicar\u00edes:\nEl total de parroquies de la di\u00f3cesis (2014) ye de 936."}
{"id": "31140", "revid": "735", "url": "https://ast.wikipedia.org/wiki?curid=31140", "title": "Pennsylvania", "text": "La Mancomunid\u00e1 de Pennsylvania (n'ingl\u00e9s, \"Commonwealth of Pennsylvania\") ye un est\u00e1u de los Estaos Xun\u00edos. All\u00fagase al noreste del pa\u00eds, y pertenez a la rex\u00f3n que se conoz como \"Mid-Atlantic states\". Llenda al norte con Nueva York y la provincia canadiana d'Ontario, al este con Nueva Jersey, al sur con Delaware y Maryland, al suroeste con Virxinia Occidental y al oeste con Ohio. Tien una estensi\u00f3n de 119.282 km\u00b2 y una poblaci\u00f3n . Ye, poro, el trentenu tercer est\u00e1u m\u00e1s grande de los Estaos Xun\u00edos y el sextu m\u00e1s pobl\u00e1u.\nLa so capital ye Harrisburg, y les ciudaes m\u00e1s poblaes Filadelfia, Pittsburgh, Allentown y Erie."}
{"id": "31141", "revid": "116", "url": "https://ast.wikipedia.org/wiki?curid=31141", "title": "Ensame Sidreru", "text": "L' Ensame Sidreru ye una asociaci\u00f3n cultural que se dedica al campu de la sidra y la cultura sidrera. \u00c9nte les sos actividaes ta asoleyar la revista mensual La Sidra dende 2003."}
{"id": "31142", "revid": "28171", "url": "https://ast.wikipedia.org/wiki?curid=31142", "title": "Ohio", "text": "Ohio ye un est\u00e1u de los Estaos Xun\u00edos. Asiti\u00e1u na rex\u00f3n del Mediu Oeste, llenda cola provincia canadiense d'Ontario al norte, con Michigan al noroeste, con Indiana al oeste, con Kentucky al sur, con Virxinia Occidental al sureste y con Pennsylvania al este. Tien una estensi\u00f3n de 116.096 km\u00b2 y una poblaci\u00f3n estimao (U.S. Census Bureau, 2009) de 11.542.645 habitantes. Ye, poro, el trentenu cuartu est\u00e1u m\u00e1s grande de los Estaos Xun\u00edos, y el s\u00e9ptimu m\u00e1s pobl\u00e1u.\nLa so capital, y ciud\u00e1 m\u00e1s poblada, ye Columbus. Otres ciudaes importantes del est\u00e1u son Cincinnati, Cleveland, Toledo y Akron."}
{"id": "31143", "revid": "37624", "url": "https://ast.wikipedia.org/wiki?curid=31143", "title": "Oficina del Censu de los Estaos Xun\u00edos", "text": "La Oficina del Censu de los Estaos Xun\u00edos () ye una axencia principal del \"U.S. Federal Statistical System\" (Sistema Estad\u00edsticu Federal de los Estaos Xun\u00edos), ente gubernamental responsable de la producci\u00f3n de datos sobre la poblaci\u00f3n y la econom\u00eda estauxunidenses. El so direutor ye, dende'l 8 d'agostu de 2013, l'estad\u00edsticu John H. Thompson. La oficina pertenez al Departamentu de Comerciu, y el so direutor ye nom\u00e1u direutamente pol presidente del pa\u00eds.\nEsti departamentu, equivalente al Institutu Nacional d'Estad\u00edstica espa\u00f1ol, fund\u00f3se en 1903. Tien como misi\u00f3n principal la ellaboraci\u00f3n decenal d'un censu, que s'usa pa determinar, ente m\u00e1s coses, el n\u00famberu de miembros na C\u00e1mara de Representantes que-y correspuenden a cada est\u00e1u. Lo avezao ye facelos nos a\u00f1os acabaos en 0, magar que la oficina fai tami\u00e9n estimaciones y proyeiciones ente recuentu y recuentu. Arriendes d'eso, la Oficina del Censu ellabora de contino estad\u00edstiques, censos y encuestes de tem\u00e1tica variada, neto nel campu de la demograf\u00eda que nel de la econom\u00eda y el comerciu. Los sos datos \u00fasense como base pal repartu a\u00f1al d'hasta 400.000 millones de d\u00f3lares en fondos federales, y permiten tomar decisiones razonaes y basaes en datos rigurosos a les autoridaes estatales y locales y a les empreses.\nLa s\u00e9 de la oficina ta, dende 1942, en Suitland (Maryland). Ell\u00ed acabaron de construyise, en 2007, nueves instalaciones, nes que trabayen los sos 4.000 trabayadores. Am\u00e1s d'ell\u00ed, hai doce oficines rexonales de la Oficina del Censu en Boston, Nueva York, Filadelfia, Detroit, Chicago, Kansas City, Seattle, Charlotte, Atlanta, Dallas, Denver y Los Angeles, y un centru nacional de procesamientu de datos con s\u00e9 en Jeffersonville (Indiana)."}
{"id": "31144", "revid": "182", "url": "https://ast.wikipedia.org/wiki?curid=31144", "title": "U.S. Census Bureau", "text": ""}
{"id": "31145", "revid": "735", "url": "https://ast.wikipedia.org/wiki?curid=31145", "title": "Virxinia", "text": "La Mancomunid\u00e1 de Virxinia (n'ingl\u00e9s, \"Commonwealth of Virginia\") ye un est\u00e1u de los Estaos Xun\u00edos. Asiti\u00e1u na costa atl\u00e1ntica, pertenez a lo que se conoz como \u00abel Sur\u00bb, una rex\u00f3n que, poles sos peculiares circunstancies hist\u00f3riques, presenta rasgos culturales espec\u00edficos y dixebraos de los de los estaos vecinos. Tien una estensi\u00f3n de 110.785 km\u00b2 y una poblaci\u00f3n (U.S. Census Bureau, 2009) de 7.882.590 habitantes. Ye, poro, el trentenu quintu est\u00e1u m\u00e1s grande de los Estaos Xun\u00edos y el docenu m\u00e1s pobl\u00e1u.\nLa so capital ye Richmond, mentantu que la ciud\u00e1 m\u00e1s poblada ye Virginia Beach (440.415 habitantes, que faen d'ella la cuarentena primer ciud\u00e1 m\u00e1s poblada del pa\u00eds, en 2008)."}
{"id": "31147", "revid": "37624", "url": "https://ast.wikipedia.org/wiki?curid=31147", "title": "La Baronia de Rialb", "text": "La Baronia de Rialb ye un conceyu de la provincia de Lleida, comarca de la Noguera (Catalu\u00f1a)."}
{"id": "31151", "revid": "2", "url": "https://ast.wikipedia.org/wiki?curid=31151", "title": "Oriciu", "text": ""}
{"id": "31152", "revid": "2", "url": "https://ast.wikipedia.org/wiki?curid=31152", "title": "Oricios", "text": ""}
{"id": "31154", "revid": "116", "url": "https://ast.wikipedia.org/wiki?curid=31154", "title": "John Lennon", "text": "John Winston Ono Lennon foi un m\u00fasicu, cantante y compositor que salt\u00f3 a la fama mundialmente como unu de los miembros fundadores del grupu brit\u00e1nicu The Beatles y, xunto con Paul McCartney, form\u00f3 una de les parexes de compositores m\u00e1s esitoses del sieglu XX.\nBiograf\u00eda.\nNaci\u00f3 y creci\u00f3 en Liverpool, pasando buena parte de la so ne\u00f1ez y adolescencia viviendo colos sos t\u00edos Mimi y George Smith, que nun ten\u00eden f\u00edos propios.\nLa so madre, Julia, fin\u00f3, v\u00edctima d'un accidente automovil\u00edsticu, cuando'l mozu John cuntaba 17 a\u00f1os.\nEn Liverpool familiarizar\u00edase col x\u00e9neru musical skiffle cuando yera adolescente, formando la banda The Quarrymen en 1957 al pie de Paul McCartney, que posteriormente terminar\u00eda convirti\u00e9ndose en The Beatles en 1960. Cuando'l grupu entam\u00f3 a dixebrase hasta la so disoluci\u00f3n a finales d'esa d\u00e9cada, Lennon entam\u00f3 una carrera como solista, que tar\u00eda marcada por \u00e1lbumes cr\u00edticamente aclamaos, incluyendo \"John Lennon/Plastic Ono Band\" y \"Imagine\", asina como ic\u00f3niques canciones como \u00abGive Peace a Chance\u00bb y la propia \u00abImagine\u00bb.\nDemostr\u00f3 un car\u00e1cter bien rebelde na m\u00fasica, el cine, los llibros y dibuxos, y nes conferencies de prensa y entrevistes. Foi pol\u00e9micu al travi\u00e9s de les sos aiciones pola paz, xunto cola so muyer Y\u014dko Ono. \nEn 1971, trellad\u00f3se a vivir a Nueva York, onde la so oposici\u00f3n a la guerra de Vietnam dio llugar a una riestra d'intentos del gobiernu de Richard Nixon a expulsalu del pa\u00eds, mientres que les sos canciones fueron adoptaes como himnos pal movimientu contra la guerra. Dempu\u00e9s del so auto-impuestu \u00abretiru\u00bb de la industria musical en 1975, pa dedica-y tiempu a la so familia, Lennon volvi\u00f3 a surdir en 1980 con un \u00e1lbum de regresu, \"Double Fantasy\", pero foi asesin\u00e1u tres selmanes dempu\u00e9s del so llanzamientu, el 8 d'avientu de 1980, d'un disparu na cabeza perpet\u00e1u por Mark David Chapman, un supuestu almirador a quien Lennon -y autografi\u00f3 un discu esa mesma ma\u00f1ana.\nDiscograf\u00eda.\n *Unfinished Music No. 1: Two Virgins (con Yoko Ono) (1968)\n *Unfinished Music No. 2: Life with the Lions (con Yoko Ono) (1969)\n *Wedding Album (con Yoko Ono) (1969)\n *John Lennon/Plastic Ono Band (1970)\n *Imagine (1971)\n *Some Time in New York City (con Yoko Ono) (1972)\n *Mind Games (1973)\n *Walls and Bridges (1974)\n *Rock 'n' Roll (1975)\n *Double Fantasy (con Yoko Ono) (1980)\n *Milk and Honey (p\u00f3stumu, con Yoko Ono) (1984)"}
{"id": "31155", "revid": "37624", "url": "https://ast.wikipedia.org/wiki?curid=31155", "title": "Cheyenne (Wyoming)", "text": "Cheyenne ye la capital del est\u00e1u norteamericanu de Wyoming, y tami\u00e9n la del cond\u00e1u de Laramie. Ye, colos sos 63.243 habitantes (U.S. Census Bureau, 2020), la mayor del est\u00e1u.\nFoi fundada en 1867, no que ent\u00f3ncenes yera'l territoriu de Dakota, pol xeneral Greenville M. Dodge nel llugar nel que la llinia de la \"Union Pacific Railroad\" cruciaba'l r\u00edu Crow Creek, afluente del r\u00edu South Platte. Lo que naci\u00f3 como Crow Creek Crossing fue nom\u00e1u despu\u00e9s, n'honor de la tribu india hom\u00f3nima, Cheyenne. La ciud\u00e1 creci\u00f3 bien ceo, porque munchos pensaron que la construcci\u00f3n del ferrocarril diba traer prosperid\u00e1 al territoriu. Ansina, nam\u00e1i que cuatro meses dempu\u00e9s de la so fundaci\u00f3n y\u00e1 viv\u00eden nella cuatro mil persones. Munches colaron m\u00e1s pal oeste siguiendo la construcci\u00f3n del tren, pero la ciud\u00e1, la \u00fanica del territoriu de Wyoming, convirti\u00f3se nel so centru alministrativu y en s\u00e9 de delles instituciones militares que llegaron a id de g\u00fcei, am\u00e1s de nel cargaderu, nel cit\u00e1u ferrocarril, del gan\u00e1u de tola rodiada.\nLa so activid\u00e1 econ\u00f3mica ta fuertemente venceyada al sector p\u00fablicu. Nella tienen la s\u00e9 la mayor\u00eda de les oficines de l'alministraci\u00f3n estatal, y, d'otra banda, hai munches persones que trabayen na base a\u00e9rea militar Francis E. Warren. La ciud\u00e1 ent\u00e1 ye un \u00f1udu ferroviariu importante, y dientro de los intentos de l'alministraci\u00f3n llocal por diversificar la econom\u00eda de la ciud\u00e1, foron instal\u00e1ndose centros de distribuci\u00f3n de delles empreses como Lowe's o Wal-Mart. La ciud\u00e1 ye, tami\u00e9n, la s\u00e9 de la empresa de tiendes d\"'outlet\" Sierra Trading Post, de la de comida r\u00e1pida Taco John's y de la compa\u00f1\u00eda a\u00e9rea Great Lakes Airlines. Na rodiada de la ciud\u00e1, aprovechando la circunstancia de que Cheyenne ye una de les ciudaes m\u00e1s ventoses d'Estaos Xun\u00edos, tan sac\u00e1ndose alantre proyeutos d'instalaci\u00f3n de molinos e\u00f3licos pa producir enerx\u00eda."}
{"id": "31156", "revid": "43102", "url": "https://ast.wikipedia.org/wiki?curid=31156", "title": "Honolulu", "text": "Honolulu (\"llugar d'abellugu\" en \u1e25awaianu) ye la capital y la mayor concentraci\u00f3n urbana del est\u00e1u d'Estaos Xun\u00edos de \u1e24awai. Ta asitiada al sureste de la islla d'Oahu y ten\u00eda, nel censu del 2000, una poblaci\u00f3n de 374.701 habitantes, con un total de 998.714 na so \u00e1rea metropolitana en 2015(U.S. Census Bureau). Ye la capital del archipi\u00e9lagu dende 1845 y alcanz\u00f3 sonad\u00eda mundial el 7 d'avientu de 1941, cuando Xap\u00f3n atac\u00f3 los barcos de guerra d'Estaos Xun\u00edos que taben atracaos nel so puertu, Pearl Harbor, lo que fizo qu'Estaos Xun\u00edos entrara na Segunda Guerra Mundial. Ye, tami\u00e9n, el llugar de nacimientu del 44\u00ba presidente de los Estaos Xun\u00edos, Barack Obama.\nHistoria.\nLa llegada de los primeros pobladores de la zona, polinesios, nun ta clara, pero hai nicios arqueol\u00f3xicos qu'amuesen que la zona y\u00e1 taba poblada nel sieglu XII. El primer europ\u00e9u qu'atrac\u00f3 nel puertu de Honolulu foi'l capit\u00e1n brit\u00e1nicu William Brown, qu'aport\u00f3 a elli en 1794. Munchos vinieron dempu\u00e9s, convirtiendo Honolulu nun puertu d'escala nos viaxes ente Am\u00e9rica del Norte y Asia. En 1845 el rei Kamehameha III truxo equ\u00ed, definitivamente, la capital del so reinu, que primeru taba en Lahaina, na islla de Maui. Esi rei y los sos socesores modernizaron la ciud\u00e1, que se convirti\u00f3, de la mano de los descendientes de misioneros protestantes que s'establecieron nes islles, nel centru comercial del archipi\u00e9lagu. \nPese a la turbulenta historia de la ciud\u00e1 dende finales del sieglu XIX, cola cayida de la monarqu\u00eda \u1e25awaiana en 1893 y la posterior incorporaci\u00f3n del archipi\u00e9lagu a los Estaos Xun\u00edos en 1898, el fueu que l'arras\u00f3 en 1900 y l'ataque xapon\u00e9s en 1941, la ciud\u00e1 sigui\u00f3 siendo la mayor del archipi\u00e9lagu, la so capital y el so centru comercial y alministrativu. Tres la so incorporaci\u00f3n a Estaos Xun\u00edos produci\u00f3se un gran \"boom\" econ\u00f3micu, centr\u00e1u mayormente nel turismu. 7,6 millones de persones visitaron l'archipi\u00e9lagu en 2007 , y un 62,3% d'ellos entraron nelli pel aeropuertu internacional de Honolulu. Esta ye, angua\u00f1o, una moderna ciud\u00e1 con munchos rascacielos y docenes d'hoteles nel distritu de Waik\u012bk\u012b, la 29\u00aa con mayor calid\u00e1 de vida nel mundu deseg\u00fan un estudio que fizo en 2009 la empresa brit\u00e1nica de consultor\u00eda Mercer.\nEstructura urbana.\nLa mayor\u00eda de les instalaciones industriales y comerciales s'asitien na llanada costera, de la que salen, hacia l'interior de la islla, numberoses llombes y valles que dividen la zona residencial de la ciud\u00e1 en un garapiellu de barrios y distritos. Hai tami\u00e9n, dientro del per\u00edmetru urbanu, dellos conos volc\u00e1nicos: Punchbowl Crater, Diamond Head, Koko Crater...\nLos principales barrios y distritos de la ciud\u00e1 son los que vienen darr\u00e9u:"}
{"id": "31157", "revid": "43102", "url": "https://ast.wikipedia.org/wiki?curid=31157", "title": "David Carradine", "text": "David Carradine , nac\u00edu John Arthur Carradine, foi un actor americanu, perconoc\u00edu pol so papel de Kwai Chang Caine na serie de televisi\u00f3n de los a\u00f1os 1970 \"Kung Fu\", y la so derivaci\u00f3n de los a\u00f1os 1990, \"Kung Fu: La Lleenda Sigue\", arriendes del telefilme de 1986 \"Kung Fu: La Pel\u00edcula\". Foi miembru d'una granible dinast\u00eda familiar d'actores qu'entam\u00f3 con so padre, John Carradine. La so carrera como actor, qu'incluy\u00f3 tanto papeles importantes como menores na escena, na televisi\u00f3n y nel cine, dur\u00f3 cuatro d\u00e9cades. Foi un productible actor de \u201cserie B\u201d, qu'apaeci\u00f3 en m\u00e1s de 100 llargumetraxes y foi nom\u00e1u cuatro veces al Premiu Golden Globe. L'\u00faltimu nomamientu foi pol so papel central en \"Kill Bill\", de Quentin Tarantino.\nDatos biogr\u00e1ficos.\nCarradine yera f\u00edu del actor John Carradine, hermanu de Bruce, hermanascu de Keith y Robert Carradine y de Michael Bowe, y t\u00edu de les actrices Ever Carradine y Martha Plimpton. Estudi\u00f3 arte dram\u00e1ticu na Universid\u00e1 Estatal de San Francisco enantes de trabayar como actor de cine y televisi\u00f3n.\nEl 4 de xunu de 2009, Carradine foi alcontr\u00e1u muertu nun cuartu del hotel Park Nai Lert en Bangkok (Tailandia). Anque los medios llocales informaron de mano que Carradine se suicidara aforc\u00e1ndose nel escus\u00e1u del so cuartu nel hotel, el so axente afirm\u00f3 llueu que la muerte del actor produx\u00e9rase por causes naturales. Informaciones posteriores indicaron que la muerte nun foi por causes naturales nin tampoco un suicidiu, sin\u00f3n una muerte accidental por asfixa autocausada al env\u00eds d'aumentar la so escitaci\u00f3n demientres se masturbaba.\nCarrera como actor.\nAparte del so renom\u00e1u papel como Kwai Chang Caine en bien dellos episodios, Carradine algam\u00f3 nomad\u00eda como 'Big' Bill Shelly nel filme \"Boxcar Bertha\" (Martin Scorsese, 1972), como'l cantante folk Woody Guthrie n\"'Esta tierra ye mio tierra\" (Hal Ashby, 1976, como Abel Rosenberg nel filme \"El g\u00fcevu de la culiebra\" (Ingmar Bergman, 1977), como Cole Younger en \"Forax\u00edos de lleenda\" (Walter Hill, 1980), como Bryant en \"R\u00edu abaxo\" (Jos\u00e9 Luis Borau, 1984), o como Bill en \"Kill Bill vol. 1\" (2003) y \"Kill Bill vol. 2\" (2004), dambos dirix\u00edos por Quentin Tarantino.\nApaeci\u00f3 tami\u00e9n en numberosos telefilmes, como en \"T\u00fa y Yo\" (1975) o \"Americana\" (present\u00e1u al Festival de Cannes en 1981), dambos dirix\u00edos por \u00e9l mesmu; o \"Norte y Sur\" (1985).\nCarradine ye tami\u00e9n conoc\u00edu por producir y interpretar dellos videos nos qu'ense\u00f1aba les artes marciales del Tai chi y Qi Gong.\nComo artista marcial.\nCarradine nun sab\u00eda un res de la pr\u00e1utica del kung fu cuando lu escoyeron pal papel de Kwai Chang Caine, pero enfot\u00f3se empara na so esperiencia como baillar\u00edn. Tami\u00e9n ten\u00eda dalguna esperiencia n'esgrima, en box\u00e9u y en llucha caleyera. Pa la primer temporada de la serie orixinal, David Chow facilit\u00f3-y asistencia t\u00e9unica en kung fu. Dempu\u00e9s foi Kam Yuen el que-y aport\u00f3 los sos conocimientos. Solo cuando quitaron la serie empecipi\u00f3 Carradine a estudiar artes marciales, primero con Kam Yuen y m\u00e1s tarde con Rob Moses, un estudiante de Yuen. Nunca se consider\u00f3 a s\u00ed mesmu como un maestru del arte, sin\u00f3n m\u00e1s bien como un divulgador del kung fu. Pal 2003 y\u00e1 algamara abonda esperiencia nes artes marciales como pa producir y protagonizar dellos videos instructivos sobre Tai chi y Qi Gong. Nel 2005, Carradine visit\u00f3'l Monesteriu Shaolin d'Henan, China, como parte de los conten\u00edos estra de la tercer temporada de los DVD de \"Kung Fu\". Nesta visita l'ab\u00e1, Shi Yongxin, dixo que reconoc\u00eda la importante contribuci\u00f3n de Carradine al espardimientu del Monesteriu Shaolin y la cultura del kung fu, a lo qu'\u00e9l retruc\u00f3 \"Toi encant\u00e1u de ser \u00fatil.\"\nCarrera musical.\nArriendes de la so carrera como actor, David Carradine foi un m\u00fasicu talentosu. Cantaba y tocaba'l piano, la guitarra y la flauta, ente otros instrumentos. Los sos talentos musicales integr\u00f3los de cutiu nes sos actuaciones tres la pantalla. Fixo delles canciones de Woody Guthrie pa la pel\u00edcula \"Esta tierra ye mio tierra\". Pa la serie \"Kung Fu\" fixo flautes de bamb\u00fa qu'incluy\u00f3 ente los preseos que sal\u00eden en pantalla. Dempu\u00e9s fixo delles flautes pa la pel\u00edcula \"El c\u00edrculu de fierro\", y una d'elles hab\u00eda sacala m\u00e1s tarde en \"Kill Bill\". Carradine escribi\u00f3 y cant\u00f3 los temes principales de polo menos dos pel\u00edcules nes que particip\u00f3, \"Americana\" y \"Sonny Boy\". La primer llinia del tema de \"Sonny Boy\", \"Paint\", qu'escribi\u00f3 cuando fac\u00eda \"Americana\" en Drury, Kansas, en 1973, ta grabada na so sepultura. Escribi\u00f3 y cant\u00f3 delles canciones p\"'American Reel\" (2003) y fixo la partitura de \"T\u00fa y Yo\". Xunto col so hermanu Robert tocaba tami\u00e9n con una banda, el \"Cosmic Rescue Team\" (tami\u00e9n conoc\u00edos como \"Soul Dogs\"), qu'actuaba sobre too en peque\u00f1os llocales."}
{"id": "31158", "revid": "37624", "url": "https://ast.wikipedia.org/wiki?curid=31158", "title": "Esta Hora", "text": "Esta Hora ye una publicaci\u00f3n quincenal editada pola Oficina de Medios de Comunicaci\u00f3n Social del Arzobisp\u00e1u d'Uvi\u00e9u. Entam\u00f3 a asoleyase nel a\u00f1u 1965 seg\u00fan se desprende del so Dep\u00f3situ Llegal. La distribuci\u00f3n del peri\u00f3dicu faise a trav\u00e9s de les parroquies de l'Archidi\u00f3cesis.\nNel a\u00f1u 2010 constaba de ocho fueyes y form\u00e1tu peri\u00f3dicu a color y imprim\u00edase na imprenta uvie\u00edna Artes Gr\u00e1ficas del Principado."}
{"id": "31162", "revid": "37624", "url": "https://ast.wikipedia.org/wiki?curid=31162", "title": "Bandera de los Estaos Xun\u00edos d'Am\u00e9rica", "text": "La bandera de los Estaos Xun\u00edos d'Am\u00e9rica (la \"bandera americana\") tien trelce bandes horizontales bermeyes y blanques alternando d'enriba a embaxo, con un reut\u00e1ngulu azul na parte superior izquierda o cant\u00f3n (que ye nom\u00e1u \"xuni\u00f3n\") que tien cincuenta estrelles peque\u00f1es blanques, arranchaes en nueve files horizontales de seis estrelles alternado con files de cinco estrelles. Les cincuenta estrelles de la bandera representen los cincuenta estaos nos que ta xebr\u00e1u'l pa\u00eds y les 13 bandes representen les trelce colonies orixinales que rebelaron escontra la monarqu\u00eda brit\u00e1nica y algamaron ser los primeros estaos de la Xuni\u00f3n. Dellos nomatos pa la bandera son \"Barres y Estrelles\" (Stars ans Stripes), \"Vieya Gloria\" ( Old Glory) y el \"Pend\u00f3n Estrell\u00e1u\" (The Star-Spangled Banner) que tami\u00e9n ye'l nome del himnu del pa\u00eds."}
{"id": "31163", "revid": "35", "url": "https://ast.wikipedia.org/wiki?curid=31163", "title": "Estandarte de la Princesa d'Asturies", "text": ""}
{"id": "31164", "revid": "43102", "url": "https://ast.wikipedia.org/wiki?curid=31164", "title": "Gran Comora", "text": "Gran Comora (en franc\u00e9s Grande Comore, nome oficial en comoranu Ngazidja) ye una islla nel Oc\u00e9anu \u00cdndicu cerca la costa d'\u00c1frica. Ye la islla m\u00e1s grande de la naci\u00f3n comorana. La mayor parte de al pobaci\u00f3n pertenez al grupu \u00e9tnicu comoranu. La so poblaci\u00f3n nel 2006 taba'l rodiu de los 316,600. La capital de la islla ye Moroni, que ye tami\u00e9n la capital de la naci\u00f3n. La islla ta formada por dos volcanes, siendo'l Monte Karthala'l puntu cimeru del pa\u00eds con 2361 m. penriba'l nivel del mar. D'alcuerdu cola revisi\u00f3n del 2009 de la constituci\u00f3n del 2002, ta rexida por un gobernador elix\u00edu, como'l restu de islles de la xuni\u00f3n, tando'l poder del gobiernu federal perreduc\u00edu.\nHistoria.\nPer munchos sieglos, Gran Comora tuvo xebrada en m\u00e1s d'una docena de sultanatos incluy\u00edos Bambao, Itsandra, Mitsamihuli, Bajini, Hambu, Washili, Hamahame, Mbude, Hamvu y LaDombe. Los sultanos yeren conoc\u00edos como \"falmes\". En 1886 el cabezaleru de Bambao, Saidi Ali ibn Saidi Omar, xunifica los sultanatos de Gran Comora nel est\u00e1u de Ngazidja, calteniendo l'autonomia de los otros soltanatos. Esi mesmu a\u00f1u, Francia establez un proteutor\u00e1u sobro la islla y en 1893 Saidi Ali foi esllarig\u00e1u.\nEn 1911 Francia anexa la islla y los sultanatos fueren abol\u00edos. En 1975 Gran Comora fed\u00e9rase con Anjouan y Moh\u00e9li pa formar la naci\u00f3n de les Comores. En 1997 les Comores disgr\u00e9guense darr\u00e9u la dixebra d'Anjouan y Moh\u00e9li. Gran Comora calti\u00e9nse como la \u00fanica islla embaxu control federal. Por embargu nel 2002, Gran Comora rexunif\u00edcase coles otres islles cola aprobaci\u00f3n d'nueva constituci\u00f3n."}
{"id": "31165", "revid": "2", "url": "https://ast.wikipedia.org/wiki?curid=31165", "title": "Estandarte del Principe d'Asturies", "text": ""}
{"id": "31167", "revid": "43102", "url": "https://ast.wikipedia.org/wiki?curid=31167", "title": "Des Moines (Iowa)", "text": "Des Moines ye la capital del est\u00e1u norteamericanu d'Iowa. Ye la m\u00e1s grande d'elli, y centru alministrativu del cond\u00e1u de Polk. Algam\u00f3 la condici\u00f3n de ciud\u00e1, col nome de Fort Des Moines, el 22 de setiembre de 1851. El nome, que foi acort\u00e1u, hasta dexalu nel que tien angua\u00f1o, en 1857, vien-y del r\u00edu hom\u00f3nimu, que'l so nome significa \"r\u00edu dos monxos\". La so poblaci\u00f3n yera, nel 2000, de 198.682 habitantes (U.S. Census Bureau), mentantu que nel so \u00e1rea metropolitana viven, seg\u00fan la estimaci\u00f3n del 2015, 622.899 persones, que faen d'ella la noventena primera m\u00e1s grande de los Estaos Xun\u00edos. \nDes Moines ye un importante centru financieru y de la industria los seguros. Delles compa\u00f1\u00edes, como Principal Financial Group, Meredith Corporation, Rouen Transportation, EMC Insurance Companies o Wellmark Blue Cross Blue Shield, ente m\u00e1s otres, tienen la so s\u00e9 nel so \u00e1rea metropolitana. Am\u00e1s, la ciud\u00e1 ye un centru d'operaciones importantes d'otres compa\u00f1\u00edes como Wells Fargo, ING Group, Nationwide Mutual Insurance Company, Marsh, Monsanto o Pioneer Hi-Bred. Nesti sen, hai que destacar que la revista \"Forbes\" consider\u00f3 la ciud\u00e1 como la meyor pa facer negocios n'Estaos Xun\u00edos nel r\u00e1nking que fizo nel 2010 .\nDes Moines, na so condici\u00f3n de capital d'Iowa, ye un llugar perimportante na carrera pola presidencia de los Estaos Xun\u00edos, una y bones ye'l llugar \u00fa se celebra'l \"caucus\" d'Iowa, que ye dende 1972 la primera de les cites estatales nes que los simpatizantes de dambos partidos escueyen al que va ser el so candidatu a la presidencia del pa\u00eds.\nHistoria.\nPrehistoria.\nLa xuntura de los r\u00edos Des Moines y Raccoon ye un llugar que lleva habit\u00e1u a lo menos tr\u00e9s mil a\u00f1os. Ello conf\u00edrmase coles escavaciones arqueol\u00f3xiques feches nel \"downtown\" de la ciud\u00e1, que documentaron la esistencia de polo menos tr\u00e9s asentamientos del 1300-1700 e.C.., am\u00e1s de 15-18 t\u00famulos prehist\u00f3ricos que s'atrib\u00fain a los ind\u00edxenes americanos y de los que y\u00e1 nun queden restos.\nSieglu XIX.\nL'orixe de l'actual ciud\u00e1 rem\u00f3ntase a mayu de 1843, cuando'l capit\u00e1n James Allen dirix\u00f3 la construcci\u00f3n d'un fuerte na zona de la xuntura los r\u00edos Des Moines y Raccoon. Magar qu'\u00e9l quer\u00eda llamar al fuerte Fort Raccoon, el ministeriu de la guerra orden\u00f3-y que lu llamara Fort Des Moines. L'orixe del nome del r\u00edu nun ta claro. Pa unos ser\u00eda una deformaci\u00f3n de r\u00edu de Moingonas, nom\u00e1u ansina pola tribu india que viv\u00eda na rodiada; pa otros fai referencia a dellos monxos trapenses que viv\u00eden en cueves a la vera'l r\u00edu; y otros m\u00e1s piensen que'l nome ta rellacion\u00e1u cola espresi\u00f3n \"De Moyen\" (\"nel mediu\" en franc\u00e9s), que fadr\u00eda referencia a la so llocalizaci\u00f3n ente los r\u00edos Mississippi y Missouri. De cualesquier forma, el fuerte foi construy\u00edu pa controlar les tribus indies de los sauk y los meskwaki, que foran desplazaos a esti llugar dende les sos tierres tradicionales, asitiaes al este de lo que g\u00fcei ye Iowa. Sicas\u00ed, en 1846 eses tribus, que nun s'adaptaron al llugar, foron reasentaes notru llugar y el fuerte zarrose.\nSicas\u00ed, la zona nun qued\u00f3 despoblada, porque dellos colonos ocuparon el fuerte abandon\u00e1u y les tierres de la rodiada; el 25 de mayu de 1846 lo que fora fuerte convirti\u00f3se na s\u00e9 del cond\u00e1u de Polk. Cinco a\u00f1os dempu\u00e9s, en mayu de 1851, una riada estrag\u00f3 l'asentamientu, polo que tuvo qu'entamar a reconstruyir lo que, el 22 de setiembre de 1851, convirti\u00f3se nuna ciud\u00e1. En 1857 acort\u00f3se-y el nome a la ciud\u00e1, que tom\u00f3 l'actual y convirti\u00f3se na capital del est\u00e1u, que primero taba n'Iowa City. La ciud\u00e1 foi creciendo amodo nos primeros a\u00f1os, y nun diba ser hasta 1866, cuando lleg\u00f3'l ferrocarril a ella, cuando entamara a medrar enforma.\nMagar que y\u00e1 los soldaos del fuerte ten\u00eden recoy\u00edo, nos primeros a\u00f1os de vida del asentamientu, carb\u00f3n de les orielles del r\u00edu pa que'l ferreru tuviera combustible pa la fragua, nun ha ser hasta 1864 cuando entame l'activid\u00e1 minera organizada. La primer mina de la ciud\u00e1, asitiada al norte de la ciud\u00e1 na oriella izquierda del r\u00edu, escosose deseguida (1873), pero pronto entam\u00f3 la esplotaci\u00f3n d'otros xacimientos. Ansina, en 1893 hab\u00eda 23 mines na zona, lo qu'axud\u00f3 a que la poblaci\u00f3n de la ciud\u00e1 medrara hasta tener, en 1900, 62.139 habitantes. Por embargu, pa 1908 les vetes taben agotaes y l'activid\u00e1 minera par\u00f3.\nSieglu XX.\nAlredor de 1900 entamaron a desarrollas, dientro del movimientu conoc\u00edu como \"City Beautiful\", una serie de proyeutos pa enguapecer la ciud\u00e1. A resultes d'ello, hasta la d\u00e9cada del 1930 construy\u00e9ronse, a la vera'l r\u00edu Des Moines y nel estilu nom\u00e1u \"Beaux Arts\", un garapiellu d'edificios p\u00fablicos, fontes y pontes. Ent\u00e1 se conserven, d'aquella d\u00f3mina, l'edificiu vieyu de la biblioteca p\u00fablica y la casa conceyu, am\u00e1s d'una barandiella decorada qu'ent\u00e1 puede usase p'asomase a ver el r\u00edu. Na ribera d'esti hebo tami\u00e9n delles fontes, pero foron valtaes nos a\u00f1os 50. Una d\u00e9cada na que la ciud\u00e1 entam\u00f3 una decadencia industrial que dur\u00f3 hasta los a\u00f1os 80. Nesos a\u00f1os la ciud\u00e1 espollet\u00f3 otra vuelta, pero y\u00e1 non como una ciud\u00e1 industrial sin\u00f3n centrada nel sector de los servicios. Simult\u00e1neamente, y neto que na mayor\u00eda de les \u00e1rees urbanes d'Estaos Xun\u00edos, dende los a\u00f1os 60 el centru urbanu tradicional foi perdiendo poblaci\u00f3n, que march\u00f3 pa los suburbios.\nEn 1993 hebo una gran inundaci\u00f3n. Llovi\u00f3 enforma en xunu y a primeros de xunetu, y los r\u00edos que s'axunten na ciud\u00e1 medraron y pasaron perriba de los diques de contenci\u00f3n. Al amanecer\u00edn del 11 de xunetu l'agua entr\u00f3 nos circuitos del sistema d'abastecimientu d'agua de la ciud\u00e1, dexando a un cuartu de mill\u00f3n de persones ensin agua corriente durante 12 hores y ensin agua potable demientres venti d\u00edes. La cabera inundaci\u00f3n endagora foi la de xunu de 2008."}
{"id": "31168", "revid": "37624", "url": "https://ast.wikipedia.org/wiki?curid=31168", "title": "Bandera d'Espa\u00f1a", "text": "La bandera d'Espa\u00f1a, conocida como \"la rojigualda\", foi adotada con tolos sos elementos d'angua\u00f1o'l 5 d'ochobre de 1981 al aprobase la Llei qu'establez la cabera versi\u00f3n del escudu d'Espa\u00f1a. Enantes, la Constituci\u00f3n del 27 d'avientu de 1978 falaba nel so Art\u00edculu 4.1: \nTr\u00e1tase del mesmu dise\u00f1u adopt\u00e1u como bandera nacional d'Espa\u00f1a nel a\u00f1u 1785, y que, a esceici\u00f3n del dise\u00f1u adopt\u00e1u ente l'a\u00f1u 1931 y l'a\u00f1u 1939 na II Rep\u00fablica, s\u00f3lo camudare la triba d'escudu.\nEscudu y colores.\nEl 28 d'ochobre de 1981, la Llei 39/1981 sobro l'usu de la bandera d'Espa\u00f1a y d'otres banderes y ense\u00f1es, diz nel so art\u00edculu 2.2: \"Na franxa mariella podr\u00e1 incorporase, na forma que reglamentariamente se\u00f1\u00e1lese, l'escudu d'Espa\u00f1a\".\u200b\nTien de tenese en cuenta que nun esiste un escudu constitucional, sin\u00f3n una bandera constitucional, que ye la bandera ensin escudu, ya que l'Escudu d'Espa\u00f1a nun apaez na Constituci\u00f3n, sin\u00f3n nuna llei posterior.\nL'escudu d'Espa\u00f1a ta regul\u00e1u pola llei 33/1981, de 5 d'ochobre,\u200b y pol Real Decreto 2964/1981, de 18 d'avientu, onde s'especifica tami\u00e9n la posici\u00f3n del escudu na bandera.\nD'alcuerdu a la normativa enantes espuesta, la bandera d'Espa\u00f1a va tener les siguientes caracter\u00edstiques:\nColores.\nLos colores de la bandera d'Espa\u00f1a, tal como fueron especificaos nel Real Decreto 441/1981, de 27 de febreru,4\u200b pol que s'especifiquen t\u00e9unicamente los colores de la Bandera d'Espa\u00f1a, de conformid\u00e1 colos informes ellaboraos pol Serviciu de Normalizaci\u00f3n Militar, en collaboraci\u00f3n col Institutu de Racionalizaci\u00f3n y Normalizaci\u00f3n (IRANOR), son los siguientes, cola so equivalencia a otros formatos: "}
{"id": "31169", "revid": "43102", "url": "https://ast.wikipedia.org/wiki?curid=31169", "title": "Escania", "text": "Escania o Sk\u00e5ne en suecu, ye una rex\u00f3n asitiada nel sur de Suecia, a la que pertenez pol\u00edticamente. Antiguamente tuviera embaxo soberan\u00eda danesa. Yera una de les provincies hest\u00f3riques de Suecia, llindiega coles d'Halland, Sm\u00e5land y Blekinge. Angua\u00f1o forma parte del cond\u00e1u d'Escania. La capital ye Malm\u00f6. Pela so riqueza en producci\u00f3n de cereales y la so situaci\u00f3n estrat\u00e9xica na entradera del Mar B\u00e1lticu tradicionalmente los suecos naguaben por ella, por embargu nun ye hasta'l trat\u00e1u de Roskilde de 1658 que Suecia algama la incorporaci\u00f3n al so territoriu, ratificada poles paces de Copen\u1e25ague (1660) y Lund (1679). La universid\u00e1 de Lund, fundada nel 1668, contrib\u00fai a espardir la cultura sueca n'Escania. \nLes principales ciudaes son Malm\u00f6, Helsingborg y Lund.\nN'Escania falen el dialeutu escaniu del suecu. Esti dialeutu ye delles vegaes consider\u00e1u una llingua dafechu (especialmenete polos nacionaliegos escanos), por embargu esta nun ye la opini\u00f3n de la mayoria de los escanos que dicin que falen suecu y que son suecos. Esti dialeutu ye una variante del suecu con abondes influencies daneses. Tien munchos diptongos y una \"r uvular\".\nLa bandera escana ye una variente de les banderes escandinaves, portando como toes elles la nomada Cruz Escandinava nesti casu con fondu bermeyu y cruz mariella. La bandera ye vista davezu n'Esca\u00f1a, sicas\u00ed nun tien un estatus oficial.\nDatos Curiosos.\nKurt Wallander, personax de fici\u00f3n cre\u00e1u pol escritor de novela negra suecu Henning Mankell, ye'l protagonista de delles hestories que trescurren n'Escania. Vive y trabaya nel pueblu d'Ystad, 60 km al sureste de la ciud\u00e1 de Malm\u00f6."}
{"id": "31173", "revid": "43102", "url": "https://ast.wikipedia.org/wiki?curid=31173", "title": "Cruz escandinava", "text": "La Cruz Nordiega o Cruz Escandinava ye una triba de cruz xeneralmente venceyada colos pa\u00edses escandinavos d'a\u00fa ye orixinaria. Toles naciones nordiegues tienen banderes cola cruz escandinava. La cruz ye representada con tolos brazos de la cruz algamando'l borde de la bandera y la parte vertical m\u00e1s averada al m\u00e1stil en llugar de centrada.\nLa primera bandera con esti dise\u00f1u foi la de danesa Dannebrog; depu\u00e9s Suecia, Noruega, Finlandia, Islandia y delles rexones y autonom\u00edes d'estos pa\u00edses us\u00e1ronla d'inspiraci\u00f3n pa criar les de so. La noruega foi la primera bandera con una cruz escandinava de tres colores. La cruz representa'l Cristianismu.\nBanderes de los Pa\u00edses Escandinavos.\nNota: La mayor\u00eda d'estes banderes son hest\u00f3riques o nun tan aprobaes oficialmente y el so usu ta llend\u00e1u."}
{"id": "31178", "revid": "37624", "url": "https://ast.wikipedia.org/wiki?curid=31178", "title": "Cuchichi", "text": "Jos\u00e9 Men\u00e9ndez Carre\u00f1o, Cuchichi, foi un cantante asturianu de tonada.\nEntam\u00f3 a cantar siendo mozu y en 1905, con quince a\u00f1os, ingres\u00f3 na \"Agrupaci\u00f3n Coral e Instrumental Ovetense\" que m\u00e1s sero pasar\u00eda llamase \"Orfe\u00f3n Ovetense\". Nel a\u00f1u 1914 foi escoy\u00edu pol music\u00f3logu Eduardo Mart\u00ednez Torner pa ilustrar una riestra de conferencies-conciertu na Universid\u00e1 d'Uvi\u00e9u sobre la m\u00fasica popular d'Asturies, repitiendo la esperiencia l'a\u00f1u siguiente, nesta ocasi\u00f3n acompa\u00f1\u00e1u pola so f\u00eda Faustina.\nNel \"Orfe\u00f3n Ovetense\" coincidir\u00eda con Jos\u00e9 Mar\u00eda Mart\u00ednez Su\u00e1rez, \"Bot\u00f3n (cantante)\", col que formar\u00eda un d\u00fau que viaxar\u00eden per Cuba y Florida nel a\u00f1u 1917 de la mano d'Eduardo Mart\u00ednez Torner. En 1918 grab\u00f3 en L'Habana el so primer discu cola compa\u00f1\u00eda \"La Voz de su Amo\". Volver\u00eden Cuchichi y la so f\u00eda a tierres cubanes y mexicanes en 1924, nuevamente ilustrando les conferencies de Torner.\nA la vuelta d'esti viaxe per tierres americanes la directiva del Orfe\u00f3n entama un conciertu-homenaxe que ser\u00eda'l gua\u00f1u del que nacer\u00eden \"Los Cuatro Ases\", el cuartetu que formar\u00eden Cuchichi, Bot\u00f3n, Miranda y Claverol. El cuartetu caltendr\u00eda la so activid\u00e1 ente los a\u00f1os 1920 y 1941, a\u00f1u nel que morrer\u00eda Bot\u00f3n lo que llev\u00f3 a la disoluci\u00f3n del cuartetu.\nCuchichi formar\u00eda parte de los xuraos de bien de concursos de tonada, siendo integrante del primeru entam\u00e1u pol diariu Regi\u00f3n.\nD'ente los cantares que dex\u00f3 grabaos destaquen \"Soi asturian\u00edn\", \"Los mineros del Fond\u00f3n\", o \"A la pipiona\".\nEnllaces esternos.\nCr\u00f3nica de la Tonada Asturiana\nRecursos audiovisuales na canal de Youtube \u00abHist\u00f3ricos de la m\u00fasica asturiana\u00bb"}
{"id": "31179", "revid": "239", "url": "https://ast.wikipedia.org/wiki?curid=31179", "title": "Jos\u00e9 Men\u00e9ndez Carre\u00f1o", "text": ""}
{"id": "31180", "revid": "28171", "url": "https://ast.wikipedia.org/wiki?curid=31180", "title": "Plataforma per Catalunya", "text": "Plataforma per Catalunya (PxC, \"Plataforma per Catalu\u00f1a\") ye un part\u00edu pol\u00edticu de Catalu\u00f1a (Espa\u00f1a), que'l so nucleu pol\u00edticu ye la cr\u00edtica de l'actual pol\u00edtica d'inmigraci\u00f3n. La Plataforma, y\u00e1 en 2003, refug\u00f3 que la calificara como racista y xen\u00f3foba, identific\u00e1ndose como un part\u00edu identitario y populista.\nEl programa pol\u00edticu de PxC b\u00e1sase na oposici\u00f3n a la inmigraci\u00f3n isl\u00e1mica, que considera una amenaza pa los principios democr\u00e1ticos imperantes na socied\u00e1 catalana, y reclama l'aplicaci\u00f3n de \"tolerancia cero\" \u00e9nte la delincuencia y el terrorismu, la defensa de los valores tradicionales de la familia y la proteici\u00f3n del mediu ambiente. El part\u00edu prop\u00f3n una regulaci\u00f3n m\u00e1s s\u00f3lida \u00e9nte la inmigraci\u00f3n.\nNes eleiciones municipales de 2003 llogr\u00f3 un 10% de votos na ciud\u00e1 barcelonesa de Vic, ciud\u00e1 de la cual ye natural el so presidente, Josep Anglada. Nes eleiciones auton\u00f3miques de 2003 lleg\u00f3 a axuntar casi 5.000 votos en toa Catalu\u00f1a, ent\u00e1 siendo estes les sos primeres eleiciones. Angua\u00f1o, tres les eleiciones municipales de 2007 PxC tien conceyales en siete llocalidaes catalanes: Vic, Manresa, Manlleu, y Roda de Ter (Barcelona), Cervera y Sant Mart\u00ed de Riucorb (Lleida), Olot (Girona) y Vendrell (Tarragona).\nTres la so fundaci\u00f3n, apaecieron n'otres comunidaes aut\u00f3nomes espa\u00f1oles grupos semeyantes colos que PxC calti\u00e9n una estrecha vinculaci\u00f3n. Angua\u00f1o ta en funcionamientu la Plataforma per la Comunitat Valenciana (PxCV, Plataforma pola Comunidad Valenciana n'asturianu)."}
{"id": "31181", "revid": "37624", "url": "https://ast.wikipedia.org/wiki?curid=31181", "title": "Violencia anticristiana na India", "text": "La violencia anticristiana na India refierse a la violencia de motivaci\u00f3n relixosa escontra los cristianos n'India, de normal perpretada por nacionalistes hind\u00fas.\nEl n\u00famberu d'incidentes de violencia anticristiana multiplic\u00f3se desque'l part\u00edu nacionalista hind\u00fa Bharatiya Janata empecipiara la so activid\u00e1 en 1998. Los actos de violencia incl\u00fain la quema provocada d'ilesies, la conversi\u00f3n forzada de cristianos al hinduismu y les amenaces de violencia f\u00edsico, distribuci\u00f3n de lliteratura amenazante, la quema de Biblies, la violaci\u00f3n de monxes, l'asesinatu de sacerdotes cristianos y la destrucci\u00f3n d'escueles, universidaes y campusantos cristianos."}
{"id": "31185", "revid": "43102", "url": "https://ast.wikipedia.org/wiki?curid=31185", "title": "Shito-ryu", "text": "Shito-ryu (\u7cf8\u6771\u6d41, shit\u014dry\u016b) ye una escuela o estilu de K\u00e1rate fund\u00e1u pol maestru okinawense Kenwa Mabuni (\u6469\u6587\u4ec1 \u8ce2\u548c, Mabuni Kenwa) en 1931.\nHistoria.\nSensei Kenwa Mabuni naci\u00f3 en 1889 en Shuri, una poblaci\u00f3n daquella na contorna de Naha, actual capital d'Okinawa. Mabuni yera descendiente en 17 xeneraci\u00f3n del famosu guerreru Oni Ufugusuku Kenyu.. Quiciabes por mor del so f\u00edsicu feble, a los 13 a\u00f1os empecipi\u00f3 a deprender Shuri-te col llexendariu maestru Anko Itosu (1813-1915). Mabuni dio-y xera al entrenamientu dellos a\u00f1os, deprendiendo munchos \"kates\" col so gran maestru. Por exemplu foi Itosu (maestru tami\u00e9n, ente otros, de Choki Motobu, Gichin Funakoshi y Chotoku Kyan) el primeru en desendolcar los kates \"Pinan\", que derivaben escurque de l'antigua forma \"Kusanku\".\n\u00dan de los sos meyores amigos, Chojun Miyagi (cofundador del Goju-ryu), present\u00f3 a Mabuni a otro de los grandes d'aquella d\u00f3mina: Kanryo Higaonna. Mabuni escomenz\u00f3 a deprender el Naha-te con esti maestru. Anque Itosu y Higaonna ense\u00f1aben un estilu \"duru-blandiu\" d'\"Okinawa-te\", los sos m\u00e9todos y intenciones yeren estremaos enforma: el plan d'estudios d'Itosu incluy\u00eda t\u00e9uniques reutes y potentes, como se ve nos kates \"Naifanchi\" y \"Bassai\", mientres que'l programa d'Higaonna sorrayaba los movimientos circulares y los m\u00e9todos de combate m\u00e1s curtios, como se ve nos kates \"Seipai\" y \"Kururunfa\". El Shito-ryu c\u00e9ntrase hasta g\u00fcei en dambos tipos de t\u00e9uniques, dures y blandies.\nComo homenax a los sos maestros, Mabuni llam\u00f3 \u201cEscuela de Shito\u201d al so estilu. D'esta miente:\nPoro, Shito-ryu vien significar la xuntura del estilu Shuri-te d'Anko Itosu col estilu Naha-te de Kanryo Higaonna.\nCarauter\u00edstiques t\u00e9uniques.\nPor aciu de la influyencia de los maestros Anko Itosu y Kanryo Higaonna, danse en Shito-ryu les siguientes formes de trabayu:\nPoro esisten nel estilu kates de Shuri-te, de Naha-te y de Tomari-te.\nLes posiciones avecen ser naturales, nin mui altes nin mui baxes. Sicas\u00ed son de cutiu m\u00e1s baxes nes defenses que nos ataques, como se ve claramente nos kates. Les distintes posiciones \u00fasense en toles direiciones, coordinando, nos movimientos, l'aici\u00f3n de los cadriles y el restu'l cuerpu cola execuci\u00f3n de la t\u00e9unica. La respiraci\u00f3n suel ser \"natural\" nel trabayu de Shuri-te, \"natural\" y \"nogare\" (abdominal sin contraici\u00f3n) nel de Tomari-te, y \"natural\", \"ibuki\" (abdominal con contraici\u00f3n y espiraci\u00f3n sonora) o \"ibuki nogare\" nel trabayu de Naha-te.\nDientro de les posiciones carauter\u00edstiques del Shito-ryu t\u00e1n:\nLes t\u00e9uniques de defensa avecen ser de mano abierta, con un percorr\u00edu curtiu, y exec\u00fatense normalmente a 45 graos (agarres). Hai tami\u00e9n delles defenses de mano zarrada, pero \u00e9stes busquen cenciellamente evitar el contautu col rival oponiendo d'esmenu fuercia contra fuercia. Los ataques y contrataques suelen ser de pu\u00f1u zarr\u00e1u con percorr\u00edu curtiu y r\u00e1pidu, en xeneral arreblagando reuto. Les t\u00e9uniques de mano y pierna empob\u00ednense de cutiu a nivel corporal \"chudan\" (troncu) y \"gedan\" (de la ver\u00eda a la rodiya), anque nos entrenamientos trab\u00e1yase tami\u00e9n a nivel \"jodan\" (cabeza), y en saltu (\"tobi\").\nAparte de los kates y el kihon trab\u00e1yase muncho en pareyes, por exemplu realizando aplicaciones de \"kumite\" con control continuu del adversariu hasta finar con un contrataque calteniendo, inclusive, el control en suelu. Trab\u00e1yase tami\u00e9n el control mental, al env\u00eds de tresnar los nervios pa situaciones desavezaes o de peligru, entrenando los reflexos, l'axilid\u00e1 (tanto f\u00edsica como mental) y la rapidez d'inmovilizar al adversariu lo m\u00e1s r\u00e1pido posible, o torgar temporalmente los sos sent\u00edos o articulaciones calcando con una fuercia y \u00e1ngulu determinaos nun puntu concretu.\nSiguidamente incl\u00faise una rellaci\u00f3n d'\u201carmes\u201d corporales utilizaes, ente otres menos importantes, nel estilu Shito-ryu:\nArriendes de les t\u00e9uniques de defensa cl\u00e1siques del k\u00e1rate, el Shito-ryu poseye otra mena de t\u00e9uniques menos t\u00edpiques, como son:\nKata.\nLa siguiente ye una llista de kates agrupaos por nivel seg\u00fan s'estudien davezu:\nKates B\u00e1sicos\n1er Dan\n2u Dan \n3er Dan\n4u Dan\n5u Dan\n6u Dan\nDerivaciones.\nTres la muerte de Kenwa Mabuni desendolc\u00e1ronse otres escueles de Shito-ryu, pola mor quiciabes de que la muerte d'un fundador trai normalmente un discutiniu al rodiu de qui\u00e9n va asocede-y como cabezaleru, o quiciabes porque munchos maestros que van apruciendo deciden camudar l'estilu y creen nueves sucursales.\nLes derivaciones m\u00e1s importantes del Shito-ryu son:"}
{"id": "31186", "revid": "35", "url": "https://ast.wikipedia.org/wiki?curid=31186", "title": "Osasco", "text": "Osasco ye una ciud\u00e1 del est\u00e1u brasilanu de S\u00e3o Paulo."}
{"id": "31361", "revid": "10224", "url": "https://ast.wikipedia.org/wiki?curid=31361", "title": "Shito Ryu", "text": ""}
{"id": "31362", "revid": "10224", "url": "https://ast.wikipedia.org/wiki?curid=31362", "title": "Shitoryu", "text": ""}
{"id": "31364", "revid": "28171", "url": "https://ast.wikipedia.org/wiki?curid=31364", "title": "Bandera de Dinamarca", "text": "La bandera nacional de Dinamarca conozse col nome de Dannebrog, en dan\u00e9s lliteralmente la \"tela danesa\" o'l \"trapu dan\u00e9s\". Ye una cruz escandinava blanca en fondu bermeyu qu'algama'l borde de la bandera y cola parte vertical averada'l m\u00e1stil en llugar de centrada. Esti dise\u00f1u de bandera dan\u00e9s foi adoptada depu\u00e9s pol restu de naciones n\u00f3rdiques; Suecia, Noruega, Finlandia, Islandia y les Islles Feroe, asina como fasteres d'heriedu cultural y hist\u00f3ricu n\u00f3rdicu, como les rexones escoceses de les Islles Shetland y les Islles Orkney. Mentantu la xuni\u00f3n personal de Dinamarca y Noruega, el Dannebrog foi tami\u00e9n la bandera de Noruega y sigui\u00f3 si\u00e9ndolo hasta la adopci\u00f3n de la bandera noruega d'angua\u00f1o nel 1821.\nEl Dannebrog ye la bandera d'est\u00e1u m\u00e1s vieya del mundu qu'inda ta n'usu por una naci\u00f3n independiente. Enanties d'ella les fuercies daneses usaben l'estandarte'l cuervu, \"flag Ravnen\" en dan\u00e9s, \"Hrafnsmerki\" en noruegu antiguu .\nOrixe llexendariu de la bandera.\nLa lleenda lliga l'orixe de la bandera cola Batalla de Lyndanisse, tami\u00e9n nomada Batalla de Valdemar (dan\u00e9s: \"Volmerslaget\"), circa Lyndanisse (Tallinn) n'Estonia, en xunu 15, 1219.\nLa batalla diba mal y la derrota yera inminente. Pero entoncies, cuando los daneses taben por rindise, la bandera cay\u00f3 del cielu. Garr\u00e1ndola enanties que tocara'l suelu, el rei coy\u00f3la nes sos manes y movi\u00f3la al aire argutu delantre les tropes desfallec\u00edes, d\u00e1ndo-yos esperanza y lider\u00e1ndolos p'haza la victoria.\nEl mitu ye nidiu. La bandera, el \"Dannebrog\" foi dada a los daneses pol mesmu Dios y dende esi d\u00eda foi la bandera de Dinamarca y de los reis daneses.\nNun hai neng\u00fan documentu hist\u00f3ricu que sofite esta lleenda. La primera noticia de la lleenda nun apaez hasta 300 a\u00f1os m\u00e1s sero y rellaciona la lleenda con engarradiella m\u00e1s qu'una batalla anque tami\u00e9n tien llugar n'Estonia; la batalla de Fellin (Viljandi) en 1208.\nNuna canci\u00f3n de 1500 tami\u00e9n se venceya la bandera en forma de cruz col sue\u00f1o sobre la cruz que tuvo l'emperador romanu Constantino l'a\u00f1u 312, antes de la batalla del Puente Milvio pola que se converti\u00f3 nel \u00fanicu emperador romanu y, seg\u00fan cuenta la tradici\u00f3n, converti\u00f3se al cristianismu. Esta visi\u00f3n de la cruz cola que se rellacionen les pallabres \"in hoc signo vinces\" (\u00abbaxo esti signu vencer\u00e1s\u00bb), ta venceyada colos milagros nos que supuestamente apaez una cruz nel cielu que, especialmente dende la batalla de Cuadonga, tuvieron asociaos con batalles entr cristianos y musulmanes."}
{"id": "31366", "revid": "43102", "url": "https://ast.wikipedia.org/wiki?curid=31366", "title": "Estandarte'l Cuervu", "text": "L'estandarte'l cuervu (en n\u00f3rdicu antiguu, Hrafnsmerki) yera una bandera, posiblemente de \u00f1atura tot\u00e9mica, portada por dellos cabezaleros viquingos y otros l\u00edderes per toa Escandinavia nos sieglos IX, X y XI. L'estandarte, tal y como apaic\u00eda na artesan\u00eda nordieca yera triangular, con un borde esterior arrondi\u00e1u del cualu colingaben una triba bandes. Asemeyaba en dalgo a una de les veletes tallaes nos barcos viquingos.\nLos estudiosos conxeturen que l'estandarte'l cuervu fuera un s\u00edmbolu del dios Od\u00edn, quien yera represent\u00e1u na compa\u00f1a de dos cuervos col nome d'Huginn y Muninn. L'usu del estandarte tendr\u00eda como xida l'amedranar a los enemigos col poder div\u00edn d'Od\u00edn.\nSimbolismu del cuervu na cultura llariega escandinava.\nEl cuervu ye una figura ic\u00f3nica mui com\u00fan na mitolox\u00eda nordica. El dios cimeru, Od\u00edn, ten\u00eda dos cuervos, Huginn y Muninn (\"pensamientu\" y \"alcordanza\" respeutivamente) qu'esnalaben per tol mundu tray\u00e9ndo-y noticies al so amu. Poro, un de los munchos nomes d'Od\u00edn yera'l \"dios cuervu\" (\"Hrafnagu\u00f0\"). En \"Gylfaginning\" (c. 1220), l'historiador medieval island\u00e9s Snorri Sturluson desplica:\nOd\u00edn taba mui llig\u00e1u a los cuervos porque na mitolox\u00eda nordica elli recib\u00eda a los guerreros cay\u00edos en Valhalla, y los cuervos tan lligaos a la muerte y la guerra pol so gustu pola carro\u00f1a. Ye probable que fueren vistos como representaciones de les valquiries, dioses qu'escoy\u00eden a los muertos valiente pa servir militarmente en Valhalla.\nOtra conex\u00f3n m\u00e1s ente cuervos y valquiries yera'l fechu qu'estes caberes ten\u00eden l'habilid\u00e1 de camudar de forma y tresformase en p\u00e1xaros.\nEl cuervu apaez en cuasi tolos poemes esc\u00e1ldicos que describen la guerra. Facer la guerra yera dar de comer y satisfacer al cuervu (\"hrafna se\u00f0ja\", \"hrafna gle\u00f0ja\"). Un exemplu d'esto alcu\u00e9ntrase en \"Norna-Gests \u00fe\u00e1ttr\", \u00fa Regin recita un poema depu\u00e9s de Sigurd matar a los f\u00edos d'Hunding:"}
{"id": "31367", "revid": "28171", "url": "https://ast.wikipedia.org/wiki?curid=31367", "title": "Bot\u00f3n (cantante)", "text": "Jos\u00e9 Mar\u00eda Mart\u00ednez Su\u00e1rez, Bot\u00f3n, , foi un cantante asturianu de tonada, componente del grupu \"Los Cuatro Ases\".\nForm\u00f3 parte de l\"'Agrupaci\u00f3n Coral e Instrumental Ovetense\" que m\u00e1s sero pasar\u00eda llamase \"Orfe\u00f3n Ovetense\", y ell\u00ed coincidir\u00eda con Jos\u00e9 Men\u00e9ndez Carre\u00f1o, \"Cuchichi\", col que m\u00e1s sero formar\u00eda pareya y de la mano d'Eduardo Mart\u00ednez Torner, nel a\u00f1u 1917, entamar\u00eden una xira per Cuba y Florida.\nA la vuelta d'esti viaxe per tierres americanes la directiva del Orfe\u00f3n entama un conciertu-homenaxe que ser\u00eda'l gua\u00f1u del que nacer\u00eden \"Los Cuatro Ases\", el cuartetu que formar\u00eden \"Cuchichi\", \"Bot\u00f3n\", Miranda y Claverol y nel que \"Bot\u00f3n\" exerc\u00eda como baxu. El cuartetu caltendr\u00eda la so activid\u00e1 ente los a\u00f1os 1920 y 1942, a\u00f1u nel que morrer\u00eda \"Bot\u00f3n\" lo que llev\u00f3 a la disoluci\u00f3n del cuartetu.\nD'ente les grabaciones dexaes por \"Bot\u00f3n\" destaquen \"Los alleranos\", \"Tengo de subir al puertu\", \"Carretera d'Avil\u00e9s\", \"Los alleranos\" o \"Soi de Pravia\".\nEnllaces esternos.\nCr\u00f3nica de la Tonada Asturiana\nRecursos audiovisuales sobre canci\u00f3n asturiana: canal de Youtube \u00abHist\u00f3ricos de la M\u00fasica Asturiana\u00bb"}
{"id": "31368", "revid": "239", "url": "https://ast.wikipedia.org/wiki?curid=31368", "title": "Jos\u00e9 Mar\u00eda Mart\u00ednez Su\u00e1rez", "text": ""}
{"id": "31369", "revid": "35", "url": "https://ast.wikipedia.org/wiki?curid=31369", "title": "Lada (Llangr\u00e9u)", "text": "Lada ye una parroquia del conceyu asturianu de Llangr\u00e9u. Ta asitiada na fastera occidental del conceyu y llenda al norte coles parroquies llangreanes de Ria\u00f1u y Barros, al noreste cola de La Felguera, al este cola de Sama, al oeste cola de La Venta y al sur col conceyu de Mieres. La so parte urbana conforma'l distritu de Lada, \u00fan de los seis qu'integren la ciud\u00e1 de Llangr\u00e9u, capital del conceyu. \nAparte d'ella viven, nos sos 12,13 km\u00b2 d'estensi\u00f3n, 648 persones (INE, 2009), que se reparten ente los llugares de Les Bories, Caufel, El Caliyu, El Campurru, La Casanueva, Cuturrasu, Los Cuarteles de Pe\u00f1arrubia, La Cuesta Naval, Les Fayes, Lo Frayoso, La Granda, La Xusta, La Llana'l Pandu, El Llindi\u00f3n, La Manigua, La Nisal, El Pandu, Pedrazos, Pedrea, Pelabraga, La P\u00e9rtiga, El Pont\u00f3n, El Reboll\u00edn, Samiguel, Santianes, El Valle, Veneros y Conforcos.\nDeportes.\nEl club m\u00e1s destac\u00e1u de la collaci\u00f3n ye l'equipu de f\u00fatbol Lada Langreo C.F., fund\u00e1u en 1987 y que na temporada 1991-1992 algam\u00f3 a disputar la Tercer Divisi\u00f3n."}
